<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-00716">
  <teiHeader>
    <fileDesc>
      <titleStmt>
        <title>Utveckla upplåtelseformen kooperativ hyresrätt</title>
        <author corresp="i-3y4o8soU9qx5tQQ1cG92h3">av Kalle Olsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:716 av Kalle Olsson m.fl. (S)</title>
          <idno type="rdwebb">H602716</idno>
          <rs type="number">716</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H602716/text</ref>
          <ref type="dokument_url_html">http://data.riksdagen.se/dokument/H602716</ref>
          <ref type="dokumentstatus_url_xml">http://data.riksdagen.se/dokumentstatus/H602716</ref>
          <ref type="docx">http://data.riksdagen.se/fil/5E39AEB3-7724-4345-BD87-5006CB75FA32</ref>
          <ref type="pdf">http://data.riksdagen.se/fil/E8F2A109-E51D-4E8F-A96C-BD6AEEE1C4CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3y4o8soU9qx5tQQ1cG92h3</idno>
            <name>Kalle Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Hbf3v1uAsuSSwTgfzfDpJW</idno>
            <name>Azadeh Rojhan Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UyEXp1Lf9DCmXFDQ8Wc3Dj</idno>
            <name>Eva Lindh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-38jBhirK3Q2WpsVMafAn24</idno>
            <name>Hanna Westerén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4oK6HjNJR6K1QAGZmsEqiv</idno>
            <name>Ingemar Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DUpfpChzMCLm8BKUvCnw3T</idno>
            <name>Teresa Carvalho</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VKn82G8HqN17j19VTfbE9g</idno>
            <name>Heléne Björklund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Lw2bM4yF8uD7qXfr5Eu6qT" type="signed"/>
        <correspContext corresp="i-Lw2bM4yF8uD7qXfr5Eu6qT">
          <note type="signatory" corresp="i-3y4o8soU9qx5tQQ1cG92h3"/>
          <note type="signatory" corresp="i-Hbf3v1uAsuSSwTgfzfDpJW"/>
          <note type="signatory" corresp="i-UyEXp1Lf9DCmXFDQ8Wc3Dj"/>
          <note type="signatory" corresp="i-38jBhirK3Q2WpsVMafAn24"/>
          <note type="signatory" corresp="i-4oK6HjNJR6K1QAGZmsEqiv"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-3R1heWHR7nC9dtoPHWSMdB"/>
          <note type="signatory" corresp="i-DUpfpChzMCLm8BKUvCnw3T"/>
          <note type="signatory" corresp="i-VKn82G8HqN17j19VTfbE9g"/>
        </correspContext>
        <correspAction xml:id="i-A4JTEoFgRCeUWMda3nVVNg" type="submitted">
          <date when="2018-11-22"/>
          <time when="15:17:37"/>
        </correspAction>
        <correspAction xml:id="i-LWovr9W9d6B3vpPdRT3Uin" type="reviewed">
          <date when="2018-11-22"/>
          <time when="15:38:46"/>
        </correspAction>
        <correspAction xml:id="i-MGqb3Ako6DLCAF2Zez6Xry" type="referred">
          <date when="2018-12-05"/>
        </correspAction>
        <correspAction xml:id="i-6Zk1RYpcMgTpgQBUXfgNqV" type="assigned">
          <date when="2019-04-25"/>
          <time when="08:41:48"/>
        </correspAction>
        <correspContext corresp="i-6Zk1RYpcMgTpgQBUXfgNqV">
          <ref type="assignedTo">Civilutskottet</ref>
        </correspContext>
        <correspAction xml:id="i-LEHeZAyZ6quLdkjaEEf2a2" type="behandlas_i"/>
        <correspContext corresp="i-LEHeZAyZ6quLdkjaEEf2a2">
          <ref type="uppgift">2018/19:CU8</ref>
          <ref type="ref_dok_id">H601CU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU8</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LmEC9AzKxNuJ6AP6VpfRLw" type="motHeader">
        <div xml:id="i-2794NhSVZVqsF8vcVib7ts" type="motTitle">
          Motion till riksdagen 2018/19:716 av Kalle Olsson m.fl. (S) Utveckla
          upplåtelseformen kooperativ hyresrätt
        </div>
      </div>
      <div xml:id="i-29jwwuRYACCGQG6LjBUJxG" type="motBody">
        <div xml:id="i-7oCFJ6sYw1ps1ZBfTdrNpz" type="motProposal" subtype="förslag">
          <head xml:id="i-RyA2p9DxD7TxkCJiuN4uyQ">
            Förslag till riksdagsbeslut
          </head>
          <list xml:id="i-C9gNCaAJAt8AkPiNq7kzdC">
            <item xml:id="i-3GoMFbXLeVhmbYup7eWLBx" sortKey="Yrkande 1">
              Riksdagen ställer sig bakom det som anförs i motionen om att
              utveckla upplåtelseformen kooperativ hyresrätt och tillkännager
              detta för regeringen.
            </item>
          </list>
        </div>
        <div xml:id="i-Gjm6knKihXEJokB4KAseJQ" type="motContent">
          <head xml:id="i-SB1GevnLLb5U4YMfGLyFnL" type="h1">
            Motivering
          </head>
          <p xml:id="i-6yLav5WatruCDuLncBCybf">
            Svensk bostadsmarknad står inför stora utmaningar. Nyproduktionen
            av bostadsrätter har avstannat, framför allt i de större tillväxtkommunerna.
            Ökade amorteringskrav och hårdare kreditgranskningar från bankerna
            har bidragit till denna situation. Samtidigt fortsätter hushållens
            samlade låneskuld att öka. Även byggandet av hyresrätter har gått
            ner. Alltför höga presumtionshyror och höga inkomsttrösklar gör
            det omöjligt för det stora flertalet hushåll som i dag är i behov
            av ny bostad att hyra en lägenhet. Bankernas kreditrestriktioner
            riktar sig även mot fastighetsägarna, som får allt svårare att
            få tillräckliga banklån för byggandet av hyresrätter. Bedömare
            (Bostad 2030, Byggindustrin) gör gällande att bostadsbyggandet
            kan komma att halveras till cirka 50 000 lägenheter under kommande
            år med nuvarande villkor och regelverk.
          </p>
          <p xml:id="i-BSMEjSj8LCtjQ1gRzxL3qi">
            Med en kraftigt ökad nyproduktion av kooperativa hyresrätter
            skulle en bättre balans mellan fastighetslån och bostadslån kunna
            uppnås. Fler hushåll skulle få åtkomst till nyproducerade lägenheter
            och, med föreningarnas egna ansvar för fastighetsförvaltningen
            och hyressättningen, få en gynnsammare hyresutveckling än inom
            hyresrätten.
          </p>
          <p xml:id="i-6XxswsKV2h6f3sxx7p8xZ5">
            En ytterligare utmaning är det fortsatta ombyggnadsbehovet av
            miljonprogrammet. Allt fler allmännyttiga bostadsbolag saknar
            kapital för att kunna genomföra hållbara ombyggnadsprogram och
            väljer istället att sälja ut delar av beståndet till privata intressen,
            ofta med följd av höga hyreshöjningar och oönskad omflyttning.
            Med de senaste årens utveckling kommer det snart att saknas ett
            hyresbestånd med hyresnivåer som även låginkomsttagare har möjlighet
            att betala. Till detta kommer ett växande problem med trångboddhet
            och andrahandsuthyrningar i dessa områden. Forskningen är inte
            enig om vilka åtgärder som är nödvändiga för att bryta negativa
            grannskapseffekter i segregerade bostadsområden.
          </p>
          <p xml:id="i-VUUS6Ux2tGGRzpcETQNT8L">
            För att i grunden kunna stimulera positiva sociala nätverk och
            normer, minska negativ konkurrens och exkludering och förbättra
            den egna närmiljön kommer strukturella förändringar i områdena
            att bli nödvändiga. En sådan avgörande förändring är att ge de
            boende ökat ansvar för sin egen vardag och närmiljö genom ombildning
            till kooperativ hyresrätt.
          </p>
          <p xml:id="i-XqYfLWK1ZBqtVbRDEqWjS5">
            Dessa nödvändiga förändringar av bostadsmarknaden måste ske med
            utgångspunkt i att såväl det befintliga som det nytillkommande
            bostadsbeståndet utvecklas till ekonomiskt, socialt och ekologiskt
            hållbara bostäder och bostadsmiljöer, där de framtida upplåtelseformerna
            kommer att spela en allt större roll för att möta dessa utmaningar
            på de boendes villkor. Hyres-, bostads- och äganderätten kommer
            trots reformer inte att kunna fylla upp för alla dessa behov utan
            behöver kompletteras med en reformerad kooperativ hyresrätt. Samtidigt
            behöver finansieringsförutsättningarna för kooperativa hyresrättsföreningar
            förbättras. Redan i propositionen (SOU 2000:95) om kooperativ
            hyresrätt anges att ”någon form av ekonomisk stimulans torde krävas”
            om kooperativ hyresrätt ska förekomma i större omfattning. Ett
            tydligt ägardirektiv till SBAB med uppdrag att prioritera finansiering
            av nyproduktion och ombildning till kooperativ hyresrätt skulle
            vara en väg, i kombination med Boverkets kreditgarantier.
          </p>
          <p xml:id="i-7C6DH3GtWQdVTM5NDmRkHZ">
            Bostadsmarknaden är med den utveckling vi beskrivit på väg att
            bli en marknad för rika. Unga, vanliga löntagare får allt svårare
            att komma in på bostadsmarknaden då hyresrätterna blir färre i
            takt med att många kommuner säljer ut sina allmännyttiga bostäder
            och bostadsrätterna blir allt dyrare och mer kapitalkrävande.
            Samtidigt blir det allt svårare att bygga hyresrätter i landets
            minsta och medelstora kommuner. Den kooperativa hyresrättens mer
            balanserade och spekulationsfria omfördelning av lån mellan medlemmen
            och föreningen/fastighetsägaren framstår som allt mer angelägen.
          </p>
          <p xml:id="i-JEB3tm7Vg36iyXY9iDYquR">
            Den kooperativa hyresrätten permanentades av riksdagen 2002 som
            den fjärde upplåtelseformen i Sverige. Det har nu gått drygt 15
            år sedan lagstiftningen trädde ikraft, med en idag ny bostadspolitisk
            verklighet. Vissa villkor för den kooperativa hyresrättens förutsättningar
            att fungera så bra som möjligt behöver därför reformeras. Upplåtelseformens
            grundläggande värden är dock viktiga att hålla fast vid.
          </p>
          <p xml:id="i-LW9VS2iLaaLyUt1CqVBfVR">
            Kooperativ hyresrätt är en upplåtelseform som kan beskrivas som
            en mellanform mellan hyresrätt och bostadsrätt. Kooperativ hyresrätt
            utvecklar den vanliga hyresrätten samtidigt som den ger nya möjligheter
            i nyproduktionen och bidrar till ökad boendedemokrati. I en kooperativ
            hyresrätt hyr hyresgästen sin lägenhet på ungefär samma villkor
            som gäller för en vanlig hyreslägenhet. Skillnaden är att hyresgästen
            hyr av en ekonomisk förening, en kooperativ hyresrättsförening.
            Medlemmarna i föreningen betalar då dels medlemsinsatser, dels
            upplåtelseinsatser. Medlemsinsatserna uppgår vanligtvis till symboliska
            belopp medan de spekulationsfria upplåtelseinsatserna varierar
            betydligt, från noll till, i nyproduktion, fem sex tusen kronor
            per kvadratmeter. En nivå som riksdagen inte förutskickade vid
            införandet av kooperativ hyresrätt utan som drivits upp av de
            allt mer ökande byggkostnaderna under de senaste åtta åren.
          </p>
          <head xml:id="i-Rj2jzYULGB7guCoUyjFANq" type="h2">
            Nya möjligheter med kooperativ hyresrätt
          </head>
          <p xml:id="i-BVFSHH5fujGKMeHzGU1JHX">
            En kooperativ hyresrätt ger de boende förutsättningarna som behövs
            för att besluta över hyresnivå och hur fastighetsförvaltning ska
            gå till. Det stärker både eget engagemang och ansvarstagande.
            Hyresgästerna själva bestämmer vilken hyra som ska tas ut, grundat
            på föreningens kostnader. Ju mer man hushållar med vatten och
            värme och sköter utemiljö, städning och reparationer själva, desto
            lägre blir boendekostnaden. Detta är något som boende i traditionell
            hyresrätt ofta är missnöjda med att de saknar inflytande över.
          </p>
          <p xml:id="i-NorJcWEt11QPzX8YyDaBap">
            Ett spekulationsfritt boende kan bidra till en väl fungerande
            bostadsmarknad och fler jobb. Både bostadsrätten och den kooperativa
            hyresrätten är ekonomiska föreningar. Det finns dock en avgörande
            skillnad mellan bostadsrätt och kooperativ hyresrätt. I bostadsrätten
            finns en fast koppling mellan medlemmens andel i föreningen och
            nyttjanderätten. Detta möjliggör att man kan köpa och sälja nyttjanderätten
            i föreningen. I den kooperativa hyresrätten finns ingen fast koppling
            mellan medlemmens andel i föreningen och nyttjanderätten. Detta
            medför att nyttjanderätten inte heller kan köpas och säljas.
          </p>
          <p xml:id="i-AafCiDZL8pDyiA6GLUrHHa">
            Dessa grundläggande skillnader gör upplåtelseformen mer överlägsen
            de övriga upplåtelseformerna i vissa givna situationer. I en utredning
            från Boverket 2005, Kooperativa hyresrätter – nya möjligheter
            för den fjärde upplåtelseformen, pekades fem områden särskilt
            ut:
          </p>
          <list xml:id="i-6UU8aiQfXDFumiY63ou865" style="ul">
            <item xml:id="i-UKKKcx7nzFFUtV21yzYifB">
              Ökad integration i utsatta bostadsområden
            </item>
            <item xml:id="i-Fqx7NduQhhpimShNmuutAc">
              Stärkt boinflytande vid utförsäljning av allmännyttan
            </item>
            <item xml:id="i-XR4kkKzw2zR9xh9mPoAUC5">
              Hållbart boende genom ökad social gemenskap och ökad trygghet
            </item>
            <item xml:id="i-Ak7MgwXrHPtJxEe4fudFQX">
              Nyproduktion av kooperativa hyresrätter
            </item>
            <item xml:id="i-2HNG8ha23rzoo5QywZCCxu">
              Utvecklingen av nya boenden för äldre.
            </item>
          </list>
          <p xml:id="i-MXVKbreywoWnBdH1GBwgSN">
            Den kooperativa hyresrätten är alltså spekulationsfri. I takt
            med att hushållens låneskuld fortsatt ökar här i Sverige kan vi
            se att det finns behov av en spekulationsfri boendeform med lägre
            egeninsats. Den kooperativa hyresrätten, som inte kräver mångmiljonbelopp
            för att erhållas, framstår som allt mer angelägen för att möta
            de stora bostadsbehoven. På svagare orter, där bostadsrätten och
            hyresrätten inte fungerar och där köp av en bostadsrätt kan innebära
            en ekonomisk risk, får den boende i en kooperativ hyresrätt samma
            fördelar som i en bostadsrätt utan att riskera förlust. Intressanta
            exempel finns i Tomelilla och Vännäs kommuner.
          </p>
          <head xml:id="i-BGvgrTKrSE2P56AAWcCoDb" type="h2">
            Kooperativ hyresrätt i både ombildning och ombyggnad
          </head>
          <p xml:id="i-FenALXZrELouMmsdJKZ9BP">
            I takt med att renoveringsbehoven ökar allt mer har flera kommuner
            börjat se möjligheten att öka den sociala integrationen i miljonprogramsområdena
            i samband med upprustningen av våra miljonprogramsområden. Genom
            att involvera de boende under upprustningsprocessen för att sedan
            ombilda delar av det allmännyttiga bostadsbeståndet till just
            kooperativ hyresrätt kan såväl ekonomiskt och ekologiskt som socialt
            hållbara bostadsområden tillskapas. Genom att arbeta utifrån ett
            underifrånperspektiv för att skapa hållbara bostadsområden krävs
            emellertid att hyresgästerna har ökad kunskap om den kooperativa
            hyresrättens möjligheter. Den nyss avslutade utredningen ”Stärkt
            ställning för hyresgäster”(SOU 2017:33) pekar på att just kooperativa
            bostadsföretag är en lämplig förvaltare vid tvångsförvaltningar,
            men berör överhuvudtaget inte de möjligheter till stärkt hyresgästinflytande
            som hyresgästerna skulle få vid en ombildning till kooperativ
            hyresrätt. Detta skulle behöva ses över inom ramen för en reformering
            av upplåtelseformen.
          </p>
          <p xml:id="i-Y6oEYBFEUvnsrR8kWs6S62">
            Även vid utförsäljningar av allmännyttiga eller privata hyresrätter
            skulle den kooperativa hyresrätten kunna utgöra ett angeläget
            alternativ för bostadsinnehavarna. Möjligheten att stärka hyresgästers
            inflytande vid försäljning av allmännyttiga bestånd genom ombildning
            till kooperativ hyresrätt har tidigare utretts av regeringen (SOU
            2003:44). Förslagen behöver emellertid ses över och anpassas till
            nuvarande och framtida förhållanden för att få önskad effekt.
          </p>
          <p xml:id="i-9cZWbgjSepzZvU6mrsb7hS">
            Den kooperativa hyresrätten är även ett intressant alternativ
            för nyproducerade lägenheter. Mindre kommuner med kommunala bostadsbolag
            som har låg likviditet får med kooperativ hyresrätt möjlighet
            att bygga nya bostäder inom ramen för sitt kommunala bostadsföretag.
            Genom att hyresgästerna betalar en insats för bostaden får bostadsbolaget
            viktigt stöd till finansieringen för nyproduktion. Exempel på
            detta finns bland annat i Kil i Värmland, i Kristinehamn, i Ale
            och i Falkenberg.
          </p>
          <p xml:id="i-JEE6DWMT9dAab9xuU4CwmN">
            Boverket har idag möjligheter att ge kreditgarantier upp till
            95 % av en fastighets marknadsvärde till en kooperativ hyresrättsförening
            i samband med förvärv eller ombildning till kooperativ hyresrätt,
            eller upp till 16 000 kr/kvm BOA som ett schablonbelopp – ett
            belopp som med dagens byggkostnader är för lågt satt. Den resterande
            delen skall fördelas på medlemmarna via deras upplåtelseinsatser.
            Dessa insatser ses idag som rena blancolån av kreditgivarna, till
            skillnad från andra bostadslån, vilket skapar osäkerhet och fördyrande
            bolånekostnader för den enskilde. Så även låga insatser kan bli
            oöverstigliga hinder för hushåll med svagare förutsättningar.
            Då upplåtelseinsatserna har stor betydelse för den enskildes deltagande
            i en kooperativ hyresrättsförening behöver villkoren för detta
            instrument reformeras. I regeringens direktiv till Utredningen
            om förbättrade finansieringsförutsättningar för ny- och ombyggnad
            av bostäder (dir. 2017:1) ges lovvärda direktiv till utredaren.
            Men den kooperativa hyresrätten nämns emellertid inte alls i de
            frågor som utredaren ges i uppdrag att utreda, varför det sannolikt
            finns skäl att särskilt återkomma till frågor med anknytning till
            den kooperativa hyresrättens villkor.
          </p>
          <p xml:id="i-Mym2bNyGvHyyaszk6qxkxg">
            Ett annat exempel där det behövs justeringar är lagfartskostnaderna
            för den ekonomiska föreningen, som för bostadsrättsföreningen
            är 1,5 procent men för den kooperativa hyresrättsföreningen är
            4,5 procent.
          </p>
          <p xml:id="i-Qc2M1MvRvytB4Fu3zdH7KD">
            Allt fler medborgare sluter sig samman i så kallade bygg- eller
            bogemenskaper för att tillsammans uppföra hållbara bostäder. Dessa
            grupper väljer företrädesvis den kooperativa hyresrätten som upplåtelseform.
            Så har skett i Tomelilla, Karlskrona och Stockholm. Nya grupper
            i Växjö, Trosa och Borgholm med flera kommuner står i begrepp
            att påbörja sina projekt. Den kooperativa hyresrättsföreningens
            möjligheter att som byggherre uppföra ett hus begränsas av gällande
            lagstiftning. Utredningen ”Stärkt konsumentskydd på bostadsrättsmarknaden”
            (SOU 2017:31) konstaterade att i allt väsentligt föll den kooperativa
            hyresrätten utanför de förslag på förändringar i bostadsrättslagen
            som utredningen lade fram. Även detta pekar på att den kooperativa
            hyresrätten är en upplåtelseform med egna särdrag som särskilt
            behöver utvecklas för att möta de framtida bostadsutmaningarna.
          </p>
          <p xml:id="i-JZeRxiCfszUL8ejVjaNHPK">
            I Utredningen om äldres boende (2015:85) redovisas flera förslag
            som skulle gynna byggandet av anpassade bostäder för äldre med
            den kooperativa hyresrätten som upplåtelseform. Äldre som önskar
            sälja sin lågt belånade villa vill sällan ta på sig höga lån för
            att förvärva en ny bostadsrätt eller ny villa för att få tillgång
            till en mer anpassad och tillgänglig bostad. Å andra sidan tenderar
            hyrorna i nyproduktion att bli så höga att de avskräcker med hänsyn
            till dagens pensioner. Med rimliga insatser från medlemmarna i
            en kooperativ hyresrättsförening kan kapitalkostnaderna sänkas
            så pass mycket att hyrorna hamnar på rimliga nivåer, vilket gör
            upplåtelseformen mer attraktiv för äldre än de båda övriga. Flera
            av utredningens förslag borde utredas mer för att bättre anpassa
            den kooperativa hyresrätten för denna målgrupp.
          </p>
          <p xml:id="i-V5guZWFKqJvNoHRhnuxzVd">
            Det låg emellertid utanför utredningen att komma med förslag
            inom skatterättens område och den berörde således inte villkoren
            för flyttskatten. De idag föreslagna reglerna för uppskov med
            kapitalvinst vid avyttring av privatbostad skulle även behöva
            omfatta regler för upplåtelseinsatser för en ersättningsbostad
            i en kooperativ hyresrättsförening.
          </p>
          <p xml:id="i-KKjoFM89BHhtMi1SkZSQtV">
            Boverket har visat att det finns ett stort potentiellt intresse
            för den kooperativa hyresrätten som upplåtelseform. Samtidigt
            råder utbredd kunskapsbrist hos såväl myndigheter som allmänheten
            och fastighetsägare, något som i sin tur leder till att alltför
            få ges reella förutsättningar att kunna uttrycka en klar efterfrågan.
            Hyresgäster som ställs inför utförsäljnings- eller ombildningssituationer
            ges i praktiken ingen möjlighet att pröva den kooperativa hyresrätten
            som ett alternativ. Bristen på information och rådgivning gör
            även att upplåtelseformen osynliggörs i samhällsdebatten och därmed
            blir negativt särbehandlad jämfört med övriga upplåtelseformer.
            Sabo, Sveriges Allmännyttiga Bostadsorganisation, har gjort en
            kartläggning av vilka kooperativa hyresrättsföreningar som finns
            idag och med vilka bevekelsegrunder de kommit till. Men det finns
            i dag ingen myndighet som har ett uttalat uppdrag att bistå med
            information, statistik eller annan relevant kunskap om den kooperativa
            hyresrätten. SCB:s statistik över bostadsbeståndet särredovisar
            inte kooperativa hyresrätter som egen upplåtelseform, för att
            ta ett exempel.
          </p>
          <p xml:id="i-Db8gMQkDLSY2WZz8pypMwW">
            Vi föreslår därför att det skyndsamt görs en översyn för att
            se över och belysa villkoren för den kooperativa hyresrätten utifrån
            dagens samhällsutmaningar samt reformera och lägga förslag för
            att anpassa gällande rätt.
          </p>
        </div>
        <div xml:id="i-UkRHFDgKyyCLm9q6K5Fcu6" type="motSignatures">
          <list xml:id="i-Ei6WVJpygYZTrnnLyvb6tE">
            <item xml:id="i-6SZsU1Z8aSCAdP3Kht7LuT" who="i-3y4o8soU9qx5tQQ1cG92h3">
              Kalle Olsson (S)
            </item>
            <item xml:id="i-XVVUCiehg3NfWjbJSRiX3J" who="i-Hbf3v1uAsuSSwTgfzfDpJW">
              Azadeh Rojhan Gustafsson (S)
            </item>
            <item xml:id="i-4ynp2HgUV3Yp8sGbCcr5sD" who="i-UyEXp1Lf9DCmXFDQ8Wc3Dj">
              Eva Lindh (S)
            </item>
            <item xml:id="i-5jUXTaKBhXJuEpQMNPHWAB" who="i-38jBhirK3Q2WpsVMafAn24">
              Hanna Westerén (S)
            </item>
            <item xml:id="i-WMZ6Bp7JVriMMB1MoZqv1C" who="i-4oK6HjNJR6K1QAGZmsEqiv">
              Ingemar Nilsson (S)
            </item>
            <item xml:id="i-MiZpPpY9u6kDWe1nXaWBB9" who="i-UQcnRomhD3QwUvHJm9NQo2">
              Johan Andersson (S)
            </item>
            <item xml:id="i-PpzeXMJcJjHbe68z6rtUpv" who="i-3R1heWHR7nC9dtoPHWSMdB">
              Peter Persson (S)
            </item>
            <item xml:id="i-GWbo7m1cPddPNuQRMtEA7" who="i-DUpfpChzMCLm8BKUvCnw3T">
              Teresa Carvalho (S)
            </item>
            <item xml:id="i-TyNKTCUfG34DFetyzoCcY5" who="i-VKn82G8HqN17j19VTfbE9g">
              Heléne Björklund (S)
            </item>
          </list>
        </div>
      </div>
    </body>
  </text>
</TEI>
