<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00016">
  <teiHeader>
    <fileDesc>
      <titleStmt>
        <title>med anledning av prop. 2009/10:172 Kärnkraften – förutsättningar för generationsskifte</title>
        <author corresp="i-YU8i88S8eJQ5ZYdJzkoGef i-LTkvffvSGHR2x1MzTuvQom">av Eva Selin Lindgren och Solveig Ternström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:172 Kärnkraften – förutsättningar för generationsskifte</title>
          <idno type="rdwebb">GX02N16</idno>
          <rs type="number">N16</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N16/text</ref>
          <ref type="dokument_url_html">http://data.riksdagen.se/dokument/GX02N16</ref>
          <ref type="dokumentstatus_url_xml">http://data.riksdagen.se/dokumentstatus/GX02N16</ref>
          <ref type="doc">http://data.riksdagen.se/fil/70476CE0-AEFB-4A73-978E-A7268E954379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LTkvffvSGHR2x1MzTuvQom</idno>
            <name>Solveig Ternström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3RtBLGrDdLKbYK9BWp9j6B" type="basedOn"/>
        <correspContext corresp="i-3RtBLGrDdLKbYK9BWp9j6B">
          <ref>Proposition 2009/10:172</ref>
        </correspContext>
        <correspAction xml:id="i-BQrk8FrCx3xFFuRX1wkTD" type="signed"/>
        <correspContext corresp="i-BQrk8FrCx3xFFuRX1wkTD">
          <note type="signatory" corresp="i-YU8i88S8eJQ5ZYdJzkoGef"/>
          <note type="signatory" corresp="i-LTkvffvSGHR2x1MzTuvQom"/>
        </correspContext>
        <correspAction xml:id="i-4HeRdrNSo5WZGq6VBdgPqH" type="referral">
          <date when="2010-04-16"/>
        </correspAction>
        <correspAction xml:id="i-UvJCMykMBExs5NqXuraffs" type="transfer">
          <date when="2010-04-15"/>
        </correspAction>
        <correspAction xml:id="i-KaZV53f8dhe7U139vGqca" type="submission">
          <date when="2010-04-15"/>
        </correspAction>
        <correspAction xml:id="i-CR6j6NGrSVjBQK3ZmuvJ1R" type="dismissal">
          <date when="2010-04-15"/>
        </correspAction>
        <correspAction xml:id="i-7x4KYEgDX99zq4viVJXyZ6" type="dismissal">
          <date when="2010-04-15"/>
        </correspAction>
        <correspAction xml:id="i-LucX7yr666A9G94Hmr6cRC" type="assigned"/>
        <correspContext corresp="i-LucX7yr666A9G94Hmr6cRC">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3jq3DwhzVMv3DiXfoQhFBA">
            Förslag till riksdagsbeslut
          </head>
          <p xml:id="i-WURA9QxjefDQHZ7VuN3oa3">
            Riksdagen avslår proposition 2009/10:172 Kärnkraften förutsättningar
            för generationsskifte.
          </p>
        </div>
        <div type="motContent">
          <head xml:id="i-NLqk1UzvBqNkwuRKZD69Np" type="h1">
            Motivering
          </head>
          <p xml:id="i-R35JuDY4MGpnkmfyqckZvy">
            Ett stort problem med den proposition som lagts fram är att den
            behandlar kärnkraften som en energikälla bland andra och att propositionen
            inte analyserar och diskuterar riskerna för kärnvapenspridning
            genom det plutonium som bildas i reaktorerna. Det är svårt att
            tro att detta skett av okunnighet om det samband mellan kärnkraft
            och kärnvapen som varit känt alltsedan tillkomsten av Hiroshima-
            och Nagasakibomberna 1945.
          </p>
          <p xml:id="i-EEb1jzRJCEoLcvWhh2RdHy">
            Intressenterna i kärnenergin (SKB, Vattenfall m.fl.) har länge
            förtigit eller förträngt den koppling till kärnvapnen som man
            tog på allvar såväl i Europa som i övriga världen fram till 1980-talet.
            I den parlamentsrapport som leddes av sir Brian Flowers i Storbritannien
            1976 av Royal Commission on Environmental Pollution med undertiteln
            Nuclear Power and the Environment konstateras att plutonium från
            det använda kärnbränslet utgör det största problemet, och man
            varnade för såväl s.k. plutonium-breeders som för spridning genom
            illegala grupper och icke-stabila länder. Rapporten konstaterade:
          </p>
          <p xml:id="i-FRGvhsxHh5ggdct1YWQ3cS">
            Konstruktionen av en kärnladdning av en terroristgrupp skulle
            säkert bjuda på ansenliga svårigheter och faror för dem som tar
            itu med det. Utrustningen som behövs skulle inte vara signifikant
            mer komplicerad än den som redan används av kriminella grupper
            vid heroinframställning, men stor försiktighet måste till för
            att hantera farliga material och undvika oavsiktlig kriticitet.
          </p>
          <p xml:id="i-5oTWnPzPaamn6Wj9rZUgBS">
            I dag vet vi att terroristhotet i världen har ökat, och det är
            svårt att tro att Sverige skulle vara undantaget från alla hotbilder
            under hundratals år om vi inte har tagit ansvar för problemet.
            Även om vi tror att vi i Sverige för närvarande har en god bevakning
            av det kärnvapenmaterial som nu finns vid de svenska kärnkraftverken
            har vi inga som helst garantier för framtiden och det nya bränsle
            och avfall som en utbyggnad av kärnkraften kommer att ge upphov
            till. Inte heller kan vi tro att Sverige skulle vara undantaget
            från försök till smuggling eller stöld av kärnvapenmaterial nu
            och i framtiden. Det är den generation som nu lever och är verksam
            som måste ta ansvaret. Att den civila kärnkraften är starkt kopplad
            till kärnvapenspridningen är allmänt omvittnat. Al Gore sade t.ex.
            2006 att under mina åtta år i Vita huset var varje problem med
            kärnvapenspridning som vi fick ta tag i kopplat till ett civilt
            kärnreaktorprogram. Alla de nya kärnvapenländerna Israel, Pakistan,
            Indien, Kina och Nordkorea har plutoniumbomber. Forskarrapporter
            varnar för uppkomsten av ännu fler kärnvapenländer genom reaktorernas
            plutonium inom en inte alltför avlägsen framtid, och flertalet
            rapporter ser hotet från terroristgrupper som det för närvarande
            mest överhängande.
          </p>
          <p xml:id="i-KrKWGWmwCAFWe5Cow4nnny">
            Den beskrivning som den svenska allmänheten får sig till livs
            av kärnkraftsintressenterna, nämligen att kärnkraften skulle vara
            ren, säker och på något sätt hållbar är därför gravt missvisande.
            Tvärtom medför såväl uranbrytning, radioaktiva utsläpp och kärnkraftsavfallet
            stora miljöproblem. Livscykelanalyser visar att kärnkraften inte
            på något sätt är koldioxidneutral, eftersom snart sagt varje led
            i kärnbränslecykeln ger upphov till utsläpp av växthusgaser (uranbrytning,
            transporter, användning av maskiner, brytning, avfallsförvaring
            m.m.)
          </p>
          <p xml:id="i-StqkyqunhZw9i1Y6yyBPBS">
            En svaghet i den föreliggande propositionen är att den inte diskuterar
            vilka krav som kommer att ställas på de nya reaktorer som man
            vill lämna utrymme för utan konstaterar att det är något som kommande
            regeringar och myndigheter bör avgöra. Ändå är rubriken på propositionen
            förutsättningar för generationsskifte. Vilka är då förutsättningarna
            frånsett ändringar i ett antal lagtexter? Vi menar att det borde
            ha införts kriterier för säkerhet, effektbegränsningarna och för
            egenskaper hos det bränsle och det radioaktiva kärnavfall som
            genereras och som framtida generationer kommer att få ta ansvar
            för. Även omhändertagandet av det nya kärnvapenmaterial som de
            framtida reaktorerna kommer att generera borde ha belysts och
            ingått i beslutsunderlaget. Att tillstyrka ett generationsskifte
            utan att ställa konkreta krav på såväl bränsle som säkerhet och
            omhändertagande av kärnavfall och kärnvapenmaterial är högst otillfredsställande.
          </p>
          <p xml:id="i-Q9rUQf4kyJW9w5jXLeFX24">
            Det är en fråga av med mycket stor betydelse för Sveriges framtid
            som propositionen tar upp och det är otillfredsställande att som
            riksdagsledamot fatta beslut på så undermåligt underlag. Det är
            också en fråga som i hög grad berör de kommuner och regioner som
            hyser kärnkraftsanläggningarna. Exempel på allvarliga tillbud
            har förekommit i Sverige även under senare tid, t.ex. incidenten
            i Forsmark den 25 juli 2006. Därför borde såväl risk- som säkerhetsaspekterna
            samt de övriga frågor som propositionen reser ha tagits upp också
            i de berörda kärnkraftskommunerna och förankrats i den lokala
            och regionala folkviljan.
          </p>
          <p xml:id="i-Mo5LhEgu3HszupGTp2hVNd">
            Reaktorsäkerhet, kärnvapenspridning och vilka krav som bör ställas
            på eventuella nya reaktorers prestanda är så långsiktiga frågor
            att en ansvarsfull regering också borde ha förankrat ett beslut
            härom tvärsöver politiska partier och blockgränser. I dagsläget
            har detta inte gjorts utan man verkar från regeringens sida vara
            beredd att driva igenom ett så ödesdigert riksdagsbeslut med någon
            enstaka rösts övervikt och i strid mot sitt eget vallöfte inför
            den innevarande mandatperioden.
          </p>
        </div>
        <div type="motSignatures">
          <list>
            <item xml:id="i-HHbt9BQF2xCcghEAgsFGFq" who="i-YU8i88S8eJQ5ZYdJzkoGef">
              Eva Selin Lindgren (c)
            </item>
            <item xml:id="i-9WjXRQeB4LNk8499qG5fV8" who="i-LTkvffvSGHR2x1MzTuvQom">
              Solveig Ternström (c)
            </item>
          </list>
        </div>
      </div>
    </body>
  </text>
</TEI>
