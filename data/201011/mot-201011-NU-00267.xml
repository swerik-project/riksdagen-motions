<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00267">
  <teiHeader>
    <fileDesc>
      <titleStmt>
        <title>Branschprogram för svensk försvarsindustri</title>
        <author corresp="i-KTYc2rBrcxPNyJRR5s4dQD i-TVwo4mCECu692GW3ntqQzo">av Peter Hultqvist och Kurt Kvarnström (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Branschprogram för svensk försvarsindustri</title>
          <idno type="rdwebb">GY02N267</idno>
          <rs type="number">N267</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N267/text</ref>
          <ref type="dokument_url_html">http://data.riksdagen.se/dokument/GY02N267</ref>
          <ref type="dokumentstatus_url_xml">http://data.riksdagen.se/dokumentstatus/GY02N267</ref>
          <ref type="doc">http://data.riksdagen.se/fil/34C0D2E2-C1A1-4D44-ADA3-C1BBA71056AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Dn8WghgfXPrJB5oTefaB3" type="signed"/>
        <correspContext corresp="i-7Dn8WghgfXPrJB5oTefaB3">
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-TVwo4mCECu692GW3ntqQzo"/>
        </correspContext>
        <correspAction xml:id="i-6HXcmWwRNLtB2AT7Fe1LY5" type="numbering">
          <date when="2010-10-28"/>
        </correspAction>
        <correspAction xml:id="i-ETp5m23SwQZNpi5LwStw6y" type="submission">
          <date when="2010-10-26"/>
        </correspAction>
        <correspAction xml:id="i-Co5z9KR6V9Auet1exCh3BS" type="transfer">
          <date when="2010-10-21"/>
        </correspAction>
        <correspAction xml:id="i-CZaqFduo9bJacTcTqN6JvX" type="assigned"/>
        <correspContext corresp="i-CZaqFduo9bJacTcTqN6JvX">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5zdUxTXPBDynMepRfTHg2s">
            Förslag till riksdagsbeslut
          </head>
          <p xml:id="i-59VAngvAz84gDmmrUpBrYo">
            Riksdagen tillkännager för regeringen som sin mening vad som
            anförs i motionen om upprättandet av ett branschprogram för svensk
            försvarsindustri.
          </p>
        </div>
        <div type="motContent">
          <head xml:id="i-Ko9BwcHkM6ntabBYNJQEBs" type="h1">
            Motivering
          </head>
          <p xml:id="i-3Y5LZ4H1DZSSAhmSVtFv5s">
            Det som i dagligt tal kallas för försvarsindustrin omfattar cirka
            45 företag med 30 000 anställda. Med underleverantörer och servicebolag
            handlar det om sammanlagt om cirka 100 000 arbetstillfällen. Svensk
            försvarsindustri präglas av hög teknologisk kvalitet och har vuxit
            fram genom beställningar från svenska staten som byggt på direkt
            militära behov. De högkvalificerade produkter som genom forskning
            och hög kompetens utvecklats har så småningom med framgång kommit
            till nytta i olika typer av civil produktion.
          </p>
          <p xml:id="i-UC4bRmp8AobNDJxQsPGHhZ">
            Även om försvarsindustrin idag till stora delar är ägd av utländska
            intressen finns i Sverige en kvalificerad kompetens som är respekterad.
            Den gör att dessa företag gärna ser en fortsättning på sitt svenska
            engagemang som byggt på bland annat en tradition av beställningar
            och utvecklingsarbete i nära samverkan med svenska staten. Den
            position som svensk försvarsindustri nått beror på kombinationen
            av försvars-, närings- och forskningspolitiska intressen. Denna
            grundläggande bredd har gett försvarsindustrin en stark regionalpolitisk
            betydelse med orter som Linköping, Örnsköldsvik, Karlskrona och
            Karlskoga som några viktiga knutpunkter.
          </p>
          <p xml:id="i-E2oWqgJnuSD6SvhB7H6nK4">
            När synen på denna sektor förändras från statsmaktens sida får
            detta självfallet konsekvenser. Om upphandling av försvarsmaterial,
            vilket nu är fallet, reduceras till att köpa från hyllan på en
            internationell marknad förändras hela näringens förutsättningar
            och framtidsutsikter. Särskilt allvarligt blir läget när produkter
            som tagits fram i nära samarbete med svenska staten till mycket
            stora belopp inte handlas upp av det svenska försvaret. Självfallet
            kan produkter som saknar referensbeställningar i den egna försvarsmakten
            inte med framgång och trovärdighet marknadsföras internationellt.
          </p>
          <p xml:id="i-DH7PU4aUcUqZdTFLqKabna">
            Principen som nu gäller med att nyanskaffning bör, när så är
            nödvändigt, i första hand ske av på marknaden befintlig, färdigutvecklad
            och beprövad materiel får negativa effekter för möjligheterna
            att upprätthålla forskning, teknikutveckling, spetskompetens och
            även i förlängningen arbetstillfällen. Dessutom ska inte kopplingen
            till behovet av egen materielförsörjning i ett så kallat skarpt
            läge och den generella betydelsen för näringslivsutvecklingen
            och den regionala balansen glömmas bort i sammanhanget.
          </p>
          <p xml:id="i-5f9xUcHsetPkoQs57BS1Ng">
            Helheten och omfattningen av svensk försvarsindustri gör att
            behovet av en långsiktig och samlad strategi framstår som nödvändig.
            Utan en tydlig strategi och uttalad ambition från statsmaktens
            sida kommer den svenska försvarsindustrin att successivt eroderas
            och försvagas. För att vända denna utveckling bör näringen och
            statsmakten inleda ett arbete tillsammans med bland annat de fackliga
            organisationerna för att upprätta ett långsiktigt branschprogram.
            Syftet ska vara att utveckla den svenska försvarsindustrin och
            dess kompetens med bäring på även den civila sektorn.
          </p>
        </div>
        <div type="motSignatures">
          <list>
            <item xml:id="i-2wdPy3B2vpN5yiEoUmzU3U" who="i-KTYc2rBrcxPNyJRR5s4dQD">
              Peter Hultqvist (S)
            </item>
            <item xml:id="i-GN22Nta8WWm2qMuPAgoCAF" who="i-TVwo4mCECu692GW3ntqQzo">
              Kurt Kvarnström (S)
            </item>
          </list>
        </div>
      </div>
    </body>
  </text>
</TEI>
