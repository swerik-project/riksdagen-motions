<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00449">
  <teiHeader>
    <fileDesc>
      <titleStmt>
        <title>Säkerställa klimatnytta i biobränsle</title>
        <author corresp="i-2GE534P2Foy3WpqKPVNeW8">av Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerställa klimatnytta i biobränsle</title>
          <idno type="rdwebb">H002MJ449</idno>
          <rs type="number">MJ449</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ449/text</ref>
          <ref type="dokument_url_html">http://data.riksdagen.se/dokument/H002MJ449</ref>
          <ref type="dokumentstatus_url_xml">http://data.riksdagen.se/dokumentstatus/H002MJ449</ref>
          <ref type="doc">http://data.riksdagen.se/fil/7ADD5604-F250-471B-801E-F208A4E04828</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VHrwXfKs8ULBdPZg9XMgHV" type="signed"/>
        <correspContext corresp="i-VHrwXfKs8ULBdPZg9XMgHV">
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction type="numbering" xml:id="i-DjqFjyMJ7X5ftGQJLW5v9t">
          <date when="2012-10-08"/>
        </correspAction>
        <correspAction type="submission" xml:id="i-3zMZEYwzGqPLS6RTjmRK5t">
          <date when="2012-10-05"/>
        </correspAction>
        <correspAction type="transfer" xml:id="i-R8knprbaxxYwGLCfet8oN5">
          <date when="2012-10-04"/>
        </correspAction>
        <correspAction type="assigned" xml:id="i-FobTuJMz7boMCzo13HpW1g"/>
        <correspContext corresp="i-FobTuJMz7boMCzo13HpW1g">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KWPJZRtLiTWNyeC9TvDJjn">
            Förslag till riksdagsbeslut
          </head>
          <p xml:id="i-4KkDwUFaLorLuyQmJ1Sa3Y">
            Riksdagen tillkännager för regeringen som sin mening vad som
            anförs i motionen om behovet av konkreta åtgärder för att säkra
            användandet av biodrivmedel med hög klimatprestanda.
          </p>
        </div>
        <div type="motContent">
          <head type="h1" xml:id="i-HtRd7SGqgmEEkE8zjcfFpa">
            Bakgrund
          </head>
          <p xml:id="i-GaJc2tbR9Djj8UixbJu2f5">
            Inom regeringskansliet pågår för närvarande två parallella utredningar
            som syftar till att formulera styrmedel och andra åtgärder som
            behövs för att nå uppsatta mål på klimat- och energiområdet för
            transportsektorn. Dessa utredningar är dels kvotpliktsutredningen
            och dels utredningen om en fossiloberoende fordonsflotta 2030.
            Energiminister Anna-Karin Hatt (C) har gett uttryck för högre
            ambitioner inom dessa områden, men utan ytterligare åtgärder riskerar
            den viktigaste effekten, nämligen minskad klimatpåverkan, att
            utebli.
          </p>
          <p xml:id="i-43HZAdXMYPjs853YCJcaWj">
            De aviserade höjningarna av låginblandning av FAME till 7 procent
            och etanol till 10 procent är viktiga steg för att minska transporternas
            klimatpåverkan. Klimatpåverkan avgörs emellertid inte endast av
            mängden biodrivmedel, utan minst lika mycket av klimatprestandan
            för de biodrivmedel som används. Det är alltså inte så enkelt
            att det finns ett linjärt samband mellan mängden biodrivmedel
            och minskad klimatpåverkan.
          </p>
          <p xml:id="i-Gnv7Z6reJWanNHfnEmD7h">
            I Sverige utvecklas, produceras och används biodrivmedel med
            väldigt hög klimatprestanda, bland de högsta i världen. Den etanol
            som användes under 2011 reducerade utsläppen av växthusgaser med
            i genomsnitt 62 procent jämfört med bensin. I USA är motsvarande
            siffra 19 procent. Detta exempel tydliggör behovet av att säkerställa
            att de biodrivmedel som används har en hög klimatprestanda för
            att klimatpåverkan från transporterna verkligen ska minska. Förvisso
            ställer EU:s hållbarhetskriterier för biodrivmedel ett krav på
            35 procent, men det är ändå en betydande skillnad mellan 35 och
            62 procent.
          </p>
          <p xml:id="i-QkS517Y2xFtx8xSb3ntaTx">
            I samband med kvotpliktsutredningen diskuteras att slopa kravet
            på att enbart odenaturerad etanol får användas för låginblandning
            i bensin. En konsekvens av detta kan bli att etanol från USA med
            betydligt sämre klimatprestanda kommer att användas i Sverige,
            något som hittills inte möjliggjorts genom just kravet på odenaturerad
            etanol. Nuvarande svenska krav på odenaturerad etanol är ingen
            unik svensk lösning utan återfinns i flertalet europeiska länder,
            ungefär fyra femtedelar av EU:s etanolproduktion sker i länder
            med krav på odenaturerad etanol.
          </p>
          <p xml:id="i-E6g9EpvYDsPnPTU9y4Stom">
            En höjning av låginblandningen genom en kvotplikt leder förvisso
            till ökade volymer etanol, men den positiva effekten för klimatet
            riskerar att utebli om den etanol som kommer att användas endast
            åstadkommer ungefär hälften så hög reduktion av växthusgaser som
            med dagens etanol.
          </p>
          <p xml:id="i-CRibSyEjKKJBX3EiEbHMBn">
            Vad gäller övriga biodrivmedel, till exempel FAME och biogas,
            så är det viktigt att även dessa åstadkommer en hög reduktion
            av växthusgasutsläppen per volym biodrivmedel. För dessa förefaller
            dock inte variationen vara lika stora som mellan den sämsta och
            bästa etanolen. Här saknas emellertid instrument som att kräva
            odenaturerad etanol för att garantera hög klimatprestanda. En
            generell reglering för högre klimatprestanda än EU:s 35 procent
            bör därför också införas. Ett alternativ är diversifierade ekonomiska
            incitament som beroende på klimatprestanda kan varieras. En så
            kallad klimatbonus eller diversifierade skatter som utifrån klimatprestandan
            premierar biodrivmedel med bäst klimatprestanda är möjliga lösningar.
            Ett andra alternativ är att införa krav på redovisning av klimatprestandan
            för de biodrivmedel som säljs. Det sistnämna alternativet är ett
            mjukare styrmedel, men med tanke på allmänhetens och bilägarnas
            intresse för miljöfrågor kan det, rätt utformat, ändå få en betydande
            positiv verkan.
          </p>
          <p xml:id="i-2MvQCgCLn1KMiuyHekpovA">
            Ytterligare en positiv effekt av krav på klimatprestanda för
            biodrivmedel är att man på så sätt också skapar starkare incitament
            för investeringar i ny teknik, produktion samt forskning och utveckling
            i Sverige. Detta skapar gröna jobb och hållbar tillväxt i landet,
            något vi i dag behöver mer än någonsin.
          </p>
          <p xml:id="i-9q6cYyZHa8zzUgrjjvtw3C">
            Alla styrmedel bör premiera användandet av biodrivmedel med hög
            klimatprestanda. Detta är samhällsekonomiskt rättfärdigat då det
            leder till en större mängd sparad koldioxidutsläpp per krona som
            används för biodrivmedel.
          </p>
          <head type="h1" xml:id="i-PTnuP1ZLM3yAd1E9Z2nLc1">
            Behov av åtgärder
          </head>
          <p xml:id="i-VJbx7q4eWrdQbUZRvCEqS3">
            Det finns ett starkt behov av att regeringen kompletterar sina
            två pågående utredningar med krav på konkreta åtgärder för att
            garantera användande av biodrivmedel med hög klimatprestanda.
          </p>
          <p xml:id="i-Xu2GAdUCqTjqh9CETJPtXc">
            Riksdagen bör ge regeringen som sin mening tillkänna vad den
            anser i syfte att säkerställa att styrmedel för biodrivmedel inte
            endast leder till ökad användning av biodrivmedel utan även att
            dessa biodrivmedel håller högsta möjliga klimatprestanda.
          </p>
        </div>
        <div type="motSignatures">
          <list>
            <item xml:id="i-JnAm4F5Da7e7m2iDVvVqco">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
