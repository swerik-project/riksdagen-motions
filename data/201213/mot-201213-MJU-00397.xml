<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00397">
  <teiHeader>
    <fileDesc>
      <titleStmt>
        <title>Matlandet Skaraborg jordbruks- och livsmedelsproduktion</title>
        <author corresp="i-2SnUjYd3qzUQVBobN3u1Yc">av Ulrika Carlsson i Skövde (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Matlandet Skaraborg jordbruks- och livsmedelsproduktion</title>
          <idno type="rdwebb">H002MJ397</idno>
          <rs type="number">MJ397</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ397/text</ref>
          <ref type="dokument_url_html">http://data.riksdagen.se/dokument/H002MJ397</ref>
          <ref type="dokumentstatus_url_xml">http://data.riksdagen.se/dokumentstatus/H002MJ397</ref>
          <ref type="doc">http://data.riksdagen.se/fil/9820C1A4-8404-4E89-A1C5-CC4C4A0A4E6E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson i Skövde</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hdx2BN1TS84JUaPTFD6ZG9" type="signed"/>
        <correspContext corresp="i-Hdx2BN1TS84JUaPTFD6ZG9">
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction xml:id="i-15u7Napxwp96jSqnRJg2iV" type="numbering">
          <date when="2012-10-05"/>
        </correspAction>
        <correspAction xml:id="i-8svybqaPsAdcGbW6H2oELs" type="submission">
          <date when="2012-10-04"/>
        </correspAction>
        <correspAction xml:id="i-8C8ZuZoS9HR584CyqyV79G" type="transfer">
          <date when="2012-10-03"/>
        </correspAction>
        <correspAction xml:id="i-FsssuMX5unPB8v2w7ZPf8t" type="assigned"/>
        <correspContext corresp="i-FsssuMX5unPB8v2w7ZPf8t">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XZL4evW9YH4R54pRKJcp5J" type="motHeader"/>
      <div xml:id="i-YFpNXgdbJe4kX3CFNcwAh9" type="motBody">
        <div xml:id="i-K7NCwkmDoip6Pohu9JMR2W" type="motProposal" subtype="förslag">
          <head xml:id="i-AD6MKpqPFxaXsQTDcg8fbx">
            Förslag till riksdagsbeslut
          </head>
          <list xml:id="i-X9kK8nU4PPZDXzCR9r6pWr" style="ol">
            <item xml:id="i-2HBPgst7LyBP5mnaneCyKM">
              Riksdagen tillkännager för regeringen som sin mening vad som
              anförs i motionen om att främja tillväxten i Skaraborg och Sverige.
            </item>
            <item xml:id="i-6tkW3piM3quod4w9mPuCNB">
              Riksdagen tillkännager för regeringen som sin mening vad som
              anförs i motionen om att fortsätta minska regelkrånglet för jordbruket.
            </item>
          </list>
        </div>
        <div xml:id="i-6onjpoNNBi7fz5LNzGZr7w" type="motContent">
          <head xml:id="i-QGvms3yomvDQLMT1vwyfnz" type="h1">
            Motivering
          </head>
          <p xml:id="i-MK9y9YZ4LhR2GxjYfPV2Bg">
            Alliansregeringen har utvecklat Matlandet Sverige. Skaraborg
            är en viktig inspirationskälla eftersom vi där har erfarenheten,
            då produktion och förädling av mat är något vi länge arbetat med.
            Genom att ständigt utveckla jordbruket och livsmedelsindustrin
            i Skaraborg och resten av Sverige kan vi stärka den ekonomiska
            tillväxten samt skapa fler arbetstillfällen.
          </p>
          <p xml:id="i-Akgcd3qejyfskoT6v9eeau">
            I ett globalt perspektiv är det långsiktigt nödvändigt att åkermarken
            i Sverige används till kvalitativ livsmedelsproduktion samt tillkommande
            energigröda. Möjligheten som finns inom jordbruket att hjälpa
            till med energiförsörjningen behöver tas till vara. Det är nödvändigt
            att även långsiktiga miljöaspekter vägs in i jordbrukspolitiken.
            En övergång till miljövänliga brukningsmetoder skall främjas.
          </p>
          <p xml:id="i-KZSF9BqiqD7pVhbvsmyD5A">
            Jordbruket och dess förädlingsindustri har en central roll för
            sysselsättningen på landsbygden i Skaraborg. I Skaraborg är en
            stor del av befolkningen, cirka var femte person, sysselsatt med
            jord- och skogsbruk eller inom livsmedelsindustrin. Götene kommun
            är den kommun som har flest yrkesverksamma direkt eller indirekt
            kopplade till jordbruk eller livsmedelsförädling, nämligen ca
            45 %. Skaraborg har även en stor fördel av sitt centrala läge
            för korta och miljövänliga transporter.
          </p>
          <p xml:id="i-HRGTzkzdBn1nMqJjprSaxS">
            Skaraborg är ett av de mest livsmedelsproduktionsintensiva områdena
            i Sverige med en blandning av stora internationella företag sida
            vid sida med små familjedrivna. Villkoren för företagande och
            jordbruk måste anpassas för att underlätta för båda typer av företag.
            Småföretagandet är väldigt viktigt för Skaraborgs tillväxt, och
            det är av stor betydelse att små livsmedels- och jordbruksföretag
            i Skaraborg har goda förutsättningar för produktion, förädling
            och transport i regionen. Livsmedel som produceras och förädlas
            i samma område minskar miljöpåverkan i form av kortare transporter
            och gynnar närproducerad mat och därmed Skaraborgs bönder.
          </p>
          <head xml:id="i-H8U5cZB7aCVELkXofHarH7" type="h1">
            Lika konkurrensvillkor
          </head>
          <p xml:id="i-HeDcAQ2rSBTqZdbPSkcsW7">
            För att svenska jordbrukare skall kunna konkurrera på lika villkor
            med andra EU-länder är det av stor vikt att så långt som möjligt
            skapa likartade villkor för svenska jordbrukare i förhållande
            till jordbrukare i övriga EU. En analys bör sakligt kartlägga
            vilka förhållanden som råder gentemot omvärlden beträffande den
            svenska lantbrukarens ekonomiska konkurrenssituation i relation
            till lantbrukare i varje annat EU-land. Europeiska unionen utgör
            en gemensam marknad. Det är därför viktigt att det svenska jordbrukets
            konkurrenskraft stärks i detta sammanhang. Regeringen har genom
            ett målmedvetet regelförenklingsarbete, slopad skatt på handelsgödsel,
            sänkta egen- och arbetsgivaravgifter samt inte minst i visionen
            om Matlandet och Skogsriket påbörjat detta arbete, och det är
            viktigt för Skaraborgs fortsatta utveckling att regeringen håller
            ett högt tryck på frågeställningarna.
          </p>
          <head xml:id="i-3TCSZYyi6DgsKcAHdskSjB" type="h1">
            Konsekvensanalyser för Sverige
          </head>
          <p xml:id="i-XUjTfcTuUMhxGSMQJ5qp9N">
            Jord- och skogsbruket är en viktig förutsättning för en levande
            landsbygd, en landsbygd som i dag ger oss tusentals arbetstillfällen
            i livsmedels- och skogsindustri och andra serviceföretag. För
            att få en helhetsbild av jordbrukets betydelse och utveckling
            bör konsekvens- och lönsamhetsanalyser genomföras löpande. Dessa
            bör belysa jordbrukets betydelse för sysselsättning, försörjningsberedskap,
            bevarandet av det öppna landskapet, boende och service på landsbygd
            etc.
          </p>
          <head xml:id="i-9bNorL2c8b1L2aQ1Xyyo16" type="h1">
            Skaraborgsområdet är lämpat att bli Sveriges analysområde
          </head>
          <p xml:id="i-VuK6yfBgNDvpqrXCRii3ao">
            För att snabbt och effektivt kunna utreda konsekvenserna av jordbrukspolitiska
            beslut borde Sverige arbeta med ett prognosområde för att testa
            och utvärdera konsekvenserna för effekter för bl.a. den enskilda
            bonden. Skaraborgsområdet skulle vara ett mycket lämpligt område
            där de flesta landsbygdskaraktärer, utom ren fjällnatur, finns
            representerade.
          </p>
          <p xml:id="i-SZVhpbi1u3SwL2vjFz6snQ">
            Skaraborgsområdet innehåller allt från intensivt slättjordbruk
            till produktion i mindre skala i skogs- och mellanbygder. Där
            finns också en god representation av skogs-, sjö- och bergsområden
            samt naturreservaten i kulturlandskapet. Skaraborgs livsmedelsproduktion
            utgör cirka tio procent av svenskt behov av baslivsmedel. I området
            finns de flesta förädlingsindustrier representerade som är direkt
            efterföljande till jordbrukets primärproduktion. Skara har en
            rad statliga institutioner för svenskt jordbruk och är ett centrum
            för jordbruksfrågor i Västra Götaland.
          </p>
          <p xml:id="i-V9mVQk3Hct3oqgbaQFTtAJ">
            Genom att applicera produktionsvolymer, lönsamheter, sysselsättningsgrad,
            produktivitet m.m. hämtade från den skaraborgska landsbygden i
            en beräkningsmodell skulle man snabbt kunna göra verklighetsgrundade
            konsekvensanalyser av hur svensk landsbygd påverkas av förändringar
            i de politiska systemen. Denna typ av analyser skulle sannolikt
            uppfylla krav på snabbhet, kvalitet och låga kostnader.
          </p>
          <head xml:id="i-XJTMxzLmZEYnQk97vEVMn1" type="h1">
            Mindre regelkrångel för jordbruket
          </head>
          <p xml:id="i-QBTK9zuM5FkREMZvVcqxjU">
            Svenska företagare i allmänhet och svenska jordbruksföretagare
            i synnerhet är överbelastade med regleringar och informationskrav.
            Lantbrukarnas Riksförbund har presenterat ett bakgrundsmaterial
            som visar den regelbörda som jordbruket dras med inom ett antal
            områden.
          </p>
          <p xml:id="i-EnWN6YCsR36v4uwaMe3xTS">
            Landsbygdsdepartementet arbetade intensivt med att minska regelbördan
            under förra mandatperioden och var det departement i regeringen
            som minskade regelkostnaderna mest. Totalt sänktes regelbördan
            på livsmedelsområdet med 3 miljarder kronor. Man kom långt, men
            det finns fortfarande mycket kvar att göra. Detta gäller samtliga
            departement i regeringen. Arbetet inom jordbrukssektorn behöver
            särskilt lyftas fram då jordbrukare ofta är småföretagare och
            tvingas att själva hantera pappersarbetet efter att den redan
            långa dagen bland djuren eller ute på åkern eller i skogen är
            klar. En jordbruksföretagare ska ägna sin tid åt att arbeta med
            djuren eller på åkrarna inte fastna i pappersarbete. För att ge
            dessa företag bättre möjlighet att växa och anställa måste man
            minska på byråkratin. Nu gäller det att vi gör slag i saken.
          </p>
          <p xml:id="i-S1BsTnP38LLyVYJgyEX61o">
            Sverige behöver fler jobb inte färre. En avbyråkratisering av
            de gröna näringarna skulle frigöra ytterligare resurser till ökad
            tillväxt och fler jobb.
          </p>
        </div>
        <div xml:id="i-C4TTEu2u53E4xMWHX7X4TG" type="motSignatures">
          <list xml:id="i-epgoKTDszeXH4rrnfMXpQ">
            <item xml:id="i-5PdALjs5acxaBUDgFBSXRS">
              Ulrika Carlsson i Skövde (C)
            </item>
          </list>
        </div>
      </div>
    </body>
  </text>
</TEI>
