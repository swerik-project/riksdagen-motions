<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02829">
  <teiHeader>
    <fileDesc>
      <titleStmt>
        <title>med anledning av prop. 2023/24:84 Säkerhetszoner</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2829 av Gudrun Nordborg m.fl. (V)</title>
          <idno type="rdwebb">HB022829</idno>
          <rs type="number">2829</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022829/text</ref>
          <ref type="dokument_url_html">https://data.riksdagen.se/dokument/HB022829</ref>
          <ref type="dokumentstatus_url_xml">https://data.riksdagen.se/dokumentstatus/HB022829</ref>
          <ref type="pdf">https://data.riksdagen.se/fil/EFF5B3C6-5DE6-4157-A79E-7D97CAE4EA8C</ref>
          <ref type="docx">https://data.riksdagen.se/fil/E19FF2EB-024C-4932-9E55-0A584F366807</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9adPkD75NVypGed632N39a</idno>
            <name>Andreas Lennkvist Manriquez</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-L66EbAQceMFPReppspSHkU" type="basedOn"/>
        <correspContext corresp="i-L66EbAQceMFPReppspSHkU">
          <ref>Proposition 2023/24:84</ref>
        </correspContext>
        <correspAction xml:id="i-JJ8YVUQfFusXtwjKFCSaKd" type="signed"/>
        <correspContext corresp="i-JJ8YVUQfFusXtwjKFCSaKd">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-9adPkD75NVypGed632N39a"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-DFQhafb3FsitH5LHivbBVG" type="submitted">
          <date when="2024-03-18"/>
          <time when="15:28:52"/>
        </correspAction>
        <correspAction xml:id="i-Li4kkkLecmZRhtjyPXT3mj" type="dismissed">
          <date when="2024-03-21"/>
        </correspAction>
        <correspAction xml:id="i-5cq4QQPJ8HaVby7XjzeCu2" type="reviewed">
          <date when="2024-03-21"/>
          <time when="10:19:10"/>
        </correspAction>
        <correspAction xml:id="i-UACZ6X2LnTF7zQRrzY2kHd" type="referred">
          <date when="2024-03-22"/>
        </correspAction>
        <correspAction xml:id="i-Me2JgaD6QcKfMs72a8WtMw" type="assigned">
          <date when="2024-04-10"/>
          <time when="16:22:01"/>
        </correspAction>
        <correspContext corresp="i-Me2JgaD6QcKfMs72a8WtMw">
          <ref type="assignedTo">Justitieutskottet</ref>
        </correspContext>
        <correspAction xml:id="i-HPxNwwWorwmv6Ktz23fVmP" type="behandlas_i"/>
        <correspContext corresp="i-HPxNwwWorwmv6Ktz23fVmP">
          <ref type="uppgift">2023/24:JuU13</ref>
          <ref type="ref_dok_id">HB01JuU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU13</ref>
          <ref type="ref_dok_titel">Säkerhetszoner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2829 av Gudrun Nordborg m.fl. (V)
          med anledning av prop. 2023/24:84 Säkerhetszoner
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PNuoqQMMdsaL5boNPhPaJf">
            1 Förslag till riksdagsbeslut
          </head>
          <list>
            <item xml:id="i-DpuWy7Y3oqFf7oWwTVwkbH" sortKey="Yrkande 1">
              Riksdagen avslår proposition 2023/24:84 Säkerhetszoner.
            </item>
          </list>
          <list>
            <item xml:id="i-SuANNzaSBZFUMRNaQTJWLN" sortKey="Yrkande 2">
              Riksdagen ställer sig bakom det som anförs i motionen om att
              förslaget till lag om ändring i polislagen (1984:387) bör tidsbegränsas
              och tillkännager detta för regeringen.
            </item>
          </list>
          <list>
            <item xml:id="i-WZnZBpn5VWxtsSrnE35Cb9" sortKey="Yrkande 3">
              Riksdagen ställer sig bakom det som anförs i motionen om att
              regeringen bör utvärdera om den nya lagstiftningen tillämpas på
              ett icke-diskriminerande sätt och vid behov återkomma med förslag
              som ger enskilda ett fullgott skydd mot diskriminering och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-PjFb9cr3aarAQHskjt4fhu" type="h1">
            2 Inledning
          </head>
          <p xml:id="i-Chu2xyBwgiSARbZM92fVUG">
            Trots de senaste årens stora resurstillskott till polisen, höjningar
            av flera straff och ökad användning av hemliga tvångsmedel så
            har antalet gängrelaterade brott och skjutningar inte minskat.
            Det visar att det är andra åtgärder som behövs. Från och med december
            2022 och under våren 2023 blev situationen i framför allt Stockholm
            akut. Skjutning­arna i Stockholm eskalerade återigen i början
            av sommaren och fortsatte under hösten och vintern. Samtidigt
            är det kris i stora delar av kriminalvården med överfulla häkten
            och anstalter bl.a. därför att fängelsestraffen generellt blivit
            längre.
          </p>
          <p xml:id="i-9SHUrPvsD7cn6FNeKuNRXK">
            Regeringen måste omgående ta ett helhetsgrepp på problematiken
            med utgångspunkt i forskning och beprövad erfarenhet. Dessvärre
            låter högerpartierna i stället ofta känslor, tyckande och ren
            populism ligga till grund för rättspolitiska åtgärder. Men för
            att verkligen minska den grova kriminaliteten och stärka människors
            trygghet i politiskt eftersatta områden krävs, i stället för längre
            och hårdare straff, vistelseförbud och avlyssning utan brottsmisstanke,
            en gemensam politisk vilja för att minska klassklyftorna i samhället.
            Tyvärr bygger högerregeringens förslag för att bekämpa brottsligheten
            i Tidöavtalet på SD:s repressiva politik. Men de föreslagna åtgärderna
            om avskaffad villkorlig frigivning, längre straff, förvaringsstraff,
            sänkt straffmyndighetsålder och särskilda ungdomsfängelser kommer
            inte att leda till minskad kriminalitet. Åtgärderna riskerar tvärtom
            att bli kontra­produktiva.
          </p>
          <p xml:id="i-JbwQ71Dtba4gHjtDYpw3V3">
            För att få ned den grova brottsligheten räcker det inte med att
            bara vara hård mot de kriminella, det gäller att vara smartare
            än de kriminella. Vissa straff kan behöva höjas, men mycket mer
            fokus måste riktas mot att förhindra rekryteringen av barn till
            gäng­kriminalitet. Det brottsförebyggande arbetet börjar med en
            väl utbyggd välfärd för alla, även i politiskt eftersatta områden.
            Om skolan, fritidsaktiviteter och samhället i övrigt fungerar
            väl så minskar möjligheterna att rekrytera barn och ungdomar in
            i kriminalitet. Skola och fritidsverksamheter behöver få bättre
            resurser, likaså socialtjänsten. Barn och ungdomar måste få möjligheter
            till kommunalt stödda fritidsaktiviteter, skolan måste få bättre
            resurser för att stödja elever som behöver det för att klara betygen
            och socialtjänsten behöver förstärkas med tillräckliga resurser
            och kunskap för att arbeta både förebyggande och med barnskydd.
            Även civilsamhällets organisationer måste involveras i detta breda
            samarbete.
          </p>
          <p xml:id="i-CJvWjdiNyrEdv5WzUwHAT2">
            Det handlar även om insatser på kort sikt, som att sprida Sluta
            skjut-projektet till hela landet och att inrätta sociala insatsgrupper
            i områden som särskilt drabbats av grov krimi­nalitet. Vänsterpartiet
            har också sedan flera år tillbaka föreslagit en nationell haverikom­mission
            mot skjutningarna och en nationell avhopparverksamhet för kriminella.
            Insmugg­lingen av narkotika och illegala vapen måste stoppas redan
            vid landets gränser för att underminera gängens svarta ekonomi.
            För vidare läsning om åtgärder mot våldet, se vår motion Åtgärder
            med syfte att stoppa våldskulturen (mot. 2022/23:1217). För fler
            förslag som handlar om polisens arbete och om att stoppa nyrekryteringen
            till kriminalitet, se motion 2023/24:2322. Vår politik för Kriminalvården
            finns att läsa om i motion 2023/24:436.
          </p>
          <head xml:id="i-KSm7pc262HRnQYAFrU44mo" type="h1">
            3 Regeringens förslag
          </head>
          <p xml:id="i-YCMhhdj8gb4tV2sPPs8weK">
            Regeringen föreslår i sin proposition att Polismyndigheten ska
            kunna införa säkerhets­zoner där poliser har särskilda befogenheter
            att söka efter vapen och andra farliga föremål. Syftet är att
            skjutningar och sprängningar vid konflikter inom den kriminella
            miljön ska kunna motverkas mer effektivt. Polismyndigheten ska
            få införa en säkerhets­zon i ett avgränsat område om det med hänsyn
            till en konflikt mellan grupper finns en påtaglig risk för brottslig
            verksamhet som innefattar skjutning eller sprängning i området.
            Zonen ska vara av synnerlig vikt för att förebygga eller förhindra
            denna brottsliga verk­samhet. Ett beslut om en säkerhetszon ska
            gälla omedelbart och högst två veckor åt gången samt kunna överklagas
            till domstol. Polismyndigheten ska publicera beslutet på sin webb­plats
            och informera om det på andra sätt. Inom en säkerhetszon ska poliser
            ha utvidgade befogenheter att kroppsvisitera personer och genomsöka
            transportmedel för att söka efter vapen och andra farliga föremål.
            Befogenheterna ska gälla på allmän plats och ingripan­den ska
            få göras i den utsträckning det behövs för att förebygga eller
            förhindra den brotts­liga verksamhet som zonen har införts för
            att motverka. Alla ingripanden ska dokumen­teras i protokoll.
            De särskilda befogenheterna i en säkerhetszon ska även få användas
            mot barn. Lagändringarna i polislagen föreslås träda i kraft den
            25 april 2024. Regeringen föreslår att en utvärdering av regleringen
            ska inledas cirka tre år efter ikraftträdandet.
          </p>
          <head xml:id="i-QvzCSZWxj8koerPpCS27ma" type="h1">
            4 Vänsterpartiets ställningstagande
          </head>
          <p xml:id="i-5t1BR2ojzdGovDSQ429MUy">
            Vänsterpartiet instämmer i regeringens slutsats att det behövs
            kraftfulla åtgärder för att öka tryggheten i samhället och för
            att minska skjutningar och sprängningar. Vi delar dock inte regeringens
            bedömning av hur detta mål ska uppnås. Redan i dag finns det stora
            möjligheter för polis att visitera personer och göra husrannsakan
            i brottsförebyggande syfte. Enligt polislagen får en polis kroppsvisitera
            personer och genomsöka fordon och båtar i den utsträckning det
            behövs för att söka efter vapen eller andra farliga föremål som
            är ägnade att användas vid brott mot liv eller hälsa, om det med
            hänsyn till om­ständigheterna kan antas att ett sådant föremål
            kan förklaras förverkat enligt brottsbalken (19 § andra stycket
            1 och 20 a § polislagen). Befogenheterna gäller i situationer
            då risken typiskt sett framstår som stor för att vapen eller andra
            farliga föremål ska användas vid våldsbrott.
          </p>
          <p xml:id="i-NFGG9gPZJ3HEFxFzAu8H9F">
            Risken för våldsbrott kan i det särskilda fallet hänföra sig
            till en viss person eller ett visst fordon. I ett sådant fall
            är det endast den personen som får visiteras eller det fordonet
            som får genomsökas. I andra fall kan de omständigheter som gör
            att det finns anledning att befara att farliga föremål kan komma
            till brottslig användning vara sådana att de inte hänför sig till
            någon bestämd person eller något bestämt fordon, t.ex. vid konfrontationer
            mellan rivaliserande ungdomsgrupper på allmän plats eller offentliga
            evenemang där risken för våld erfarenhetsmässigt är överhängande.
            I sådana situationer avses poliser ha befogenhet att mer rutinmässigt
            kontrollera dem som uppehåller sig på platsen eller be­söker evenemanget.
          </p>
          <p xml:id="i-9Eq1UBNpLNvS2hWsmBuNDC">
            Vidare har en polis rätt att bereda sig tillträde till ett hus,
            rum eller annat ställe för att söka efter ett sprängmedel, vapen
            eller annat farligt föremål i syfte att avvärja eller bereda skydd
            mot brott som innebär allvarlig fara för liv eller hälsa eller
            för omfattande förstö­relse av egendom. Det ska finnas en risk
            för att ett sådant brott begås på en viss plats och befogenheten
            gäller endast i anslutning till den platsen. Om risken för brott
            är allvarlig, får en polisman även kroppsvisitera personer som
            uppehåller sig på platsen för att söka efter farliga föremål.
            Åtgärder i brådskande fall får vidtas utan föregående beslut av
            Polismyndigheten eller Säkerhetspolisen (23 § polislagen).
          </p>
          <p xml:id="i-YWtAbr6h1UgXa5xxKPRv8T">
            Vänsterpartiet anser att den befintliga lagstiftningen är tillräcklig
            för att kunna visi­tera personer och göra husrannsakan i syfte
            att bl.a. söka efter vapen. För att stärka trygg­heten i samhället
            är det andra åtgärder som krävs, inte visitationszoner eller,
            som reger­ingen valt att kalla det, säkerhetszoner.
          </p>
          <p xml:id="i-AwJ8JQzJDWyK8uBaywfdnc">
            Regeringens satsningar på repressiva åtgärder riskerar i värsta
            fall att bli kontra­produktiva då de leder till ökad stigmatisering
            av människor. Förslagen är dessvärre även ofta rättsosäkra. Det
            nu aktuella förslaget om säkerhetszoner är inget undantag. Förslaget
            ger polisen obegränsad möjlighet att kroppsvisitera människor
            utan konkret brottsmisstanke. Redan i dag finns det problem med
            etnisk profilering och diskriminering inom polisen.
            <ref target="i-PRe44uxyTmP9T1ApxbB8Ay">
              [1]
            </ref>
          </p>
          <head xml:id="i-vB6hvVwQkkQ2k8UDiuYdA" type="h2">
            4.1 Trygghetszoner i stället för visitationszoner
          </head>
          <p xml:id="i-Rjm2c53kZS6mn3FQ69bNEp">
            Danmarks visitationszoner lyfts ofta fram av regeringen som ett
            positivt exempel. Dock finns det stora skillnader mellan både
            lagregleringen i Sverige och Danmark och det för­slag som regeringen
            nu lägger fram, jämfört med Danmarks tillämpning av zonerna. Visitationszoner
            infördes i Danmark 2004 och regleringen utgör i dag den enda befogenhet
            som den danska polisen har att visitera i allmänt brottsförebyggande
            syfte. I övrigt är den danska polisens befogenheter att göra kroppsvisitation
            och husrannsakan utanför brottsutredning begränsade.
          </p>
          <p xml:id="i-Rsp1Uv7TGnu296PoCw7VKp">
            Efter beslut om att införa en visitationszon har fattats etableras
            alltid en stab i Danmark. Den består av en stabschef, t.ex. någon
            från utredningssektionen, samt exem­pelvis personer från yttre
            tjänst, lokalpolisområdet, underrättelseenheten, kommunen, skattemyndigheten
            och kriminalvården. Tillsammans gör staben upp en plan över hur
            de ska arbeta med visitationszonen. Planen utarbetas med grund
            i den omfattande och upp­daterade information de har tillgång
            till genom underrättelseinformation och den kunskap om aktuella
            områden som lokalpolis har. Som regel allokeras flera radiobilar
            till visitationszonen. Vidare informeras den danska kriminalvården
            om att gängmedlemmar som har koppling till den aktuella konflikten
            inte bör få permission. Lokalpolis och in­gripandepolis arbetar
            i stort som vanligt. Lokalpolis lägger dock ned mycket arbete
            på att informera om att en visitationszon har införts, varför
            den har införts och hur en visita­tion går till. Som exempel besöker
            de ibland skolor och trossamfund. De jobbar också aktivt med att
            informera lokalmedierna. I vissa fall placeras en mobil polisstation
            i om­rådet. Polis sätter då upp en paviljong dit medborgarna kan
            komma och ställa frågor. Dansk polis upplever att det är oerhört
            viktigt att det finns en förståelse i det aktuella området för
            varför en visitationszon har införts och vad den innebär.
          </p>
          <p xml:id="i-NZWraWprJ8KDR8Hrt3kx56">
            Visitationszonernas påverkan på gängbrottsligheten i Danmark
            har inte utvärderats. Företrädare för dansk polis anser förvisso
            att visitationszonerna har bidragit till att för­hindra upptrappning
            av gängkonflikter och spontana skjutningar. Framför allt menar
            de dock att zonerna ökar tryggheten för allmänheten. Vad i användningen
            av visitations­zoner som medfört detta anser polisen dock är svårt
            att säga, men någon form av kombi­nation av den ökade befogenheten
            att visitera, den ökade polisiära närvaron och det sociala arbetet
            i området. Helt centralt för att en visitationszon ska fungera
            är enligt den danska polisen att det tillskjuts tillräckliga polisiära
            och andra resurser (s. 53–59, Ds 2023:31).
          </p>
          <p xml:id="i-2rcVFueHqiByf7yyUekzVC">
            Vänsterpartiet kan konstatera att några motsvarande resurser
            inte föreslås av reger­ingen. För att på allvar stärka tryggheten
            i samhället och i politiskt eftersatta områden borde regeringen
            ta initiativ till trygghetszoner i stället för visitationszoner.
            I en trygghets­zon kan förslagsvis skolor, socialtjänst, polis
            och andra myndigheter och civila organisa­tioner få extra resurser
            under en längre period. Syftet skulle vara att stärka det brotts­förebyggande
            arbetet genom bl.a. ökad närvaro och ett ökat socialt engagemang
            för att bygga lokalt förtroende tillsammans med och för människorna
            i området.
          </p>
          <head xml:id="i-VwP5hVDsWPfBx3x4nWpkKk" type="h2">
            4.2 Lagrådets synpunkter
          </head>
          <p xml:id="i-SUbB4PdPTr54VLzQnYVzcA">
            Lagrådet ifrågasätter i sitt yttrande om det beredningskrav som
            gäller för regerings­ärenden enligt 7 kap. 2 § regeringsformen
            är uppfyllt. Remisstiden har varit fem veckor och har delvis löpt
            över jul och nyår. Det kan ifrågasättas om remisstiden har varit
            tillräcklig för att tillgodose beredningskravet med särskilt avseende
            på att det är fråga om ett lagärende av komplex natur som berör
            grundläggande fri- och rättigheter och rättssäkerhet. Att regeringen
            efter Lagrådets yttrande valt att skjuta fram lagens ikraft­trädande
            drygt en månad avhjälper enligt Vänsterpartiet inte denna brist.
          </p>
          <p xml:id="i-AuCQwgPRRCk4W1vnGjdLh3">
            Lagändringen innebär en begränsning av människors skydd i grundlag
            mot kropps­visitation, husrannsakan och liknande intrång (2 kap.
            6 § första stycket RF). En sådan inskränkning bör föregås av noggranna
            överväganden avseende bl.a. proportionalitet, nödvändighet och
            effektivitet. Vänsterpartiet anser inte att sådana överväganden
            i till­räcklig utsträckning görs i den aktuella propositionen.
          </p>
          <p xml:id="i-M9z5iDU4VXrtdrVboA39Cp">
            Lagrådet har även kritiserat de föreslagna möjligheterna att
            överklaga ett beslut om att inrätta en säkerhetszon. Lagrådet
            anser att det finns en risk att rätten att överklaga blir ineffektiv
            som kontrollmekanism. Med hänsyn till bl.a. att ett zonbeslut
            ska gälla under en kortare tid och att bedömningen av vem som
            har rätt att överklaga kan vara komplicerad kan man enligt Lagrådet
            räkna med att beslutet har upphört när domstolen ska göra sin
            slutliga prövning. Även om det finns en möjlighet att pröva ärenden
            som blivit överspelade, menar Lagrådet att utrymmet för det är
            litet. Lagrådet anser att kon­troll genom underställning hade
            varit en bättre lösning, dvs. att Polismyndigheten inom viss tid
            ska överlämna sitt beslut till domstol för prövning av om det
            ska bestå. Lagrådet konstaterar att den föreslagna ordningen med
            överklagande av zonbeslut är behäftad med sådana brister att förslaget
            inte bör läggas till grund för lagstiftning. Vänsterpartiet anser
            att det är anmärkningsvärt att regeringen, trots Lagrådets kritik,
            väljer att gå fram med sitt ursprungliga förslag. Att regeringen
            förtydligar att bl.a. boende i området och närings­idkare i regel
            bör ha klagorätt om beslutet har konkreta verkningar för dem förändrar
            inte saken (prop. 2023/24:84 s. 42). Vidare har Lagrådet förordat
            att de nya reglerna om säkerhetszoner ska tidsbegränsas, vilket
            Vänsterpartiet instämmer i.
          </p>
          <head xml:id="i-XaEZkWm7PQP1Fm6VQ2a9gZ" type="h2">
            4.3 Remissinstansernas synpunkter
          </head>
          <p xml:id="i-82bwJJZ9rgApXFLdgy5xvA">
            Ett flertal tunga remissinstanser avstyrker och/eller har skarpa
            invändningar mot reger­ingens förslag.
          </p>
          <p xml:id="i-VHEC1N8ESaBcpQQ42MR5pm">
            Sveriges advokatsamfund avstyrker förslaget. Ett system med visitationszoner
            (s.k. säkerhetszoner) kan enligt samfundet inte anses vare sig
            behövligt eller nödvändigt. Den förväntade nyttan står inte heller
            i proportion till den risk för ökad stigmatisering, diskriminering
            och minskat förtroende för Polismyndigheten som på goda grunder
            kan antas bli effekten av ett sådant system. En s.k. säkerhetszons
            geografiska område bör begränsas till att avse en viss allmän
            plats. Beslutanderätten att införa en säkerhetszon bör enligt
            samfundet tillkomma åklagare och inte Polismyndigheten. Vidare
            bör beslutet att införa en säkerhetszon börja gälla som tidigast
            tolv timmar efter offentliggörande av beslutet och inte, så som
            föreslås, omedelbart. Enligt Advokatsamfundet har polisen redan
            i dag genom polislagens bestämmelser (kompletterade av praxis
            från Riksdagens ombudsmän och Justitiekanslern) så långtgående
            befogenheter att tillgripa tvångsmedel i brottsförebyggande syfte
            att ytterligare regleringar inom detta område inte framstår som
            vare sig behövliga eller nödvändiga. Samfundet noterar särskilt
            att 23 § polislagen, under vissa förutsättningar, till och med
            ger polisen befogenhet att använda sådana tvångsmedel på platser
            som inte är allmänna. Inte ens de nuvarande bestämmelserna svarar
            upp mot de rättssäkerhetskrav som ska kunna ställas på ett regelverk
            för tvångs­medelsanvändning. JO har flera gånger riktat kritik
            mot Polismyndigheten för felaktig tillämpning av bestämmelserna
            och även påtalat brister i bestämmelserna som sådana. Bestämmelserna
            om brottsförebyggande visitationer och husrannsakan i 19 § andra
            stycket 1 och 20 a § polislagen bör, enligt Advokatsamfundet,
            redan av detta skäl ut­mönstras om förslaget om säkerhetszoner
            antas. Advokat Klas Bjuremark, expert i den referensgrupp som
            knutits till utredaren, har vidare framhållit att det saknas stöd
            i forsk­ningen för att visitationszoner skulle vara effektiva
            och att det finns en risk för att befogen­heterna leder till ökad
            stigmatisering av vissa områden samt ökat misstroende mot polisen.
            Vidare finns det enligt samfundet en risk för att diskrimineringen
            skulle öka med de föreslagna befogenheterna.
          </p>
          <p xml:id="i-EVz1QHaRDWzGpCjhATAP8R">
            Även Diskrimineringsombudsmannen (DO) avstyrker lagförslaget.
            Enligt DO kommer möjligheten att införa säkerhetszoner oundvikligen
            att medföra klara och oacceptabla risker för diskriminering som
            har samband med etnisk tillhörighet eller religion eller annan
            trosuppfattning. DO anser att riskerna för att polisen helt eller
            delvis kommer att tillämpa sådan etnisk profilering som inte är
            sakligt motiverad och därför utgör diskrimi­nering ligger på en
            sådan hög nivå att förslaget inte bör genomföras. DO lyfter fram
            det faktum att människor som utsätts för diskriminerande etnisk
            profilering av polisen i dag inte kan vända sig till DO för att
            få upprättelse i efterhand. Diskrimineringslagen behöver därför
            omgående utvidgas så att polisens verksamhet omfattas i sin helhet
            och DO måste ha möjlighet att utöva tillsyn när det finns risk
            att polisens beslut eller åtgärder har lett till diskriminering.
            Att ensidigt utöka polisens befogenheter att ingripa mot människor,
            utan att samtidigt säkerställa att oskyldiga som drabbas kan få
            upprättelse i efterhand, är enligt DO inte förenligt med vad som
            kännetecknar en rättsstat.
          </p>
          <p xml:id="i-HvphBwJvBMxkHX9TFMFftX">
            Även Riksdagens ombudsmän (JO), Justitiekanslern (JK), Civil
            Rights Defenders (CRD), Barnombudsmannen (BO) och Rädda Barnen
            avstyrker regeringens förslag. Rädda Barnen betonar särskilt förslagets
            inverkan på barn och unga. Vid införandet av nya repressiva åtgärder
            anser Rädda Barnen att regeringen måste ta hänsyn till vilka åt­gärder
            som redan har vidtagits och hur dessa påverkar barns uppväxtvillkor.
            I många av de områden som klassas som socioekonomiskt utsatta,
            där Rädda Barnen också har verk­samhet, kan organisationen redan
            i dag identifiera en rad repressiva åtgärder som in­kräktar på
            den personliga integriteten. Det finns övervakningskameror på
            många platser, olika former av ordnings-/säkerhetsvakter samt
            drönare som används som bevaknings­verktyg och s.k. drogskrämmor,
            högtalare som avger högfrekventa irriterande ljud som bara kan
            höras av barn och ungdomar, sätts upp på många platser. Barn i
            dessa områden är redan vana att bli övervakade och granskade och
            detta påverkar i hög grad deras livsvillkor och deras rätt till
            utveckling. Att då införa ytterligare en övervakningsmeka­nism,
            som säkerhetszoner, kommer att ytterligare försvåra för barn och
            påverka deras psykiska mående negativt. I grund och botten handlar
            det, enligt Rädda Barnen, om vilket samhälle vi vill att våra
            barn ska växa upp i.
          </p>
          <p xml:id="i-CS5cWweREfhZqZ36LSmLd8">
            Vänsterpartiet instämmer i remissinstansernas kritik. Regeringens
            förslag är djupt rättsosäkert och oproportionerligt och saknar
            grund i forskningen. Det är ytterst beklagligt att regeringen
            inte tagit remissinstansernas befogade oro på allvar. Vänsterpartiet
            är seriöst oroat över det repressiva övervakningssamhälle och
            paradigmskifte som bryter med rättsstatens principer, som regeringen
            tillsammans med SD driver fram.
          </p>
          <p xml:id="i-AGoCgzQiRr2DLG48GxdYTR">
            Riksdagen bör sammanfattningsvis avslå regeringens proposition
            2023/24:84 Säkerhetszoner. Detta bör riksdagen besluta.
          </p>
          <p xml:id="i-QSjCq1jr1ihf8mTY7S2NFN">
            För det fall att riksdagen beslutar att anta regeringens förslag
            bör förslaget till lag om ändring i polislagen (1984:387) tidsbegränsas.
            Detta bör riksdagen ställa sig bakom och ge regeringen till känna.
          </p>
          <p xml:id="i-Y36kKmcbN3uh5cCyVFsFiU">
            För det fall att riksdagen beslutar att anta regeringens förslag
            bör regeringen utvär­dera om den nya lagstiftningen tillämpas
            på ett icke-diskriminerande sätt och vid behov återkomma med förslag
            som ger enskilda ett fullgott skydd mot diskriminering. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-Lc25V9QZaCR3hjoW58saL7" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-W88QwcgNvasMZ5CC5nBtfE" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-Kq68ZicdmK6tzAopj1rjPk" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-5Zpzxu7xPJXyZ5d1C1FBZz" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-6CXWNX8xcomNVxzxAamVun" who="i-9adPkD75NVypGed632N39a">
              Andreas Lennkvist Manriquez (V)
            </item>
            <item xml:id="i-6DY3rJcWzodEWYNRu6PUbf" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-PRe44uxyTmP9T1ApxbB8Ay">
              [1] Se t.ex. rapporten Slumpvis utvald – Ras-/etnisk profilering
              i Sverige. Civil Rights Defenders i samarbete med kriminologiska
              institutionen, Stockholms universitet. December 2017.
            </note>
          </noteGrp>
        </div>
      </div>
    </body>
  </text>
</TEI>
