<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-00961">
  <teiHeader>
    <fileDesc>
      <titleStmt>
        <title>Cyklande på lika villkor</title>
        <author corresp="i-6EELQ8G6wLhYTcTKBKGQdF">av Daniel Helldén m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:961 av Daniel Helldén m.fl. (MP)</title>
          <idno type="rdwebb">HB02961</idno>
          <rs type="number">961</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB02961/text</ref>
          <ref type="dokument_url_html">https://data.riksdagen.se/dokument/HB02961</ref>
          <ref type="dokumentstatus_url_xml">https://data.riksdagen.se/dokumentstatus/HB02961</ref>
          <ref type="pdf">https://data.riksdagen.se/fil/38E457F4-416B-44A0-90C3-E96F10F8F926</ref>
          <ref type="docx">https://data.riksdagen.se/fil/5E97EFFE-EFC1-42D7-9C7C-13E1C6F12675</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VNNNMbfGQbAsRvZ2aQge3A" type="signed"/>
        <correspContext corresp="i-VNNNMbfGQbAsRvZ2aQge3A">
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-XPu3ZHL3w9uUH4TKYHMmif"/>
          <note type="signatory" corresp="i-PQe8EhNJDXHurGqmN1U5hD"/>
        </correspContext>
        <correspAction type="submitted" xml:id="i-39ZNftU36ZzkP3Q1yFq9DF">
          <date when="2023-10-03"/>
          <time when="15:29:32"/>
        </correspAction>
        <correspAction type="reviewed" xml:id="i-GtKFzdrgvxRW5cFMSMh7nL">
          <date when="2023-10-03"/>
          <time when="16:59:41"/>
        </correspAction>
        <correspAction type="referred" xml:id="i-KhL8eP12oa2rnoN5Emfqe6">
          <date when="2023-10-17"/>
        </correspAction>
        <correspAction type="assigned" xml:id="i-8uJuiQTW4gWWeJvz5tF31V">
          <date when="2024-04-11"/>
          <time when="15:41:37"/>
        </correspAction>
        <correspContext corresp="i-8uJuiQTW4gWWeJvz5tF31V">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-5d6D7zQs57uoPTp48jzkxZ"/>
        <correspContext corresp="i-5d6D7zQs57uoPTp48jzkxZ">
          <ref type="uppgift">2023/24:TU12</ref>
          <ref type="ref_dok_id">HB01TU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU12</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:961 av Daniel Helldén m.fl. (MP) Cyklande på lika villkor</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-2WatAEhzypDKEZRwubnnp4">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-XZjkTsmzeoPhnRSJexQo6G">
              Riksdagen ställer sig bakom det som anförs i motionen om att
              införa ett fördubblingsmål för cyklande till 2035 och tillkännager
              detta för regeringen.
            </item>
            <item sortKey="Yrkande 2" xml:id="i-8jawoDeu7V2oMWc2a9NACA">
              Riksdagen ställer sig bakom det som anförs i motionen om att
              gång- och cykelmöjligheter ska vara standard på och i anslutning
              till det nationella och regionala vägnätet och tillkännager detta
              för regeringen.
            </item>
            <item sortKey="Yrkande 3" xml:id="i-MxRPx9fi3fEwWG7saE2A8a">
              Riksdagen ställer sig bakom det som anförs i motionen om att
              gång- och cykelmöjligheter inte får försämras vid trafiksäkerhetshöjande
              åtgärder eller upprustning av befintligt nationellt och regionalt
              vägnät och tillkännager detta för regeringen.
            </item>
            <item sortKey="Yrkande 4" xml:id="i-JKvV2FRVStvTM3s8pRRk4w">
              Riksdagen ställer sig bakom det som anförs i motionen om att
              ändra väglagen för att det säkerställs likvärdig markåtkomst för
              cykelvägar så som gäller för vägar för motorfordonstrafik och
              tillkännager detta för regeringen.
            </item>
            <item sortKey="Yrkande 5" xml:id="i-BXAgKVSBoPXqqKjdnxPpqc">
              Riksdagen ställer sig bakom det som anförs i motionen om att
              införa servicenära cykelinfrastruktur på landsbygden och tillkännager
              detta för regeringen.
            </item>
            <item sortKey="Yrkande 6" xml:id="i-7wf6gWpHv5L4wdGUiDb1Cu">
              Riksdagen ställer sig bakom det som anförs i motionen om att
              införa möjligheten till användning av hänsynsregel vid cykling
              och tillkännager detta för regeringen.
            </item>
            <item sortKey="Yrkande 7" xml:id="i-GHN3GpdETsR3zfqz3aC1e8">
              Riksdagen ställer sig bakom det som anförs i motionen om att
              skapa en enhetlig färgkodex för cykelbanor och tillkännager detta
              för regeringen.
            </item>
            <item sortKey="Yrkande 8" xml:id="i-FP6bhPxCstHsZQoyjYL5NF">
              Riksdagen ställer sig bakom det som anförs i motionen om att
              Cykelcentrum vid VTI ska ges permanent status och tillkännager
              detta för regeringen.
            </item>
            <item sortKey="Yrkande 9" xml:id="i-MPLsi7cDuEvSQUwekerrAe">
              Riksdagen ställer sig bakom det som anförs i motionen om att
              ta fram en standard för hur cykel ska kunna tas med på tåg och
              tillkännager detta för regeringen.
            </item>
            <item sortKey="Yrkande 10" xml:id="i-WaGmmwjw6mEZDHeW2fMaw9">
              Riksdagen ställer sig bakom det som anförs i motionen om att
              uppdra till Trafikverket att utforma en standardlösning för säkra
              cykelgarage vid svenska stationslägen och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-SLgU6Eiatp1Yn6hhkJrzjr">
            Motivering
          </head>
          <p xml:id="i-Qw4KA96drSU5YQyJFPJf73">
            Det föreligger en bred enighet i riksdagen och i kommuner runt
            om i landet att andelen resor med cykel ska öka. Det pågår ett
            arbete med att fastställa ett mål för ökad cykling och Väg- och
            transportforskningsinstitutet VTI har på uppdrag av regeringen
            tagit fram ett förslag för 2035 som innebär en fördubbling av
            cyklingen från idag. Detta bör riksdagen fastställa.
          </p>
          <p xml:id="i-4xz8YYJAJZFZFnNMHNhEn4">
            Cyklandet i hela Sverige ska öka på sådant sätt att tillgängligheten
            förbättras, folkhälsan stärks och klimat- och miljöpåverkan minskar.
            För att detta ska kunna ske måste förutsättningarna för cykling
            avsevärt förbättras. Cyklande är en central pusselbit i arbetet
            med att få till ett hållbart transportsystem. Trygg, säker och
            gen cykelinfrastruktur måste till.
          </p>
          <head type="h2" xml:id="i-DztqY3xAFtDYdKvQhrjxGx">
            Gång och cykel som standard i anslutning till landsväg
          </head>
          <p xml:id="i-ReXyNaAukDFkqhi43EsWfJ">
            För gående och cyklister ska det finnas möjlighet att färdas
            i Sverige på samma villkor som motorfordonstrafiken. Det innebär
            att det ska finnas ett fungerande gång- och cykelnät i anslutning
            till allmän väg. Det kan utformas på olika sätt men som grund
            ska man kunna cykla och gå där man kan åka bil.
          </p>
          <p xml:id="i-MRMR5bdhsenkR45BYJteQJ">
            Detta innebär att det inte ska vara möjligt att klippa en förbindelse
            för gång och cykel eller väsentligt försämra förutsättningarna
            för dessa transportslag utan att ersätta förbindelsen. Ett exempel
            är Ölandsbron som har haft körfält för gående och cyklister. När
            ett arbete med att öka kapaciteten på bron för motorfordon genomfördes
            tog man bort ytan för gående och cyklister och förbjöd dessa transportslag
            att trafikera bron. Idag tvingas de betala för en överfart över
            Kalmarsund med andra transportslag. Detta för­faringssätt bör
            inte vara möjligt. Trafikverket måste säkerställa att det finns
            likvärdiga och kostnadsfria alternativ för gående och cyklister
            om förändringar görs i vägnätet.
          </p>
          <head type="h2" xml:id="i-L2zSBmxJqjKcPMuSK2Jjwr">
            Upprätthållande av gång- och cykelmöjligheter
          </head>
          <p xml:id="i-TQVRUZuYTLfPrtePrB6rH5">
            Att cykla är ett resurssnålt och samhällsekonomiskt fördelaktigt
            transportsätt. Det gynnar samhället, miljön och de som cyklar.
            Det ger försumbar energi- och klimat­påverkan, ingen miljöpåverkan
            och hushållsekonomiska vinster samt att det gynnar hälsan hos
            de som brukar transportmedlet på ett sätt som saknar motstycke.
            Trots detta har cykling under decennier minskat om man bortser
            från städer och större tätorter. En bidragande orsak till denna
            trend är att vägnätet i allt mindre utsträckning lämpar sig för
            cykling. Allt bredare fordon med högre hastigheter på vägar med
            minimal eller ingen vägren gör det direkt farligt att använda
            cykeln som ett vardagstransportmedel på landsbygden. Vägutrymmet
            räcker inte längre till. Här har även de trafiksäkerhets­höjande
            åtgärder som satts in för biltrafiken i form av sidoräcken och
            ”2 + 1”-vägar ställt till det ytterligare för de oskyddade trafikanterna.
            Det lilla utrymme som fanns kvar äts upp helt och hållet. Detta
            hämmar cyklingen på ett olyckligt sätt.
          </p>
          <p xml:id="i-3NQ416xoYB9qFCmzxyHaFv">
            När Trafikverket bygger ”2 + 1”-vägar med vajerräcken i syfte
            att öka bilars trafiksäkerhet görs det i princip omöjligt för
            oskyddade trafikanter att använda vägen. Många gånger låter man
            oskyddade trafikanter ta andra vägar som är längre eller i många
            fall av mycket dålig kvalitet. Riksdagen bör tillkännage att detta
            tillvägagångs­sätt inte är acceptabelt. Det är en fråga om ett
            rättvist förhållningssätt till gång och cykel inom det nationella
            trafiksystemet och en fråga om en rättvis tillgång till landets
            transportvägar. Förfarandet går dessutom på tvärs emot våra nationella
            klimat‑, miljö- och hälsomål.
          </p>
          <p xml:id="i-YTEHjJe4bEFJHEGTXUZS12">
            Det kan också konstateras att det många gånger på mindre landsvägar
            målas sidolinjer som är upphuggna i ett sicksackmönster, något
            som skapar en vibration hos den bil som kommer för långt ut åt
            sidan. Denna lösning har sina fördelar för bilar men skapar en
            problematisk situation för cyklar. En viktig del av den yta som
            cyklar använder är just där, och bilar förväntar sig att de ligger
            där. Cyklar studsar fram på denna målning.
          </p>
          <p xml:id="i-GkfRYodoguaCBH482cwsTb">
            Trafikverket måste ta hänsyn till de oskyddade trafikanterna
            vid trafiksäkerhets­höjande åtgärder. Idag skapar man istället
            en trafikosäker miljö för de mest utsatta. Skulle en hänsynsregel
            på 1,5 meter inrättas minskar problemen, men så länge den inte
            är på plats måste Trafikverket upphöra med denna typ av sidomarkering.
          </p>
          <p xml:id="i-7rjuPBzW7mLqMLJVr6Wvso">
            Samma sak gäller problemet med avkörningsräcken. De sätts upp
            längs vägarna, inte minst vid hastighetskameror. Dessa placeras
            nära vägkanten så att ytan för gående och cyklister minskar. Det
            blir en inträngningseffekt som försvårar för oskyddade trafik­anter.
            Vid dessa typer av åtgärder bör en breddning eller separering
            av ytor för gående och cyklister, som anläggs utanför avkörningsskydden,
            komma till.
          </p>
          <head type="h2" xml:id="i-4K8sGkeu11P4i3jZYzTtrQ">
            Ändring av väglagen
          </head>
          <p xml:id="i-5UTjHjNN9TiMseKpNcQSyn">
            Ett problem som återkommande står i vägen för förbättrad cykelinfrastruktur
            är att väglagen idag styr så att cykelvägar på landsbygden och
            utanför tätorterna i princip alltid måste läggas intill den allmänna
            vägen för motortrafik. Genom väglagens definition av väg och kraven
            på funktionellt samband och samfärdsel försvåras avsevärt möjligheten
            att få till smarta, gena och logiska cykelstråk.
          </p>
          <p xml:id="i-NrcXDWQmzCzUhq5WrkSCsr">
            Det är därför idag tyvärr allt som oftast inte möjligt att bygga
            cykelvägen med en egen, från bil­vägen fristående, sträckning
            som i många fall skulle vara både smartare och billigare. Vid
            utbyggnad av cykelvägar för arbetspendling liksom turiststråk
            finns åtskilliga exempel där problemet med mark­åtkomst för anläggande
            av cykelväg aktualiserats. En enskild markägare kan blockera en
            cykelvägsutbyggnad men skulle inte kunna förhindra en utbyggnad
            av en vanlig väg. Trafikverket hindras också från att genomföra
            satsningar på cykelvägar som inte har ett så kallat funktionellt
            samband med deras anläggning, det vill säga bil- och järnväg.
            Dessa juri­diska svårigheter har varit kända länge och behöver
            snarast åtgärdas.
          </p>
          <p xml:id="i-LFNP2NAyBKxrM8uDeNQtUC">
            Trafikverket har på föregående regerings uppdrag utrett om och
            i så fall hur mark­åtkomst utgör ett hinder för tillkomsten av
            cykelvägar eller i genomförandet av regionala cykelplaner. Trafikverket
            konstaterar i rapporten ”Utgör markåtkomst ett hinder för tillkomsten
            av cykelvägar?” (TRV 2021/3614) att deras ”samlade bedömning är
            att framkomligheten i cykelprojekten ofta upplevs hindras av svårigheter
            att få åt­komst till mark”. De menar samtidigt att det i många
            fall skulle kunna lösas genom att kommu­nerna tar fram en detaljplan.
            Att förvänta sig att kommuner ska ta fram detaljplaner på landsbygden
            för att säkerställa markåtkomst för cykelbanor är dock en orimlig
            för­väntan på kommunerna. Det är en mycket mer komplicerad process.
          </p>
          <p xml:id="i-HAEg31kV7umCFVUE3UdrLx">
            Trafikverket skriver: ”Det finns en uttalad önskan att staten
            ska ta ett större helhets­ansvar för cykelfrågan inklusive finansiering.
            Något sådant ansvar har inte ålagts Trafikverket.” När det gäller
            tillgängligheten för cykel mellan tätorter och på lands­bygden
            borde det vara rimligt att staten och därmed Trafikverket tar
            ett större ansvar på samma sätt som man tar ett större ansvar
            för motsvarande bilvägar.
          </p>
          <p xml:id="i-LBSmwjEvJz8MuPWQxf9Ug6">
            För att få till möjligheten att bygga funktionella cykelvägar
            behöver väglagens begrepp allmän samfärdsel ändras så att cykelvägar
            inbegrips liksom att begreppet funktionellt samband omdefinieras.
            För allmän samfärdsel och begreppet funktionellt samband torde
            det räcka med att regeringen och riksdagen uttrycker att begreppen
            ska ha en annan tolkning. Lagtexten i sig skulle sålunda inte
            behöva skrivas om. Hur det rent praktiskt görs är egalt så länge
            en ändring kommer till stånd.
          </p>
          <p xml:id="i-5CtvGG17aeU1RMfZdCqiex">
            I januari 2021 beslutade riksdagen om ett tillkännagivande till
            regeringen om att regeringen bör återkomma med ett förslag som
            gör det möjligt att anlägga friliggande cykelvägar utan krav på
            direkt anslutning till vägar för motortrafik. Uppmaningen till
            regeringen var att skyndsamt se över lagstiftningen på detta område.
          </p>
          <p xml:id="i-BaA4VGgYh2zdfJZiKyNsuw">
            Lagstiftningens problem har utretts ett antal gånger och ännu
            finns inget som tyder på att ändringar är på gång samtidigt som
            projekt som är efterfrågade ligger för fäfot vilket ställer till
            det för möjligheten att säkerställa en funktionell, säker och
            trygg cykelinfrastruktur i hela landet, på landsbygden och utanför
            våra tätorter. Att nå målet om ökad cykling försvåras avsevärt.
            Därför bör nuvarande regering skyndsamt åter­komma med uppdaterad
            lagstiftning på detta område som säkerställer likvärdig mark­åtkomst
            åt cykelvägar så som idag gäller för vägar avsedda för motorfordonstrafik
            och riksdagen tillkännage detta som sin mening för regeringen.
          </p>
          <head type="h2" xml:id="i-Dz5mEEBDnMka3K8X6Xuk5H">
            Servicenära cykelinfrastruktur
          </head>
          <p xml:id="i-6PVfwVPkmXxe628FnBHw7h">
            Den utveckling som vi ser på cykelområdet, inte minst till följd
            av tillväxten av elcyklar som kortar restiderna och möjliggör
            längre arbets- och fritidsresor med cykel, kommer inte hela landet
            till godo. Istället hänvisas merparten av resenärerna av förklarliga
            skäl till bilen eller en kollektivtrafik som allt som oftast saknar
            den flexibilitet som cykeln ger. Att färdas på landsväg med cykel
            är idag för farligt. Det föreligger en bred enighet i riksdagen
            och i kommunerna runt om i landet att andelen resor med cykel
            ska öka.
          </p>
          <p xml:id="i-D9CwC6dsRd29QkXWgbNqzz">
            Potentialen för cykling på landsbygden och utanför tätorter är
            avsevärd och utgör en möjlighet som idag inte tas tillvara. För
            att det ska kunna ske måste det till en för­ändring av den väginfrastruktur
            som vi ser runt om i landet. Det betyder inte att vi för den skull
            ska plocka bort de transportsätt som idag dominerar men vi ska
            ge likvärdiga förutsättningar.
          </p>
          <p xml:id="i-Q85jc5JyhjymzTrVzNLkzc">
            För att komma åt problemet att dagens vägnät i princip gör cykling
            olämpligt på landsbygden och försvårar en ökad cykling föreslår
            vi att det införs vad vi kallar servicenära cykelinfrastruktur.
            Med detta begrepp menar vi att en trygg och säker cykelinfrastruktur
            tillskapas i anslutning till de platser där service i form av
            skolor, affärer eller annan samhällsservice är lokaliserad. Det
            handlar om separata cykelbanor i anslutning till lokal service
            eller i väntan på ny infrastruktur att motsvarande zoner skapas
            där respektavstånd mellan motorfordon och cyklar införs. Tanken
            är att man inom en radie av ca en mil från ett mindre samhälle
            eller samhällsservice tillskapar fungerande cykelinfrastruktur
            som möjliggör säker och trygg vardagscykling för de som bor inom
            ett rimligt avstånd. Därmed stärker vi landsbygden och gör lokalsamhället
            mer flexibelt och motståndskraftigt samt främjar cykling lokalt
            i hela landet. Det är framför allt inom det vägnät som idag klassas
            som riksväg eller primära länsvägar som behovet finns. I det mer
            finmaskiga nätet är oftast trafikvolymerna så pass begränsade
            och hastigheterna lägre så att behovet där inte är lika stort
            även om det finns sträckor som bör inbegripas. Med dagens cyklar
            når man en målpunkt på en mil under halvtimmen med en vanlig cykel
            i normal hastighet om 18 km/h. För de som föredrar moderna elcyklar
            med assistans och en normal hastighet om 25 km/h når man en målpunkt
            avsevärt snabbare. Detta gäller de boende längst ut i det tänkta
            systemet. Merparten kommer att ha kortare ressträckor och därmed
            en betydligt snabbare färd med egenägd cykel till sin dagliga
            verksamhet. Detta utgör en avsevärd resandepotential som idag
            inte kan utnyttjas p.g.a. bristande cykelinfrastruktur. Till detta
            ska också påpekas att det idag finns ett stort antal andra enpersonsfordon
            som utgör en ny möjlig potential för smidigt lokalt resande inom
            den infrastruktur som avses med en cykelbana. Med dagens trafikfarliga
            infrastruktur saknar boende på landsbygden i princip möjligheten
            att välja cykeln, vilket begränsar deras valfrihet och hämmar
            utvecklingen av en resurssnål, ekonomiskt fördelaktig och miljömässigt
            smart mobilitet.
          </p>
          <head type="h2" xml:id="i-3q149kp2Dd8Wa7Zvva6rLb">
            Hänsynsregel
          </head>
          <p xml:id="i-HL7UBdVwns4yxSAbQGVkh7">
            När en cyklist färdas på väg kommer vanligtvis bilarna alltför
            nära. Detta skapar en trafikosäker miljö och avskräcker från cyklande.
            Idag är dessutom bilar mycket bredare än för några decennier sedan
            vilket ställt till det än mer. För att komma till rätta med problemen
            har det i flera länder införts en hänsynsregel som betyder att
            en bil måste hålla minst 1,5 meters avstånd från en cykel vid
            omkörning. Transportstyrelsen har utrett frågan och menar att
            hänsynsregeln eller filkörningsbyte för bilar vid omkörning av
            cykel inte är tillrådlig. Det skulle skapa för mycket problem
            för bilarna.
          </p>
          <p xml:id="i-FZcDNXSQTEHGZjzN2EjHTo">
            Men det är uppenbart att man i den analysen inte gjort en rimlig
            bedömning av de oskyddade trafikanternas behov. Internationellt
            används hänsynsregeln med framgång och vid en implementering i
            Sverige, t ex i anslutning till närsamhällen på landsbygden, vilket
            skulle främja landsbygdens utveckling, potential och motståndskraft,
            skulle cykling kunna fungera som alternativ till bilresor i mycket
            högre grad än idag. Att införa hänsynsregler på utpekade vägavsnitt
            bör därför bli en möjlighet för väghållarna. Tryggheten vid cykling
            är en avgörande faktor för valet av transportsätt.
          </p>
          <head type="h2" xml:id="i-HjyNCaKxunkNdqw4M2fEv6">
            Färgkodning
          </head>
          <p xml:id="i-7LGgQUNUWFUFani5crc5gf">
            Det saknas i Sverige en enhetlig färgkodning för cykelbanor i
            Sverige. Ett arbete bör sättas igång för att hitta ett lämpligt
            system och hållbara metoder för att infärga cykel­banor.
          </p>
          <head type="h2" xml:id="i-WVM4kyAuHgiV2LX7yQT4b8">
            VTI:s cykelcentrum
          </head>
          <p xml:id="i-8tfgc5fDqsX2uroSa3bBwx">
            Vid årsskiftet 2017/2018 fick VTI i uppdrag av regeringen att
            vara administrativ värd för Sveriges nationella kunskapscentrum
            för forskning och utbildning om cykling. Som administrativ värd
            har VTI tillsammans med andra forskare, intresseorganisationer,
            myndigheter, infrastrukturhållare med flera utvecklat cyklingens
            roll i Sverige och bidragit till ett hållbart samhälle med hög
            livskvalitet i hela landet. Satsningen sträcker sig till och med
            2023. Cykelcentrum är en viktig resurs i byggandet av ett resurseffektivt
            och hållbart samhälle. Därför bör Cykelcentrum integreras som
            en permanent verksamhet inom ramen för VTI.
          </p>
          <head type="h2" xml:id="i-Ls1XHSVGQFopVysA9StR4q">
            Cykel i samband med spårbunden trafik
          </head>
          <p xml:id="i-FuFH7Sc2Fk94sonFeciPZG">
            För att främja cyklandet som en del i ett trafikslagsövergripande
            system bör det tas fram en standard för hur cykel ska kunna tas
            med på tåg i syfte att utveckla en regel om att cyklar kan tas
            med samtidigt som det tas fram standardlösningar för säkra cykelgarage
            vid landets regionaltågs- och järnvägsstationer.
          </p>
        </div>
        <div type="motSignatures">
          <list>
            <item xml:id="i-587GLTuG1z5CfTdm6ojDAB">
              Daniel Helldén (MP)
            </item>
            <item xml:id="i-3m5YNLF9WbVZoUiDGaUsyw">
              Elin Söderberg (MP)
            </item>
            <item xml:id="i-32qCkfLsk1nVyDUKaraiTT">
              Katarina Luhr (MP)
            </item>
            <item xml:id="i-PFZX7fC1GBgV66FdKUPjTm">
              Linus Lakso (MP)
            </item>
            <item xml:id="i-DXVJVGsWvBJ1XYZQFNCGnd">
              Jacob Risberg (MP)
            </item>
          </list>
        </div>
      </div>
    </body>
  </text>
</TEI>
