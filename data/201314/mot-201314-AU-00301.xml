<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00301">
  <teiHeader>
    <fileDesc>
      <titleStmt>
        <title>Inkludering och antidiskriminering</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inkludering och antidiskriminering</title>
          <idno type="rdwebb">H102A301</idno>
          <rs type="number">A301</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A301/text</ref>
          <ref type="dokument_url_html">http://data.riksdagen.se/dokument/H102A301</ref>
          <ref type="dokumentstatus_url_xml">http://data.riksdagen.se/dokumentstatus/H102A301</ref>
          <ref type="doc">http://data.riksdagen.se/fil/B439E054-C4F7-4FD5-8200-B692782102AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NUAGdkjVBZXeKwMPEZqLTC" type="signed"/>
        <correspContext corresp="i-NUAGdkjVBZXeKwMPEZqLTC">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-LAWkbVfE42ngMBWj53XDDi" type="numbering">
          <date when="2013-10-07"/>
        </correspAction>
        <correspAction xml:id="i-3ceL7C8oB2R11CKHWpaPHm" type="submission">
          <date when="2013-10-03"/>
        </correspAction>
        <correspAction xml:id="i-AXSzNuV5kiJAgabZRuobYh" type="transfer">
          <date when="2013-10-03"/>
        </correspAction>
        <correspAction xml:id="i-8vioFNAda5qxmri75ZtWiN" type="assigned"/>
        <correspContext corresp="i-8vioFNAda5qxmri75ZtWiN">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lre3h6aVYSCdJY3ios5f9D" type="motHeader"/>
      <div xml:id="i-9axu37QbeDh1C21qHA8G1H" type="motBody">
        <div xml:id="i-A5P9xKSJmCMKUUeogPscmv" type="TOC">
          <head xml:id="i-7uTj3WmUfWGcc797vW6Yig">
            1 Innehållsförteckning
          </head>
          <list xml:id="i-Kc5PSQ2j3heyz3G8a2Z2SY">
            <item xml:id="i-TQh6KLZeTtT6HcrLfdsYvr">
              2 Förslag till riksdagsbeslut 2
            </item>
            <item xml:id="i-J5LnTBscaDzXhREHsUtPGx">
              3 Inledning 3
            </item>
            <item xml:id="i-TttrJfHt7N2rW6BBdpVXCj">
              4 Bra skola för alla barn 4
            </item>
            <item xml:id="i-XsHU5UeiwiPCnt1MfM7Xsu">
              4.1 Öppen skola 4
            </item>
            <item xml:id="i-Lgb74ktofC1gDD4ygufPhT">
              4.2 Mer resurser till studiehandledning på modersmål 4
            </item>
            <item xml:id="i-Xm83chP3ecXpU4Ao9HXBEP">
              4.3 Gratis frukost för elever i grundskolan 5
            </item>
            <item xml:id="i-AgRpGmYg2VzVcM3LXvjf5H">
              5 Språksatsningar för vuxna 5
            </item>
            <item xml:id="i-Mqd7pd6SNa6yjBFmtMkMaF">
              5.1 Svenskundervisning från första dagen i Sverige 5
            </item>
            <item xml:id="i-35BGQPLASE7ydrwN6PpE8W">
              5.2 Högre kvalitet på sfi 6
            </item>
            <item xml:id="i-89Pdosmte5QJQzeqw9H4cz">
              6 Jobb och utbildning 6
            </item>
            <item xml:id="i-4cQPyeqGZSnY12uijzmSjg">
              6.1 Validering och kompletteringsutbildningar 6
            </item>
            <item xml:id="i-Wzs5oVZWGjkh4Xb6sAKNmD">
              6.2 En andra chans 7
            </item>
            <item xml:id="i-J5pmxXD8p9szCkG7zJpi2x">
              6.3 Effektivare matchning och rekryteringsmässor 8
            </item>
            <item xml:id="i-ByFVCwDTxmihAFfrLTcbZG">
              6.4 Obligatoriska kravprofiler vid rekrytering 9
            </item>
            <item xml:id="i-BAJyWpXxMQ1vN71Xh6QtYh">
              6.5 Flerspråkighet och tvärkulturell kompetens merit vid anställning
              9
            </item>
            <item xml:id="i-F7tFBrUBe3stSby7ZsFaMz">
              7 Fler bostäder 10
            </item>
            <item xml:id="i-PgVC654q5NnogFqwkYPxcV">
              7.1 Bostadsförmedling 10
            </item>
            <item xml:id="i-oaMZcbbSwSzjAxJcXJZqD">
              8 Flyktingmottagande ett nationellt ansvar 10
            </item>
            <item xml:id="i-8i3aGNmhGaXSkAJygEjpxQ">
              8.1 Anhöriginvandrares rätt till introduktion 11
            </item>
            <item xml:id="i-W1JxjR4Ds1N9Bvcgpq3gKG">
              9 Nolltolerans mot diskriminering 11
            </item>
            <item xml:id="i-PWegDjvShkFTa4n81HJ2wN">
              9.1 Mer resurser till DO 11
            </item>
            <item xml:id="i-A7Zdfpe5BkAYCNdAzxchTc">
              9.2 Regionalt DO som kan driva diskrimineringsfall 12
            </item>
            <item xml:id="i-9VBBvKT25zKoU4Vj8r3ZbP">
              9.3 Höjt skadestånd i diskrimineringsmål 12
            </item>
            <item xml:id="i-RzKtWp9qdrQQ47AM4frrcJ">
              9.4 Analyser av myndigheters rekryteringsprocesser 12
            </item>
            <item xml:id="i-8pABgCvevLPboBEYxs2iDT">
              9.5 Likabehandlings- och mångfaldsplaner mot diskriminering 13
            </item>
          </list>
        </div>
        <div xml:id="i-Ai2hUycvJAeBoh8LCgngbY" type="motProposal" subtype="förslag">
          <head xml:id="i-WG5MvPqc52VD7Dxs7UUtm">
            2 Förslag till riksdagsbeslut
          </head>
          <list xml:id="i-EHQ5YdJspBpDjcFUrGWcHW" style="ol">
            <item xml:id="i-TYhfpbngX2PBeMRrmibGuK">
              Riksdagen tillkännager för regeringen som sin mening vad som
              anförs i motionen om ett nationellt valideringsuppdrag till Arbetsförmedlingen.
            </item>
            <item xml:id="i-DzhoPomJGmsf2tAgrYLVdr">
              Riksdagen tillkännager för regeringen som sin mening vad som
              anförs i motionen om att återinföra kravet på arbetsgivare att
              anmäla lediga platser till Arbetsförmedlingen.
            </item>
            <item xml:id="i-RWnHVUtdFa83myWdgb2DrB">
              Riksdagen tillkännager för regeringen som sin mening vad som
              anförs i motionen om ett uppdrag till Arbetsförmedlingen att systematisera
              anordnandet av rekryteringsmässor över hela landet.
            </item>
            <item xml:id="i-NJkmHyrxTENkk395T5SeEb">
              Riksdagen begär att regeringen återkommer med förslag om hur
              en lagändring om obligatoriska kravprofiler i enlighet med vad
              som anförs i motionen bör utformas.
            </item>
            <item xml:id="i-SCq8ND3ucXUKuHkYyVkjzB">
              Riksdagen tillkännager för regeringen som sin mening vad som
              anförs i motionen om att styrkt tvärkulturell kompetens, liksom
              flerspråkighet, ska räknas som merit vid alla offentliga anställningar.
              1
            </item>
            <item xml:id="i-BtF2QN6JfSnZFk3DsazWJJ">
              Riksdagen tillkännager för regeringen som sin mening vad som
              anförs i motionen om att ge DO i uppdrag att öppna och driva minst
              en antidiskrimineringsbyrå i varje län.
            </item>
            <item xml:id="i-JmU8BouwFQpoidiUz7QQgk">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag om höjda skadestånd i diskrimineringsmål och rätt
              till skadestånd för arbetssökande som diskriminerats.
            </item>
            <item xml:id="i-4WTRfrtvkj1ivfHTu4MJ6X">
              Riksdagen tillkännager för regeringen som sin mening vad som
              anförs i motionen om att ge DO i uppdrag att utveckla verktyg
              för kritiska analyser av rekryteringsprocesser och bidra till
              att detta tillämpas på de tio största myndigheterna.
            </item>
            <item xml:id="i-TTaAEJTpW7JkbywM6zVsJE">
              Riksdagen tillkännager för regeringen som sin mening vad som
              anförs i motionen om att alla arbetsgivare med fler än tio anställda
              ska omfattas av skyldigheten att upprätta mångfalds- och likabehandlingsplaner
              gällande samtliga diskrimineringsgrunder.
            </item>
          </list>
          <p xml:id="i-UpYdXdESPaeDnGysDwxCW">
            1 Yrkande 5 hänvisat till FiU.
          </p>
        </div>
        <div xml:id="i-6BhgZ6fWjCEoX9KCsx34Hm" type="motContent">
          <head xml:id="i-KPWxUZPg9UULDpUNoLgNi3" type="h1">
            3 Inledning
          </head>
          <p xml:id="i-9S8DRjArHMFQ2MRgpwp99D">
            Det svenska samhället utmärks av allt djupare orättvisor. Samtidigt
            som en del blir allt rikare och får mer makt, hålls andra utanför
            och förblir maktlösa. Och när klyftorna växer drabbas vissa mer
            än andra. Klassklyftorna följer allt oftare etnicitet och samverkar
            även med existerande maktstrukturer kring exempelvis kön. Den
            politik som hittills förts har inte förmått bryta segregation
            och utestängning. Vänsterpartiet menar att det är tid för en ny
            politik. Vi vet att lösningen inte ligger i misstänkliggörande
            och hårdare tag mot invandrare. Rasism och främlingsfientlighet
            måste aktivt bekämpas. Det som behövs är arbete för ett rättvist
            och jämlikt samhälle.
          </p>
          <p xml:id="i-HyyWPdSVestyWrXSziaAxd">
            Att bygga ett bra samhälle handlar inte om att se till att människor
            anpassar sig för att passa in. Ett bra samhälle där det finns
            en plats för alla kan vi bara skapa genom att se till att var
            och en själv får välja hur hen vill leva sitt liv och med vilka
            ord hen vill beskriva sig själv. I ett sådant samhälle fokuserar
            vi på det vi har gemensamt i stället för på det som skiljer oss
            åt. Därför väljer vi att inte använda ordet integration. I stället
            vill vi prata om inkludering. Med ett inkluderande samhälle menar
            vi ett samhälle som inte gör skillnad på människor utifrån klass,
            kön eller etnicitet. Ett samhälle som aldrig ger upp hoppet om
            människor. Ett samhälle där alla har rätt till en andra chans.
            Vi menar att det som krävs för att inkludera fler är ordentligt
            med resurser så att vi kan komma ifrån standardlösningar som inte
            passar någon och i stället erbjuda alla en individuell lösning
            som passar just dem.
          </p>
          <p xml:id="i-H51Kb5dT39inQb9UL8Qe26">
            Det viktigaste för en fungerande inkludering är att med kraft
            driva en generell välfärdspolitik tillsammans med aktiva insatser
            mot diskriminering. Vad som behövs är att skapa fler jobb, bygga
            fler bostäder som folk har råd att bo i och skapa en likvärdig
            skola som inte delar upp eleverna på ett segregerande sätt.
          </p>
          <p xml:id="i-5ngVM5ZPr6Wkc4k54hjo82">
            För Vänsterpartiet innebär inkludering att ge alla förutsättningar
            för rätten till utbildning, arbete och bostad samt aktivt motverka
            samhällets rasistiska och patriarkala strukturer. Därför behöver
            vi såväl kraftfulla verktyg mot rasism och diskriminering som
            åtgärder som kan ge nyanlända samma möjligheter som svenskfödda
            att leva och arbeta i det svenska samhället.
          </p>
          <p xml:id="i-KGC59G8dJHW5vuLzHFprR5">
            Invandring är en positiv kraft för ett samhälle. Om bara människor
            släpps in på arbetsmarknaden och vi för en politik för full sysselsättning
            är invandring ekonomiskt mycket positivt. Diskriminering på arbetsmarknaden
            och att låta människor gå arbetslösa är ett oerhört slöseri –
            både ekonomiskt och mänskligt.
          </p>
          <p xml:id="i-8PWhUURz8bzSArb8V18Kgq">
            Diskriminering gör att det tar för lång tid för många att bli
            delaktiga i samhället.
          </p>
          <head xml:id="i-PWPk4LqNDokapTfyJCCkZs" type="h1">
            4 Bra skola för alla barn
          </head>
          <p xml:id="i-SEUgT11CKpuaCCRNrAFwFM">
            Den svenska skolan har på senare år fjärmat sig allt mer från
            likvärdighet och höga ambitioner. Eleverna får inte den undervisning
            de behöver och når inte skolans mål.
          </p>
          <p xml:id="i-ShJ3TiNrad6xfvn5UxaBLP">
            Många elever med invandrarbakgrund hör till förlorarna i dagens
            svenska grundskola. För att vända trenden med sjunkande resultat
            och ökade skillnader mellan olika skolor behöver vi göra satsningar
            som jämnar ut skillnaderna och skapar förutsättningar för fler
            elever att skaffa sig behörighet till gymnasiet. Därför lägger
            vi i motion 2013/14:Ub396 Grundskolan, en rad förslag för att
            åter göra skolan mer likvärdig.
          </p>
          <head xml:id="i-FBLkpXvaGNSysuQCCwViSi" type="h2">
            4.1 Öppen skola
          </head>
          <p xml:id="i-3jpeqk7759Ym3C3U99imwG">
            Alla barn har inte samma förutsättningar att klara av skolan.
            Den elev vars föräldrar har högre utbildning har större möjligheter
            att få hjälp med skolarbetet hemma. För att kompensera dessa skillnader
            i förutsättningar vill Vänsterpartiet se en öppen skola där eleverna
            kan få det stöd och den studiehandledning de behöver för att utvecklas
            och klara skolans mål.
          </p>
          <p xml:id="i-JtE5SXnVSEAGknf2ALTTku">
            För att ge skolorna förutsättningar att erbjuda läxhjälp i skolan
            satsar vi 200 miljoner kronor per år på ett stimulansbidrag för
            läxhjälp. För 2014 innebär detta en extra satsning jämfört med
            regeringens på 184 miljoner kronor. Elevernas behov och förutsättningar
            varierar. Därför bör skolorna själva avgöra hur de bäst bedriver
            läxhjälpen. Vår satsning på ett stimulansbidrag för läxhjälp beskriver
            vi i motion 2013/14:Ub463 Utgiftsområde 16 Utbildning och universitetsforskning.
          </p>
          <p xml:id="i-UxGzPUQTDrZYMU2Y6v1bsq">
            Vi menar att allt skolarbete ska kunna ske på skoltid och att
            det är skolan och lärarna som ska ansvara för elevernas lärande.
            När skolan ger hemläxor utan att samtidigt erbjuda eleverna möjlighet
            att göra dem i skolan med lärarhjälp, delas eleverna upp i två
            tydliga grupper: de som kan få mycket hjälp hemifrån och de som
            inte kan det. I en kompensatorisk skola ska eleverna få allt det
            stöd de behöver under sin skoldag. På så sätt kan skolan väga
            upp för skillnaderna i hemförhållanden och fler elever kan klara
            av att nå kunskapsmålen. För att eleverna ska få de förutsättningar
            och den tid de behöver för lärande behövs fler lärare. Vår satsning
            på fler lärare beskriver vi i Vänsterpartiets budgetmotion för
            2014, 2013/14:Fi254 En ekonomisk politik för bättre välfärd.
          </p>
          <head xml:id="i-QELAkwi2N7g3NLUSPuCvrb" type="h2">
            4.2 Mer resurser till studiehandledning på modersmål
          </head>
          <p xml:id="i-Gr5TUs1G74JmEZNsvSMo1F">
            Många elever som kommer till Sverige efter 7 års ålder får i
            dag gå alldeles för länge i förberedande klasser. I dessa klasser
            samlas elever med olika förkunskaper och förutsättningar. Och
            så fort det kommer in nyanlända elever i klassen sjunker nivån
            på undervisningen varvid de som gått längre i den förberedande
            klassen tappar sin motivation. Allt detta påverkar deras skolresultat
            negativt. Samtidigt har många nyanlända som går i vanliga klasser
            svårt att hänga med när undervisningen sker på svenska. För att
            nyanlända elever så snart som möjligt ska kunna komma in i den
            vanliga undervisningen utan att deras skolresultat påverkas negativt
            behöver de få studiehandledning på sitt modersmål.
          </p>
          <p xml:id="i-Ng6uF6i4LF3booCm2cYBrG">
            Vänsterpartiets långsiktiga ambition är att samtliga elever i
            grundskolan och gymnasieskolan som kommer till Sverige efter 7
            års ålder ska få tillgång till studiehandledning på sitt modersmål
            motsvarande två timmars studiehandledning per vecka. Som ett steg
            i denna riktning föreslår vi ett stimulansbidrag till kommunerna
            för utbyggd studiehandledning i grundskolan på 150 miljoner kronor.
            Denna satsning beskriver vi utförligare i motion 2013/14:Ub396
            Grundskolan.
          </p>
          <head xml:id="i-UibABh1yXY1sHZh9bMTTaA" type="h2">
            4.3 Gratis frukost för elever i grundskolan
          </head>
          <p xml:id="i-BAhHCdzoGjrt4CHjhnjLge">
            Många barn och ungdomar äter inte frukost hemma. Det kan bero
            på att tiden inte räcker till eller på dåliga matvanor. Det finns
            emellertid också barn som möts av ett tomt kylskåp på morgonen.
            Föräldrarna har helt enkelt inte råd att köpa mat. Dessa barn
            är beroende av den fria skollunchen för att kunna äta sig mätta.
          </p>
          <p xml:id="i-PsJKsdTWrx1aPco2t5mWwj">
            Erfarenheten från de skolor som testat frukostservering visar
            att det blir lugnare i klassrummen, frånvaron minskar, eleverna
            blir pedagogiskt tillgängliga och deras intresse för kost och
            hälsa ökar. Vi vill därför att alla grundskolor ska erbjuda eleverna
            kostnadsfri frukost i skolan. Denna satsning beskriver vi utförligare
            i vår motion Barnfattigdom.
          </p>
          <head xml:id="i-6c5PMjh9BdRCidTNGCxmhq" type="h1">
            5 Språksatsningar för vuxna
          </head>
          <p xml:id="i-FbGunpzGxVuBVC48PkXxTs">
            Språket är en nyckel som öppnar nya möjligheter för människor.
            Därför är det viktigt att se till att så många som möjligt av
            de som lever i Sverige behärskar svenska. Det gör vi bäst genom
            att erbjuda människor goda möjligheter att lära sig svenska, inte
            genom att straffa dem som ännu inte lärt sig att behärska språket.
          </p>
          <head xml:id="i-4Kf87zPQd1BdtZP1uqhXbR" type="h2">
            5.1 Svenskundervisning från första dagen i Sverige
          </head>
          <p xml:id="i-7DYijwcJLz5VKC3RmcHZy2">
            De flesta i debatten är överens om att kunskaper i svenska är
            viktiga för en framgångsrik inkludering och att det är viktigt
            att nyanlända så snabbt som möjligt får möjlighet att lära sig
            svenska. Trots det ger Migrationsverket i dag inte asylsökande
            någon svenskundervisning. Anledningen är att regeringen lyft ut
            kravet att svenskundervisning ska ingå i utbudet av organiserad
            verksamhet ur regleringsbreven för Migrationsverket. I motion
            Flyktingmottagande föreslår Vänsterpartiet därför att regeringen
            ska se över regleringsbreven till Migrationsverket i syfte att
            återinföra svenskundervisningen.
          </p>
          <head xml:id="i-J6wQFS5aiz5LaMJnzQbpwW" type="h2">
            5.2 Högre kvalitet på sfi
          </head>
          <p xml:id="i-3cDBrTvcfsmBCb61zGLhV8">
            Det är viktigt att alla som lever i Sverige kan prata svenska.
            Språket är en nyckel för att bli delaktig i samhället. De invandrare
            och flyktingar som trots många år i Sverige inte kan svenska har
            svårt att få ett arbete. Därför vill Vänsterpartiet höja kvaliteten
            i utbildningen i svenska för invandrare (sfi), bl.a. när det gäller
            tillgången till varvad praktik och validering, fler lärarledda
            timmar och välutbildade sfi-lärare. Vi vill se en tydligare individualisering
            och fler undervisningstimmar per vecka. Sfi ska kunna läsas i
            kombination med praktik, arbetslivsorientering, validering, annan
            utbildning eller förvärvsarbete. Vi vill också särskilt utveckla
            Sfi med yrkesinriktning. Vi utvecklar dessa förslag vidare i motion
            2013/14:Sf268 Flyktingmottagande.
          </p>
          <head xml:id="i-ScMNDJ6m8Q3ZxEvo1HEQnx" type="h1">
            6 Jobb och utbildning
          </head>
          <p xml:id="i-3dsku88H4ZPfqN5k75ydzL">
            Det viktigaste för att minska arbetslösheten bland invandrare
            är att minska arbetslösheten överhuvudtaget – vi måste ha en politik
            för full sysselsättning. Därför ligger tyngdpunkten i vår ekonomiska
            politik på att öka sysselsättningen i både privat och offentlig
            sektor genom investeringar i bl.a. bostadsbyggande, grön infrastruktur
            och fler anställda i välfärdssektorn. Vi gör också omfattande
            satsningar på yrkesinriktade utbildningar och bättre arbetsmarknadspolitiska
            insatser för att ge främst unga och långtidsarbetslösa arbetslivserfarenhet
            som leder till varaktiga jobb.
          </p>
          <head xml:id="i-91NSrxVdFUV3bvcMzixcFs" type="h2">
            6.1 Validering och kompletteringsutbildningar
          </head>
          <p xml:id="i-EKtNpvfSy3LzHZj56aDkjS">
            Att människor har ett jobb är inte nog. Alltför många har i dag
            ett jobb som inte motsvarar deras utbildning. Ofta är det flyktingar
            och invandrare med akademisk examen som försörjer sig som taxichaufförer
            eller städare. Detta innebär dels att dessa människor inte får
            utnyttja sin fulla potential på arbetsmarknaden, dels att det
            blir svårare för dem med mindre utbildning att skaffa sig ett
            jobb. Därför vill Vänsterpartiet göra en satsning på att förbättra
            matchningen på arbetsmarknaden genom bättre validering och kompletteringsutbildningar.
          </p>
          <p xml:id="i-6DgRLZqtNa3QgNJPE3fDhW">
            För att bättre ta till vara de erfarenheter och resurser invandrare
            har med sig till Sverige, krävs bättre system för validering av
            både teoretiska och praktiska kunskaper och bättre möjligheter
            att komplettera tidigare kunskaper och erfarenheter.
          </p>
          <p xml:id="i-WitiXYo2mYQ5CWgyYAjwxW">
            Vad gäller validering av utländsk högskoleutbildning har det
            sedan mitten av 1980-talet funnits en systematisk verksamhet för
            bedömning och erkännande av denna. Det finns också en väl utvecklad
            verksamhet för att högskolestudenter ska kunna tillgodoräkna sig
            utbildning som genomförts utomlands. I detta sammanhang bör också
            de senaste årens utveckling av validering av reell kompetens nämnas,
            som innebär en skyldighet för högskolorna att bedöma kunskaper
            och erfarenheter oavsett om de är formellt dokumenterade eller
            inte. Detta gäller oberoende av vilket land den reella kompetensen
            har förvärvats i.
          </p>
          <p xml:id="i-2xwdcbk7DY9efB2WHmQQmJ">
            Det saknas ett samlat grepp om den validering som rör yrkeskunskaper
            och hur detta hanteras ser mycket olika ut runt om i landet och
            inom olika branscher. Arbetsförmedlingen bör ha huvudansvaret
            för validering av utländska utbildningsmeriter och yrkeskunskaper.
            Detta för att skapa likvärdighet över landet och förstärkt tillgång
            och kvalitet generellt. Mot denna bakgrund bör regeringen återkomma
            med ett sådant nationellt valideringsuppdrag till Arbetsförmedlingen.
            Detta bör riksdagen som sin mening ge regeringen till känna.
          </p>
          <p xml:id="i-8DKvJthKZR11aNhao8Wruz">
            I dag finns det kompletteringsutbildningar för personer med examen
            som exempelvis läkare, jurist och sjuksköterska från länder utanför
            EU/EES och Schweiz. Den största delen av dessa utbildningar finansieras
            med arbetsmarknadsmedel och såväl bredden som utbudet och antalet
            utbildningsplatser varierar från år till år med finansieringen.
            Det stora antalet sökande till varje plats visar att behovet av
            kompletteringsutbildningar i dag är större än utbudet. Bristen
            på utbildningsplatser hänger samman med att regeringen under åren
            2008–2010 bara använde knappt hälften av de pengar som fanns avsatta
            för kompletteringsutbildningar.
          </p>
          <p xml:id="i-Et3scK86GoDUUVQMiVhpum">
            I dag har bara var tredje invandrarakademiker med samhällsvetenskaplig
            utbildning ett arbete i nivå med sin kompetens. Det visar på behovet
            av fler kompletteringsutbildningar inom detta område. Vänsterpartiet
            vill både öka och bredda utbudet av kompletteringsutbildningar.
            Genom att öka antalet platser på de utbildningar som i dag ges
            vid svenska högskolor kan en större andel av de sökande få plats
            på utbildningarna. Och genom att bredda utbudet av utbildningar
            kan fler invandrarakademikers kompetens tas till vara. En rimlig
            ambition är att öka och bredda utbudet av kompletteringsutbildningar
            för personer med examen från länder utanför EU/EES och Schweiz
            så att antalet elever på dessa utbildningar fördubblas jämfört
            med de senaste åren och att även antalet yrkesinriktningar som
            erbjuds fördubblas. Vänsterpartiet satsar därför i sin budgetmotion
            för 2014, 2013/14:Fi254, 43 miljoner kronor för att öka och bredda
            utbudet av kompletteringsutbildningar.
          </p>
          <head xml:id="i-VTmAdibgNnBoQKKLqh4c8C" type="h2">
            6.2 En andra chans
          </head>
          <p xml:id="i-CnYQwXsaJJ1p7BAuPfBZoM">
            Många av dem som i dag är arbetslösa saknar grundläggande utbildning
            från grund- eller gymnasieskola. Samtidigt krävs ofta minst gymnasieutbildning
            för att få ett arbete och det är även nödvändigt för att kunna
            vidareutbilda sig på yrkeshögskola eller universitet. Ungdomar
            som saknar gymnasieexamen löper stor risk att bli långtidsarbetslösa
            eller fastna i korta anställningar med återkommande arbetslöshetsperioder.
          </p>
          <p xml:id="i-EbDqCCdWN1HSZDhvLm4Y1c">
            Att så många står utanför arbetsmarknaden är ett slöseri med
            mänskliga resurser. Därför vill vi ge en andra chans till dem
            som inte lyckats lära sig svenska eller inte klarat av att skaffa
            sig godkända betyg från grundskolan och gymnasiet.
          </p>
          <p xml:id="i-8E6EnfvyzSTSs8MgPEbJnL">
            Möjligheterna att läsa in grundskola och gymnasium eller skaffa
            sig en yrkesutbildning som vuxen måste förbättras och tillgången
            till eftergymnasial utbildning av hög kvalitet måste öka. Vi ökar
            därför antalet utbildningsplatser inom såväl komvux som yrkeshögskolan
            och högskolan.
          </p>
          <p xml:id="i-VgxLbDgM8vXpFnaeDiZaWU">
            Vi vill också införa en rätt att läsa in gymnasieskolan inom
            vuxenutbildningen. Det ska kunna ske antingen inom den kommunala
            vuxenutbildningen eller på folkhögskola. Vi inför ett särskilt
            studiebidrag för unga arbetslösa på motsvarande nivå som hela
            studiemedlet. Även arbetslösa som är fyllda 25 år erbjuds gymnasiestudier
            inom vuxenutbildningen med en förmånlig finansiering i form av
            aktivitetsstöd eller studiemedel med högre bidragsdel. Vi höjer
            också studiemedlen.
          </p>
          <p xml:id="i-LeCSH4QThsgNMUTpjbvhPH">
            Vi utökar komvux med fler platser. Vi satsar på fler platser
            i yrkeshögskolan och vill se en permanent högre nivå när det gäller
            yrkesvux. Som en del i vår satsning för att öka sysselsättningen
            och utbildningsnivån ökar vi även antalet högskoleplatser. Denna
            satsning beskriver vi i Vänsterpartiets budgetmotion för 2014,
            2013/14:Fi254.
          </p>
          <head xml:id="i-6b8QtaNjJUYizLgxVcwPb7" type="h2">
            6.3 Effektivare matchning och rekryteringsmässor
          </head>
          <p xml:id="i-NiQHvEML7ZoygjzgeRPD62">
            Endast ungefär en tredjedel av alla lediga tjänster anmäls till
            Arbetsförmedlingen. De flesta lediga jobb tillsätts i stället
            via kontakter i det egna nätverket. Det innebär att människor
            med mindre utbyggda kontaktnät har en begränsad tillgång till
            de lediga tjänster som ändå finns. Trots detta har regeringen
            avskaffat lagen om allmän platsanmälan. Vänsterpartiet menar att
            detta är principiellt problematiskt och att det riskerar att öka
            den etniska segregationen på arbetsmarknaden. Personer som invandrat
            har som regel betydligt färre informella kontaktnät i det svenska
            samhället.
          </p>
          <p xml:id="i-kbUbPW2ZLaRCMPCxxC5vi">
            Med tanke på att utlandsfödda, i synnerhet personer födda utanför
            Europa, redan är överrepresenterade i arbetslöshetsstatistiken,
            är det helt oförsvarligt att genomföra reformer som riskerar att
            ytterligare försvåra för denna grupp att komma in på arbetsmarknaden.
            En effektiv matchning förutsätter en gemensam plats där lediga
            jobb utannonseras. Det underlättar att rätt kompetens utnyttjas
            på arbetsmarknaden, och att geografisk och yrkesmässig rörlighet
            stärks. Detta är särskilt viktigt för människor som ännu inte
            har så stark förankring på arbetsmarknaden, t.ex. unga och människor
            som endast levt kort tid i Sverige. Kravet på arbetsgivare att
            anmäla lediga platser till Arbetsförmedlingen bör därför återinföras.
            Detta bör riksdagen som sin mening ge regeringen till känna.
          </p>
          <p xml:id="i-KA3fUodCTuXfnhdfgBZ166">
            För att den reformen ska få avsedd effekt krävs att Arbetsförmedlingen
            också får i uppdrag att utveckla sitt arbetssätt så att den ger
            arbetsgivare starkare incitament för att anmäla lediga platser.
            Mer fokus måste läggas på att anvisa rätt sökande till rätt plats,
            något vi utvecklar i motion 2013/14:A296 En aktiv arbetsmarknadspolitik.
          </p>
          <p xml:id="i-PMoaj9Szo5f8MfcKct6m2T">
            Arbetsförmedlingen bör också få i uppdrag att systematisera arbetet
            med rekryteringsmässor för att skapa möjligheter för kontakter
            mellan arbetssökande och arbetsgivare inom olika branscher. På
            flera håll i landet har Arbetsförmedlingen, ofta i samverkan med
            exempelvis länsstyrelsen, anordnat rekryteringsmässor eller liknande,
            med inriktning mot olika grupper av arbetssökande och mot olika
            branscher. Detta format har visat sig vara särskilt lyckosamt
            för att fånga upp unga och personer med utländsk bakgrund.
          </p>
          <p xml:id="i-J28ZZNGPLjXdPVd23x46Ts">
            Regeringen bör därför återkomma med ett uppdrag till Arbetsförmedlingen
            att systematisera anordnandet av rekryteringsmässor över hela
            landet. Detta bör riksdagen som sin mening ge regeringen till
            känna.
          </p>
          <head xml:id="i-FFB5RSEkFhLNBseTFX5o5m" type="h2">
            6.4 Obligatoriska kravprofiler vid rekrytering
          </head>
          <p xml:id="i-JfXuXms3AKmr7AJb7f6LCj">
            För att skapa likvärdiga möjligheter till arbetsmarknadsinträde
            för nyanlända och personer med utländsk bakgrund i övrigt måste
            rekryteringsprocesserna rensas från diskriminering. För att inte
            godtyckligt utestänga arbetssökande med utländsk bakgrund måste
            befattningsbeskrivningar och annonser tydligt formulera de krav
            som ställs, de meriter som är nödvändiga och tillräckliga, samt
            de urvalsprinciper som kommer att användas genom rekryteringsprocessen.
            Regeringen bör återkomma med förslag på hur en lagändring om sådana
            obligatoriska kravprofiler bör utformas. Detta bör riksdagen begära.
          </p>
          <p xml:id="i-8WwZ2wLv3xifH7uucQgTpk">
            Vänsterpartiet anser att positiv särbehandling på grund av etnicitet
            ska vara möjligt inom arbetslivet under specifika former. Arbetsgivare
            bör aktivt kunna söka upp nya medarbetare i en underrepresenterad
            grupp för anställning genom att särskilt efterfråga personer med
            utländsk bakgrund. Utöver detta bör aktiva främjande åtgärder
            införas i lagen. Exempelvis ska flerspråkighet räknas som meriterande
            vid offentlig anställning och det ska vara obligatoriskt för arbetsgivare
            att upprätta handlingsplaner för etnisk mångfald i fråga om rekrytering.
          </p>
          <head xml:id="i-WvAwvbp2sfJN8XVL82K9kb" type="h2">
            6.5 Flerspråkighet och tvärkulturell kompetens merit vid anställning
          </head>
          <p xml:id="i-48ptKyZadekGZmS6CKBZSi">
            Det är nödvändigt att varje människa dagligen möter världen som
            den faktiskt ser ut. Detta kräver tvärkulturell kompetens hos
            utbildningssamordnare och arbetsgivare. Den som talar fler språk
            än majoritetsspråket har också stor fördel av detta i sitt arbete
            och det blir allt viktigare för företag och myndigheter att ha
            flerspråkiga anställda. Därför bör styrkt tvärkulturell kompetens,
            liksom flerspråkighet, räknas som merit vid alla offentliga anställningar.
            Detta bör riksdagen som sin mening ge regeringen till känna.
          </p>
          <head xml:id="i-7NY6EtinbFjZPxNvktV31g" type="h1">
            7 Fler bostäder
          </head>
          <p xml:id="i-GGK3REJkvQ9m1do3WonRYn">
            Bostadsbristen gör det svårt att flytta dit där jobben och utbildningarna
            finns. Allra svårast att hitta en bostad är det för den som saknar
            pengar och kontakter. På så sätt drabbas människor som levt kortare
            tid i Sverige hårdare av bostadsbristen än många andra.
          </p>
          <p xml:id="i-9FgaM8bf5R7voAWAZRJnMz">
            Vänsterpartiets mål är att det ska byggas 40 000 bostäder om
            året varav en majoritet ska vara hyresrätter. Vi vill därför utforma
            ett statligt stöd för att stimulera ökat bostadsbyggande med inriktning
            mot hyresrätter. Vårt förslag gör det möjligt att bygga dubbelt
            så många nyproducerade hyresrätter som i dag. Genom dessa investeringar
            i nyproduktion av bostäder skapas också samhällsnyttiga jobb.
          </p>
          <p xml:id="i-RTggsyjCemeyswBr6RAH5s">
            För att komma till rätta med den akuta bostadsbristen avsätter
            vi medel till stöd för ombyggnad av befintliga kontorslokaler
            m.m. till hyresrätter. I dag är hyresfastigheter liksom bostadsrättsföreningar
            undantagna från regeringens ROT-bidrag. Vänsterpartiet vill skapa
            förutsättningar för att landets hyresgäster ska kunna bo i moderna,
            funktionella lägenheter med ökad tillgänglighet och med låg energiförbrukning,
            samt låga koldioxidutsläpp. Befintligt bostadsbestånd bör upprustas
            för dagens och framtidens behov. Därför föreslår vi att det införs
            ett upprustningsstöd för boende i flerfamiljshus. Dessa förslag
            presenterar vi närmare i motion 2013/14:C431 Bostad är en social
            rättighet.
          </p>
          <head xml:id="i-NiZ8Pter7srMqgy1b3qdCS" type="h2">
            7.1 Bostadsförmedling
          </head>
          <p xml:id="i-R4Uokm9AnXToTWDLAx4JrB">
            I dagens Sverige är det svårt att få en bostad utan ett stort
            kontaktnät eller stora ekonomiska resurser. Detta drabbar särskilt
            låginkomsttagare, unga och människor som inte levt så länge i
            Sverige. Förutom att det måste finnas fler bostäder, och i synnerhet
            hyresrätter, måste dessa fördelas på ett rättvist och förutsägbart
            sätt. För detta ändamål är bostadsförmedlingar ett bra verktyg.
            Alla kommuner ska därför vara skyldiga att i egen regi, eller
            genom regional samverkan, ordna en bostadsförmedling som genom
            transparenta regler förmedlar de flesta såväl allmännyttiga som
            privata lägenheter enligt turordning. Förtur p.g.a. sociala eller
            medicinska skäl ska medges. Dessa förslag utvecklar vi i motion
            2013/14:C431 Bostad är en social rättighet.
          </p>
          <head xml:id="i-7a47pLBJPMvB1T9zqU6ESR" type="h1">
            8 Flyktingmottagande ett nationellt ansvar
          </head>
          <p xml:id="i-VVoayjTNq8GMX3xRsJ55yd">
            Att ge skydd åt dem som behöver det och erbjuda dem plats i samhället
            är ett nationellt ansvar. Men även om vi får fart på bostadsbyggandet
            i Sverige igen så kommer det att ta många år innan vi får en balans
            mellan utbud och efterfrågan på bostadsmarknaden. Det faktum att
            flyktingmottagandet är ojämnt fördelat mellan olika kommuner leder
            till bostadsbrist och trångboddhet i många av de kommuner som
            idag tar emot en stor del av flyktingarna. Samtidigt finns det
            rika och välmående kommuner som inte är med och tar sin del av
            det gemensamma ansvaret. Därför behöver vi lagstifta om att alla
            kommuner ska ta emot asylsökande så att vi tillsammans kan ge
            skydd åt dem som behöver det. Förslaget presenterar vi i motion
            2013/14:Sf268 Flyktingmottagande.
          </p>
          <head xml:id="i-6bQxfAsMCt92AiqZo987Bg" type="h2">
            8.1 Anhöriginvandrares rätt till introduktion
          </head>
          <p xml:id="i-VFx99ffVAY5DG6NnCvutNW">
            Vänsterpartiet välkomnar förslaget att permanent utöka målgruppen
            för etableringslagen, som framförs i regeringens proposition Permanent
            utvidgad målgrupp för etableringslagen (prop. 2012/13:188). Förslaget
            innebär att kommunerna ska få ersättning för anhöriga till flyktingar
            som kommer till Sverige inom sex år efter det att anknytningspersonen
            fått uppehållstillstånd. Däremot ställer vi oss avvisande till
            det undantag som i proposition görs för de fall där anknytningspersonen
            blivit svensk medborgare. Våra förslag om hur etableringslagen
            bör förändras utvecklar vi i motion 2013/14:Sf268 Flyktingmottagande.
          </p>
          <head xml:id="i-VbeodePuwtL9KAQjzH9NbP" type="h1">
            9 Nolltolerans mot diskriminering
          </head>
          <p xml:id="i-AYGYAeZP3keGRD47bz5zxP">
            Diskriminering är ett stort samhällsproblem som hindrar människor
            från att bli delaktiga fullt ut i samhället. För att komma till
            rätta med diskrimineringen krävs ett systematiskt och långsiktigt
            arbete. Det är också avgörande att diskriminering kostar. Det
            behövs därför både förebyggande åtgärder, insatser för att beivra
            diskriminering och större möjligheter att se till att den som
            diskriminerar får betala för det. I dag har Diskrimineringsombudsmannen,
            DO, varken medel eller mandat för att kunna utföra detta uppdrag.
            Vi vill därför ge DO mer resurser, ett utökat uppdrag och skapa
            regionala kontor. Vi föreslår därför i vår motion för Utgiftsområde
            13, 2013/14:A333, att DO ska få ytterligare 28 miljoner kronor
            per år.
          </p>
          <head xml:id="i-SwWNG1QB7hJKLMRZsrGYnD" type="h2">
            9.1 Mer resurser till DO
          </head>
          <p xml:id="i-WNFhsEjAwnyodzsjk2HVtU">
            Det finns flera diskriminerande strukturer i dagens Sverige.
            En av dem är strukturell rasism som begränsar och påverkar människors
            vardag och livsmöjligheter i både stort och smått. För att kunna
            samordna arbetet mot diskriminering behöver DO få resurser att
            inte bara hantera anmälningar om diskriminering, utan även främjandearbete
            och samordning av arbete mot de olika diskrimineringsgrunderna.
          </p>
          <head xml:id="i-93n4fm6qX17zm4cx27svjW" type="h2">
            9.2 Regionalt DO som kan driva diskrimineringsfall
          </head>
          <p xml:id="i-Uj1LdMtqUDFXJ5ZzPG2KxY">
            I dag är det alldeles för svårt för den som blir diskriminerad
            att få upprättelse. Därför bör det inrättas minst en antidiskrimineringsbyrå
            i varje län med de befogenheter och den juridiska kompetens som
            krävs för att kunna driva diskrimineringsfall. I praktiken innebär
            det att varje antidiskrimineringsbyrå måste ha minst en kvalificerad
            jurist anställd. Samtidigt bör de lokala antidiskrimineringsbyråerna
            omvandlas till lokala DO-kontor. Dessa blir därmed en del av myndigheten
            DO. Regeringen bör skriva in ett sådant uppdrag i DO:s regleringsbrev.
            Detta bör riksdagen som sin mening ge regeringen till känna.
          </p>
          <head xml:id="i-BJDiZuevHR2pJC1gMGa7sN" type="h2">
            9.3 Höjt skadestånd i diskrimineringsmål
          </head>
          <p xml:id="i-WQfE1U1UzLnH6Rf37Xsc7N">
            För att fler fall av diskriminering framöver ska leda till åtal
            och fällande domar bör det också införas ett förbud mot instruktion
            att diskriminera, göras en höjning av skadestånden i diskrimineringsmål,
            samt ges arbetssökande som diskrimineras rätt till skadestånd.
            Regeringen bör återkomma till riksdagen med ett sådant förslag.
            Detta bör riksdagen som sin mening ge regeringen till känna.
          </p>
          <head xml:id="i-VPCNLEN5vXtBAnXPK7HNua" type="h2">
            9.4 Analyser av myndigheters rekryteringsprocesser
          </head>
          <p xml:id="i-7GQhQCULwL3NLwSNJMEaHi">
            Diskrimineringen genomsyrar hela samhället. Diskriminering sker
            inte bara när mörkhyade sorteras bort i krogkön utan även när
            kvinnliga invandrare får sämre tillgång till arbetsmarknadsåtgärder
            än manliga invandrare eller när romer registreras. Därför är det
            viktigt att DO har resurser att granska inte bara företag utan
            även samhällets institutioner.
          </p>
          <p xml:id="i-De53u2ccTVFtUmQDj24D8i">
            En undersökning från Lunds universitet visar hur hårt diskrimineringen
            slår på arbetsmarknaden. En arbetssökande med svenskklingande
            namn får oftare komma på intervju än en med ett namn som låter
            arabiskt. Trots att de har samma kvalifikationer har Erik 50 procent
            större chans att bli kallad till intervju än Hassan. Därför är
            det viktigt att DO har resurser att granska inte bara företag
            utan även samhällets institutioner.
          </p>
          <p xml:id="i-MdtGVLsDEgR73jmBYAQNxv">
            För att motverka diskriminering vid rekryteringar är det viktigt
            att i förväg bestämma vilka kvalifikationer som är viktiga och
            att sedan bedöma kandidaterna utifrån dessa kriterier. Om så inte
            sker är det lätt hänt att de som rekryterar under rekryteringsprocessen
            väger in andra aspekter och i stället för den mest kvalificerade
            kandidaten, väljer någon som liknar dem själva. För att undvika
            detta är det viktigt med bra verktyg för rekrytering. DO bör därför
            ges i uppdrag att utveckla verktyg för kritiska analyser av rekryteringsprocesser
            och bidra till att detta tillämpas på de tio största myndigheterna.
            Regeringen bör skriva in ett sådant uppdrag i DO:s regleringsbrev.
            Detta bör riksdagen som sin mening ge regeringen till känna.
          </p>
          <head xml:id="i-AYz3WVXUg2mFf9LXJ9HXwh" type="h2">
            9.5 Likabehandlings- och mångfaldsplaner mot diskriminering
          </head>
          <p xml:id="i-QGX69VUVj6qqu5YoKj1a8b">
            Alla människor har rätt att söka arbete och arbeta utan att bli
            utsatta för diskriminering. Ökad etnisk mångfald på arbetsmarknaden
            är positivt för hela samhället. Det är arbetsgivaren som har huvudansvaret
            för att motverka och förebygga diskriminering i arbetslivet.
          </p>
          <p xml:id="i-5YynXRVG7qvADwAoynTgt8">
            Diskrimineringslagen ställer krav på att arbetsgivare ska främja
            lika rättigheter och möjligheter i arbetslivet oavsett kön, etnisk
            tillhörighet, religion eller annan trosuppfattning. Det finns
            också starka skäl för att arbetsgivare bör arbeta förebyggande
            för att förhindra diskriminering som har samband med könsidentitet
            eller könsuttryck, funktionsnedsättning, sexuell läggning och
            ålder. Alla arbetsgivare med fler än tio anställda bör omfattas
            av skyldigheten att upprätta likabehandlings- och mångfaldsplaner
            gällande samtliga diskrimineringsgrunder. Detta bör riksdagen
            som sin mening ge regeringen till känna.
          </p>
        </div>
        <div xml:id="i-9s2oWwq6VLXY8VUDNyoXYR" type="motSignatures">
          <list xml:id="i-2GLLskTGMZ9i7L5zX9M6wp">
            <item xml:id="i-URYFyzWJ4J5nzw4iEPpuwX">
              Christina Höj Larsen (V)
            </item>
            <item xml:id="i-JVxrU2WkanWNZ59MJAtGbN">
              Ulla Andersson (V)
            </item>
            <item xml:id="i-MUAiAtsTJSNpCKCZ4haQ7k">
              Josefin Brink (V)
            </item>
            <item xml:id="i-5BftExACU8qJr11d2SvSuM">
              Rossana Dinamarca (V)
            </item>
            <item xml:id="i-WMcN1fedURTfp4iysuEPWi">
              Wiwi-Anne Johansson (V)
            </item>
            <item xml:id="i-4n7YcnfoBcyEESu4N5tmPt">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
