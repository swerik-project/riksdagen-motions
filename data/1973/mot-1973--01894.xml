<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01894">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:91 angående ändrat belöningssystem för statsanställda m. fl.</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:91 angående ändrat belöningssystem för statsanställda m. fl.</title>
          <idno type="rdwebb">FW021894</idno>
          <rs type="number">1894</rs>
          <ref type="dokument_url_text">http://data.riksdagen.se/dokument/FW021894/text</ref>
          <ref type="dokument_url_html">http://data.riksdagen.se/dokument/FW021894</ref>
          <ref type="dokumentstatus_url_xml">http://data.riksdagen.se/dokumentstatus/FW021894</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRÖNMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hm5fynDKKi37WbVB6zWKiM" type="signed"/>
        <correspContext corresp="i-Hm5fynDKKi37WbVB6zWKiM">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-QW3U8q9gqCreU8hvXKjp44"/>
          <note type="signatory" corresp="i-XdricRvZKp8jwbwrxEgcha"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1894/mot_1973__1894-001.pdf"/>
      <fw xml:id="i-WbqReYrJs8K6tqJq8QJzsH">
        Mot. 1973:1894 14
      </fw>
      <div xml:id="i-29XMGaee2nGQzjtxGf4v9s" type="motHeader">
        <div xml:id="i-VSdPYMqL8wq2oKNkYNeyrS" type="motTitle"/>
        <div xml:id="i-LJejotbfVG2iViMJ2QkuFQ" type="motSubmissionInfo"/>
      </div>
      <div xml:id="i-GMkw7c3Cgkne59W2s7vW5w" type="motBody">
        <div xml:id="i-Naptfedm63qvY34Vzy3Sn6">
          <p xml:id="i-6P1Njj3aTxwzoPvA8MY42P">
            Nr 1894
          </p>
          <p xml:id="i-Eda38qNcxp37UJSAJCdf6s">
            av herr Bohman m. fl. i anledning av Kungl. Maj:ts proposition
            1973:91 angående ändrat belöningssystem för statsanställda m.
            fl.
          </p>
          <p xml:id="i-VssCkSMr98H1QHdVuzBb3h">
            Det svenska ordensväsendet har otvivelaktigt under sin utveckling
            kommit att präglas av en ensidig inriktning på belöning av utförd
            tjänst. Med en konsekvens som tycks sakna motstycke i något annat
            land har utdelandet av ordensutmärkelser till statens och kommunernas
            tjänste- män knutits till tjänsteställning och tjänsteår, samtidigt
            som, när det gäller statens anställda, en skarp linje dragits
            mellan dem som belönas med ordnar och dem som hedras med medaljer
            eller därmed jämställda hedersbevis. Vi vill inte bestrida att
            denna utveckling, även om den har sin historiska förklaring, har
            medfört olikheter i belöningssystemet vilka för ett demokratiskt
            betraktelsesätt ter sig orättvisa och svårmotiverade. Medan ordnarna
            från början, både i Sverige och i andra länder, utgjorde ganska
            sparsamt förekommande hedersbevisningar till dem som nått höga
            och ansvarsfulla poster i staten och samhällslivet, har tjänsteordensväsen-
            dets utbredning medfört en väldig ansvällning av antalet s. k.
            ordensmeri- terade. Samtidigt har samhällsförändringarna kommit
            gränsdragningen mellan dessa ordensmeriterade och andra i offentlig
            tjänst anställda att te sig alltmer godtycklig. Vi vill sålunda
            icke motsätta oss att riksdagen uttalar sin anslutning till förslaget
            om enhetlig tjänstebelöning för alla i statens tjänst anställda.
            Som en konsekvens härav bör gällande s. k. normalplaner för förläning
            av dekorationer inom svärds- och nordstjärneordnarna till statens
            tjänste- män upphävas. Sistnämnda åtgärd bör emellertid inte genomföras
            förrän i samband med en sådan reform av det svenska ordensväsendet
            som vi finner både möjlig och önskvärd. Ordensutmärkelser som
            ett medel för statsmakten att uttrycka sin uppskattning av medborgares
            insatser till samhällets och nationens fromma kan inte betraktas
            enbart som en fråga om arbetsgivarens belöning av arbetstagarnas
            visade nit och redlighet i tjänsten. Hur primärkommuner och landsting
            hedrar sina förtroendemän och tjänste- män och hur företag av
            olika storleksordning med medaljer, gåvor eller gratifikationer
            belönar sin egen personal i skilda kategorier kan i och för sig
            diskuteras från synpunkten av en rättvis värdering av den enskildes
            prestationer. Men när staten med en orden belönar såväl sina egna
            tjänstemän, riksdagsmäns, kommunala förtroendemäns och kommunalt
            anställdas välförrättade värv eller när ordensutmärkelser tilldelas
            personer inom näringslivet eller andra enskilda medborgare har
            det i princip inte med
          </p>
          <pb facs="riksdagen-motions-pdf/data/1973/mot_1973__1894/mot_1973__1894-002.pdf"/>
          <fw xml:id="i-Lr2G5z9WST3FJ8R3PSgxva">
            Mot. 1973:1894 15
          </fw>
          <p xml:id="i-HYLzBh2MiuXG4XvsUn4agQ">
            förhållandet arbetsgivare—anställd att göra utan är ett uttryck
            för den önskan, utanför eller ovanför statsmakten, att framhäva
            och utmärka en samhällsnyttig insats. Det är förvånansvärt att
            varken i propositionen eller i den utredning på vilken densamma
            bygger något intresse har visats för själva grundprob- lemet:
            behovet för staten att i yttre former utmärka och hedra medborgare
            som i sin gärning gjort sig särskilt förtjänta om det allmännas
            bästa. Både inom och utom offentlig tjänst, på vilket samhällsområde
            som helst, förekommer det uppenbarligen att vissa enskilda individer
            på ett mera osedvanligt sätt och långt utöver det redliga handhavandet
            av sin arbetsuppgift uträttar något som ter sig speciellt gagneligt
            och berömvärt. En blick på samtiden visar att man i det stora
            flertalet nu existerande länder betraktar någon form av ordnar
            som ett praktiskt och ändamåls- enligt instrument för att uttrycka
            statsmaktens uppskattning av sådana medborgerliga insatser. I
            propositionen anges några exempel på länder — Schweiz, Irland,
            USA och Israel — där ett ordensväsen saknas. Det hade varit skäl
            att nämna att dessa hör till de fåtaliga undantagen. I själva
            verket har ordensväsendet i världen just nu en större utbredning
            än någonsin tidigare. Det finns sedan gammalt eller har helt nyligen
            införts i samtliga europeiska länder (utom alltså Schweiz och
            Irland). Ordnar existerar i alla latinamerikanska länder utom
            Uruguay och Costa Rica, alltså även i Chile och Cuba. Det har
            införts eller återinförts i flertalet länder i Asien med Kina
            som det nästan enda undantaget, likaså i en rad afrikanska stater.
            I samtliga s.k. socialistiska stater i Östeuropa med Sovjetunionen
            i spetsen florerar ett omfattande ordensväsen med i de flesta
            fall nyinstiftade men i vissa fall också från tidigare regimer
            övertagna eller återupplivade ordnar. Det visar sig att ordnarna
            har befunnits förenliga med snart sagt vilket stats- och samhällskick
            som helst. Den omständigheten att de går tillbaka till en gången
            tids monarkiska överhetsstater har inte hindrat att de har tagits
            i bruk i ett otal republiker och att de finns fast etablerade
            såväl i de flesta moderna demokratiska välfärdsstater som i de
            enpartistater som betecknar sig som socialistiska. Som redan har
            framhållits är det det hos oss med nästan extrem konsekvens genomförda
            tjänsteordenssystemet som väckt kritik från rättvisesynpunkt och
            kommit att ligga till grund för kravet på ordnarnas avskaffande.
            I andra länder har man undvikit att binda ordensutmärkelser till
            tjänsteår och tjänsteställning och funnit det angeläget att bevara
            deras karaktär av belöning för mer allmänt betingade insatser.
            Veterligen har man inte i något land uppfattat dem som endast
            en faktor i relationerna mellan arbetsgivare och arbetstagare.
            Man har som en grundsyn haft önskemålet att bereda statsmakten
            en möjlighet att hedra olika medbor- gares insatser för statens
            och samhällets bästa och har funnit att ordensväsendet i dess
            traditionella utformning utgör ett därtill väl lämpat instrument.
            Vi kan därför inte dela den i propositionen uttryckta uppfattningen
            att ett reformerat svenskt ordensväsen inte skulle i praktiken
            kunna
          </p>
          <pb facs="riksdagen-motions-pdf/data/1973/mot_1973__1894/mot_1973__1894-003.pdf"/>
          <fw xml:id="i-DTPoV2zJDomyLRGYeZiybp">
            Mot. 1973:1894 16
          </fw>
          <p xml:id="i-REvWhDgBWMMcadP3AnwF5Y">
            utformas och tillämpas på ett sätt som motsvarar ”det grundläggande
            kravet på jämlikhet och enhetlighet i bedömningen av olika personalkate-
            goriers arbetsinsatser”. Det är i själva verket inte fråga om
            ”olika personalkategorier” utan om individer som på ett särskilt
            sätt gjort sig förtjänta av statens och samhällets tacksamhet.
            Att finna lämpliga kriterier och former för ett i sådant syfte
            omdanat ordensväsen kan inte vara någon övermänsklig uppgift.
            Flera av de i propositionen anförda remissinstanserna (länsstyrel-
            serna i Stockholms och Jönköpings län, statskontoret, riksrevisionsverket
            m. fl.) har också efterlyst en utredning om hur ett moderniserat
            ordenssystem skulle utformas. I en till ordenskanslersämbetets
            remissyttrande fogad promemoria har ämbetet ingående diskuterat
            en önskvärd nyordning av de svenska ordnarna och framlagt ett
            preliminärt förslag. Det är anmärkningsvärt att detta förslag
            endast har omnämnts men inte ens i största korthet redovisats
            i propositionen. Vi vill därför ur ordenskanslersämbetets promemoria
            anföra några avsnitt. En ordensförläning, heter det där, bör ha
            till syfte att hedra sådana medborgerliga insatser som sträcker
            sig utöver tjänstens, befattningens, yrkets eller verksamhetens
            i och för sig plikttrogna och samvetsgranna handhavande. Utmärkelsen
            bör avse antingen en speciell gärning av stor nytta för nationen,
            samhället eller mänskligheten eller ett alldeles ovanligt mått
            av duglighet och initiativkraft i fullgörandet av långvarig verksamhet
            av krävande art. Som exempel på insatser värda att uppmärksammas
            anges betydelse- full politisk gärning i riksdag och kommun, ledandet
            av statlig utredning vars resultat framstår som för nationen speciellt
            genomgripande, ansvaret för en svår och för landet ovanligt viktig
            internationell förhandling, handhavandet av ansvarsfullt uppdrag
            inom internationell organisation, extraordinära vetenskapliga,
            konstnärliga, litterära, sociala och humani- tära insatser. Osedvanliga
            förtjänster inom näringslivet och inom arbets- marknadens organisationer
            bör på samma sätt komma i fråga för utmärkelse utan alla hänsyn
            till vederbörandes ekonomiska och sociala position. För att motsvara
            de krav som sålunda uppställs, föreslår ordenskans- lersämbetet
            att tjänsteordenssystemet avskaffas och ordensväsendet reformeras
            på följande sätt: Serafimerorden förbehålles konungahusets medlemmar
            och utländska statschefer och likställda och i exceptionella fall
            högt förtjänta svenskar. Svärdsorden förlorar sitt existensberättigande
            i fredstid men kan bevaras med tanke på det behov av utmärkelser
            för militära insatser som kan komma att göra sig gällande i krigstid.
            Nordstjärneorden föreslås i huvudsak komma till användning för
            dekore- ring av utländska medborgare. Vasaorden skulle slutligen
            förbehållas svenska medborgare och i princip vara den orden vars
            dekorationer i fredstid tilldelades svenskar. Den skulle förlänas
            i begränsad omfattning, varvid den återhållsamhet som präglar
            ordensförlänandet i exempelvis Norge kunde tjäna som förebild.
            Vissa förenklingar föreslås vidare
          </p>
          <pb facs="riksdagen-motions-pdf/data/1973/mot_1973__1894/mot_1973__1894-004.pdf"/>
          <fw xml:id="i-AkDiUqW8DHd9BXoJNZ6cmq">
            Mot. 1973:1894 17
          </fw>
          <p xml:id="i-Shgqkj4TwnPFaN6agT1ne1">
            beträffande grader, dekorationer och benämningar. Vi finner de
            av ordenskanslersämbetet skisserade förslagen beaktans- värda
            och ägnade att göras till föremål för en mer ingående utredning.
            Enligt vår mening har i propositionen inga övertygande skäl anförts
            mot tanken på ett reformerat och för dagens svenska samhälle bättre
            anpassat ordensväsen. Inga svårigheter synes erbjuda sig att infoga
            ett sådant system för statliga hedersbevis i det statsskick som
            en ny regeringsform avser att stadfästa. Det förefaller oss naturligt
            att ordnarna i sitt reformerade skick även framgent knytes till
            konungen-statschefens person. Som av propositionen framgår har
            sedan länge, och inte minst vid ordensfrågans behandling under
            de senaste åren, många skiljaktiga meningar yppats om det svenska
            ordensväsendets rättsliga och konsti- tutionella karaktär. Det
            föredragande statsrådet, som hävdar att ett avskaffande av ordensutdelningar
            till svenska medborgare och övriga föreslagna förändringar i konungens
            befattning med ordensväsendet icke kräver grundlagsändring, gör
            gällande att beslut av konungen i statsrådet i och för sig vore
            till fyllest. Då emellertid flera remissinstanser och särskilt
            ordenskanslersämbetet funnit det uppenbart att ärendet måste understäl-
            las riksdagen, har hänsyn tagits till denna uppfattning så till
            vida att hela frågan om det statliga belöningssystemet anmäles
            för riksdagen och denna i sammanhang härmed bereds tillfälle att
            uttala sig om Kungl. Maj:ts Ordens fortsatta verksamhet. I den
            mån staten inte längre lämnar sin medverkan betecknas det som
            önskvärt att utdelandet av utmärkelser från Kungl. Maj:ts Orden
            upphör, och det förordas att riksdagen bereds tillfälle att uttala
            sig för en sådan begränsning av verksamheten. Vi kan icke ansluta
            oss till den uppfattning om ordensväsendets rättsliga ställning
            som i propositionen utvecklas. Enligt vår mening talar starka
            skäl för att riksdagens ställningstagande i denna fråga bör ske
            i mera preciserade former och att de allmänt hållna fullmakter
            för Kungl. Maj:t att träffa föranstaltningar som i propositionen
            begärs inte bör lämnas. Då vi anser att frågan om ett grundligt
            reformerat ordensväsen bör hänskjutas till fortsatt utredning
            och därefter ånyo underställas riksda- gen, avstår vi emellertid
            från att nu närmare utveckla vår kritiska syn på de i propositionen
            förordade ”riktlinjerna”. Med hänvisning till det anförda hemställes
            1. att riksdagen som sin mening uttalar att belöningar åt i statens
            tjänst anställda må utdelas av Kungl. Maj:t efter de grunder som
            Kungl. Maj:t fastställer; 2. att riksdagen hos Kungl. Maj:t anhåller
            om utredning om en reformering av ordensväsendet som tillgodoser
            statens behov av att hedra och utmärka särskilt förtjänta personer
            och att förslag därom underställs riksdagen; samt
          </p>
          <pb facs="riksdagen-motions-pdf/data/1973/mot_1973__1894/mot_1973__1894-005.pdf"/>
          <fw xml:id="i-N9CUrnnJnYT4ZiQGcVKjqZ">
            Mot. 1973:1894 18
          </fw>
          <p xml:id="i-UB97fkubZAWi48gPoDVTYj">
            3. att riksdagen avvisar Kungl. Maj:ts förslag om att nu göra
            vidare uttalanden om förändringar i ordensväsendet.
          </p>
          <p type="date" id="i-2xhYRNGRJF9E8XDfLSsHNm">
            Stockholm den 13 april 1973
          </p>
          <p type="signatureBlock" id="i-UZeKxe7f5roR3QRcLcjuDY">
            GÖSTA BOHMAN (m) STAFFAN BURENSTAM LINDER (m) ERIC KRÖNMARK (m)
            G. IVAR VIRGIN (m) ALLAN HERNELIUS (m)
          </p>
        </div>
      </div>
    </body>
  </text>
</TEI>
