<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00018">
  <teiHeader>
    <fileDesc>
      <titleStmt>
        <title>med anledning av prop. 2009/10:173 Kärnkraften – ökat skadeståndsansvar</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:173 Kärnkraften – ökat skadeståndsansvar</title>
          <idno type="rdwebb">GX02C18</idno>
          <rs type="number">C18</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C18/text</ref>
          <ref type="dokument_url_html">http://data.riksdagen.se/dokument/GX02C18</ref>
          <ref type="dokumentstatus_url_xml">http://data.riksdagen.se/dokumentstatus/GX02C18</ref>
          <ref type="doc">http://data.riksdagen.se/fil/924259AD-5497-4721-AC85-8AA099A60E34</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-ESYzNvAYWjsuAS3kzvugeK"/>
        <correspContext corresp="i-ESYzNvAYWjsuAS3kzvugeK">
          <ref>Proposition 2009/10:173</ref>
        </correspContext>
        <correspAction xml:id="i-UUMvavWSV4mprxT5X29aQg" type="signed"/>
        <correspContext corresp="i-UUMvavWSV4mprxT5X29aQg">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-KCyyRs9HnkQhss61gii5F7"/>
        </correspContext>
        <correspAction type="referral" xml:id="i-GB6x2mD9CgsEJFKBTEqvo">
          <date when="2010-04-16"/>
        </correspAction>
        <correspAction type="dismissal" xml:id="i-Dh5b9PGuLiqQPXqhVZ3SzR">
          <date when="2010-04-15"/>
        </correspAction>
        <correspAction type="dismissal" xml:id="i-NB3Mkkm7hHEESqcP6bNbth">
          <date when="2010-04-15"/>
        </correspAction>
        <correspAction type="transfer" xml:id="i-QdYDbfyZDshnrjREWuc8FK">
          <date when="2010-04-14"/>
        </correspAction>
        <correspAction type="submission" xml:id="i-XzcJfNnHyw9JF8iNZ2PWmW">
          <date when="2010-04-14"/>
        </correspAction>
        <correspAction type="assigned" xml:id="i-L9EaHwpF844DXXjNMCe8US"/>
        <correspContext corresp="i-L9EaHwpF844DXXjNMCe8US">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5fu573gAsNF56ijrANGs37">
            Förslag till riksdagsbeslut
          </head>
          <list style="ol">
            <item xml:id="i-4hW3MzZxXq4zQ5bFhWrC6w">
              Riksdagen tillkännager för regeringen som sin mening vad som
              anförs i motionen om att regeringen måste återkomma med de ändringar
              som är nödvändiga för att kvalitetssäkra lagstiftningen.
            </item>
            <item xml:id="i-G4YkZ4ZvqYiQCteahTtpRY">
              Riksdagen tillkännager för regeringen som sin mening vad som
              anförs i motionen om kärnkraftens obegränsade skadeståndsansvar,
              ansvarsbelopp och ansvarsgenombrott samt tydliggörande av statens
              ansvar.
            </item>
          </list>
        </div>
        <div type="motContent">
          <head type="h1" xml:id="i-X7njKGnqWUevMBtzAKhy8y">
            Motivering
          </head>
          <p xml:id="i-JC4cUYL8R2vKJG9ZDzq4FA">
            Regeringen föreslår i propositionen att Sverige tillträder 2004
            års ändringsprotokoll till Pariskonventionen om skadeståndsansvar
            på atomenergins område och dess tilläggskonvention. Dessa innehåller
            grundläggande regler om ansvaret för skador vid radiologiska olyckor.
            Samtidigt föreslås lagändringar för att Sverige ska klara de åtaganden
            som följer av de internationella reglerna.
          </p>
          <p xml:id="i-L1B5hpTifcKpdrhUq53nkC">
            Förslaget innebär bl.a. att atomansvarighetslagen (1968:45) ersätts
            av en ny lag om ansvar och ersättning vid radiologiska olyckor.
            Regeringen föreslår att det införs ett s.k. obegränsat ansvar
            för innehavare av kärntekniska anläggningar och att innehavare
            av kärnkraftsreaktorer ska finansiera ansvaret upp till 1 200
            miljoner euro. För andra kärntekniska anläggningar är huvudregeln
            att innehavaren ska finansiera ansvaret upp till 700 miljoner
            euro. Staten kommer därutöver att ansvara för ett intervall mellan
            1 200 miljoner euro och 1 500 miljoner euro, vilket är obligatoriskt
            enligt den reviderade Pariskonventionen. Det föreslås att regeringen
            bemyndigas att bestämma när lagen om ansvar och ersättning vid
            radiologiska olyckor ska träda i kraft.
          </p>
          <p xml:id="i-GJW9pYerAn4pHuZwn7bCMA">
            De rödgröna partierna menar att kärnkraften ska betala sina fulla
            avfallskostnader och att ett obegränsat skadeståndsansvar för
            kärnkraftsolyckor ska gälla. Vi står därför bakom regeringens
            förslag att Sverige bör tillträda 2004 års ändringsprotokoll till
            1960 års Pariskonvention om skadeståndsansvar på atomenergins
            område och 1963 års tilläggskonvention till Pariskonventionen.
            Vi ser även positivt på regeringens förslag att ansvarsbeloppen
            höjs. Vi efterlyser dock ytterligare analyser vad gäller en rad
            viktiga delar i lagstiftningen, inte minst för att säkerställa
            värdet av det s.k. obegränsade skadeståndsansvaret. Vidare anser
            vi att Lagrådets kritik och brist på sedvanlig granskning inger
            stora betänkligheter vad gäller den föreslagna lagstiftningens
            kvalitet.
          </p>
          <head type="h2" xml:id="i-TfheHSPanAwS8kFr2PejQi">
            Lagförslagens kvalitet
          </head>
          <p xml:id="i-B5aqFMcDDpchiuGBXxJ7Tc">
            Regeringen har av partitaktiska skäl valt att forcera fram förslag
            om en helt annan inriktning för den svenska kärnkraftspolitiken.
            Regeringen har i en proposition till riksdagen föreslagit att
            lagen (1997:1320) om kärnkraftens avveckling ska avskaffas och
            att det ska bli möjligt bygga tio nya kärnkraftsreaktorer i Sverige.
            Trots tydligt besked från alliansen före riksdagsvalet 2006 och
            av statsministern i början av mandatperioden om att förbudet mot
            uppförande av kärnkraftverk ska ligga fast sviker regeringen sitt
            löfte och möjliggör nu för att bygga nya kärnkraftverk. Mycket
            allvarligt är att förslagen forcerats fram i sådan grad att Lagrådet
            inte hunnit göra sedvanlig granskning av lagstiftningen utan hänvisar
            till att det endast undantagsvis varit möjligt att reparera lagtekniska
            brister i regeringens förslag. Detta gäller även den föreslagna
            lagstiftningen för kärnkraftens skadeståndsansvar. Lagrådet uttrycker
            i sitt yttrande följande:
          </p>
          <p xml:id="i-Xf8eeRgDmzAyNoF3wVQjzu">
            Den tid inom vilken granskningen enligt regeringens önskemål
            skulle vara klar har med hänsyn till lagförslagens omfattning
            och komplicerade natur varit osedvanligt kort. - - - det (har)
            endast undantagsvis varit möjligt att på sätt som utbildats i
            praktiken reparera lagtekniska brister och därvid utarbeta nya
            lydelser av lagtext. 1
          </p>
          <p xml:id="i-KbQ3e22KAPMrE8EhjLh7aH">
            Detta väcker givetvis frågor kring om kvaliteten i den lagstiftning
            regeringen nu föreslår verkligen svarar mot de krav som bör ställas
            och om lagstiftningen i praktiken kommer att motsvara regeringens
            och riksdagens intentioner. Vi menar att det krävs en förnyad
            granskning av den föreslagna lagstiftningen för att kvalitetssäkra
            regelverket och att regeringen måste återkomma med de ändringar
            som kan behöva göras med anledning av den bristande beredningen.
            Detta bör ges regeringen till känna.
          </p>
          <head type="h2" xml:id="i-Qw6hNfBr6SSv1c1dhWpoVe">
            Ansvarsbelopp
          </head>
          <p xml:id="i-P9BiHufhfiaopDTeTebZDi">
            Det bör betonas att man måste skilja mellan ett principiellt
            obegränsat ansvar, som regeringen föreslår, och säkerställande
            av finansiering för detta ansvar. Ett obegränsat ansvar innebär
            i princip att reaktorägarens ekonomiska ansvar är oändligt. Men
            i praktiken är det naturligtvis inte möjligt att få större ersättning
            än vad den betalningsskyldige kan betala. Därmed blir ansvaret
            i verkligheten begränsat till de ekonomiska resurser den ansvarige
            har och som en domstol kan få tillgång till.
          </p>
          <p xml:id="i-VPCVrsZoLi2Z3rL9TYb7Cr">
            Den främsta tillgången är vanligen de värden som finns i det
            företag som driver eller äger anläggningen. Värdet är dock begränsat,
            i synnerhet som anläggningen kan allvarligt skadas och i princip
            bli värdelös vid en omfattande olycka. Även aktier i bolaget riskerar
            att bli utan värde.
          </p>
          <p xml:id="i-DxMWYQDmnvGvMjof4soxJu">
            Därför bör staten ställa krav på ekonomiska garantier från den
            som äger eller driver reaktorer. För att uppfylla konventionens
            syften om ett strikt ansvar samt principen om att förorenaren
            ska betala, bör det eftersträvas att de säkerheter som staten
            ställer anspråk på står i rimliga proportioner till vad som är
            möjligt.
          </p>
          <p xml:id="i-814FLJQ3GXDokLZsbnaLwA">
            I propositionen säkerställer regeringen ett betalningsansvar
            upp till 1 200 miljoner euro genom att ställa krav på säkerheter
            upp till detta belopp. Trots att regeringens förslag innebär en
            avsevärd höjning av ansvarsbeloppet gentemot dagens lagstiftning
            kan även en sådan summa visa sig otillräcklig vid ett svårt reaktorhaveri
            med oöverskådliga konsekvenser. I propositionen anger regeringen
            att en analys från 2004 av dåvarande Statens strålskyddsinstitut
            visar att de ekonomiska konsekvenserna av en olycka i en kärnkraftsreaktor
            i samband med ett härdhaveri kan medföra kostnader på några hundra
            miljarder kronor.
          </p>
          <p xml:id="i-J555zuGaPmK1VCXkehg71T">
            I flera länder som är parter till Pariskonventionen och dess
            tilläggskonvention, liksom i länder som tillhör andra konventioner
            eller står helt utanför, höjs nu ansvarsbeloppen för ägare till
            kärntekniska anläggningar. I Tyskland ställer staten krav på säkerheter
            som är dubbelt så höga som vad regeringen föreslår, 2 500 miljoner
            euro. I Tyskland har även ett särskilt solidaritetsavtal ingåtts
            mellan alla ägarbolagen inom den tyska kärnkraftsindustrin.
          </p>
          <p xml:id="i-C1TjFaNXcJ51QyPTQXr7PX">
            Vi rödgröna partier anser att inriktningen i politiken måste
            vara att kärnkraften vid en olycka ska stå för sina egna kostnader.
            Därför bör det ansvarsbelopp som staten ställer krav på så långt
            som möjligt utgå från de verkliga kostnader som kan orsakas. Det
            finns därför skäl att närmare studera hur övriga europeiska länder,
            inte minst Tyskland valt att säkerställa Pariskonventionens intentioner
            och principen om att kärnkraften ska ta ett obegränsat skadeståndsansvar
            vid kärnkraftsolyckor.
          </p>
          <p xml:id="i-DAhmnJNkLSJzrEHwR2EoTQ">
            Mot bakgrund av ovanstående anser vi rödgröna partier att frågan
            om kärnkraftens obegränsade skadeståndsansvar och ansvarsbelopp,
            också efter den föreslagna höjningen av ansvarsbeloppen, bör bli
            föremål för ytterligare översyn.
          </p>
          <p xml:id="i-TEQRh7cX4nGcZitXVZMjFi">
            Regeringen gör vidare analysen att den lägre effekten i de svenska
            kärnkraftverken talar för att Sverige ska lägga sig på en lägre
            nivå vad gäller ansvarsbelopp för reaktorägare jämfört med Tyskland.
            Detta torde i så fall innebära att eventuellt nya reaktorer i
            Sverige, där effekten kan antas bli högre än i dagens reaktorer,
            skulle medföra att ett ännu högre ansvarsbelopp åläggs reaktorinnehavarna.
            Vidare skulle samma resonemang innebära att en effekthöjning i
            befintlig reaktor även skulle innebära att ett högre ansvarsbelopp
            fastställs. Vi ställer oss positiva till en sådan ordning men
            noterar att något sådant förslag inte presenteras i regeringens
            proposition.
          </p>
          <head type="h2" xml:id="i-7daHG3WSSXmMLE34G48WE8">
            Obegränsat skadeståndsansvar och ansvarsgenombrott
          </head>
          <p xml:id="i-K12u4ZrkvQX63SHcJoLBWA">
            I den tyska aktiebolagsrätten är det möjligt med ansvarsgenombrott
            inom en koncern. Detta har använts för att ingå ett särskilt solidaritetsavtal
            mellan alla ägarbolagen inom den tyska kärnkraftsindustrin. Detta
            innebär exempelvis att Vattenfall AB åläggs ett större skadeståndsansvar
            ifall en reaktorolycka skulle inträffa i någon av koncernens reaktorer
            i Tyskland än vad bolaget åläggs om ett reaktorhaveri skulle inträffa
            i någon av Vattenfallkoncernens reaktorer i Sverige.
          </p>
          <p xml:id="i-V4bpvh313E7pkGUXaVcpAR">
            Det är en grundläggande svensk aktiebolagsrättslig princip att
            aktieägare i ett aktiebolag inte har något personligt betalningsansvar
            för bolagets förpliktelser och att det endast är i undantagsfall
            som det kan ske (1 kap. 3 § aktiebolagslagen [2005:551 ] ). Detta
            gäller oavsett om aktieägaren är en fysisk eller juridisk person.
            Ansvarsgenombrott innebär att domstol tillåter att aktieägare
            görs ansvariga för bolagets förpliktelser trots att ägarna inte
            överträtt någon regel eller förpliktelse i aktiebolagslagen. En
            genomgång av rättspraxis som Atomansvarsutredningen (SOU 2006:43)
            gjort ger vid handen att det inte är troligt att moderbolag tvingas
            ansvara för dotterbolagets skulder i de situationer anläggningsinnehavaren
            saknar möjlighet att kompensera eventuella skadelidande efter
            en atomolycka.
          </p>
          <p xml:id="i-TFVoTLdwqK3frs8zqskS7F">
            I utredningen Kärnkraft nya reaktorer och ökat skadeståndsansvar
            (SOU 2009:88) tas också frågan om ansvarsgenombrott upp. Utredningen
            hänvisar dock till den korta utredningstid som utredningen haft
            till sitt förfogande. Utredningen anför vidare att det kan finnas
            anledning att i framtiden överväga om ett svårt reaktorhaveri
            ska ses som en exceptionell situation som berättigar ansvarsgenombrott.
            Utredningen skriver följande:
          </p>
          <p xml:id="i-DvVCcxrktHCLWDTbjr6Mex">
            Däremot kan utredningen konstatera att det bör vara fråga om
            exceptionella situationer för att ansvarsgenombrott ska kunna
            aktualiseras varvid det kan vara intressant att i framtiden överväga
            om ett svårt reaktorhaveri med oöverskådliga konsekvenser skulle
            kunna vara en sådan exceptionell situation som berättigar ett
            ansvarsgenombrott. 2
          </p>
          <p xml:id="i-MeZ8FvpT88krSGVGMBGSr4">
            I utredningen Översyn av atomansvaret (SOU 2006:43) uttrycker
            man försiktigt att det kan vara motiverat med ett ansvarsgenombrott,
            men hänvisar till den då ännu pågående Miljöansvarsutredningen.
          </p>
          <p xml:id="i-CxBdKzcHojUEZ1MaLPcj5m">
            Miljöansvarsutredningen (SOU 2006:39) anser att en generell bestämmelse
            om ansvarsgenombrott är möjlig, men man ifrågasätter om det är
            befogat eftersom liknande krav redan finns i miljöbalken och att
            dessa skulle stärkas genom en vidgad betydelse av begreppet verksamhetsutövare.
            Man konstaterar vidare att det finns två vägar att gå för att
            åstadkomma (generellt) ansvarsgenombrott: den ena är att vidga
            betydelsen av verksamhetsutövare och den andra är att införa ett
            subsidiärt ansvar för bakomliggande ägare.
          </p>
          <p xml:id="i-CmzDFxQ525vdjDWYhoYcRh">
            Däremot anser man att det finns särskilda fall då det kan vara
            befogat med ett genombrott och utformar ett förslag till hur ett
            sådant ansvar kan genomföras i vissa fall:
          </p>
          <p xml:id="i-7HndSVX4qu7pTteDjqj6ag">
            Förslag: Behovet av en regel om ansvarsgenombrott minskas genom
            en föreslagen utvidgning av verksamhetsutövarbegreppet. Någon
            genombrottsregel förordas inte från de utgångspunkter Miljöansvarsutredningen
            haft att beakta. Men ett förslag lämnas ändå till hur en sådan
            regel lämpligen kan se ut, om det av rättspolitiska eller andra
            skäl skulle vara önskvärt att den införs.
          </p>
          <p xml:id="i-DvnExL1NJCyZi6LgjW8sPC">
            Däremot föreslås hur ansvarsgenombrott i praktiken skall kunna
            genomdrivas i de viktigaste fallen utan någon särskild genombrottsregel
            i strid med de associationsrättsliga grundprinciperna. Efterbehandlingsansvarets
            fullgörande säkerställs i stället genom att moderbolaget i förväg
            får garantera detta. Det sker genom att tillståndet att bedriva
            miljöfarlig verksamhet villkoras av att en sådan ägarbolagsgaranti
            lämnas. Sålunda utfärdade garantier kan sedan tas i anspråk oberoende
            av vem som slutligen bär efterbehandlingsansvaret.
          </p>
          <p xml:id="i-GKeuYrHdLwneGEWqcPzN7q">
            En del möjligheter att dra undan egendom från att kunna tas i
            anspråk för det subsidiära efterbehandlingsansvaret förhindras
            genom ett förtydligande av tillämpningsområdet för detta ansvar.
          </p>
          <p xml:id="i-TnBaDMJHAKrjBKjj9WqtvG">
            Regeringen väljer trots detta att lämna frågan om ansvarsgenombrott
            näst intill helt okommenterad i sin proposition. Det finns ingen
            redogörelse för vilken bedömning regeringen gör i frågan, om regeringen
            gjort några överväganden eller om frågan varit föremål för diskussion
            med inblandade aktörer. Vi menar att det är en stor brist i propositionen
            att riksdagen inte får ta del av regeringens bedömning. Vi anser
            att former för ett utvidgat ansvar vid en svår reaktorolycka med
            oöverskådliga konsekvenser därför ska vara föremål för ytterligare
            översyn och att regeringen återkommer till riksdagen med en bedömning
            i frågan. Vid en sådan översyn ska erfarenheterna och konsekvenserna
            av den reglering som finns i Tyskland särskilt analyseras.
          </p>
          <head type="h2" xml:id="i-WxszLaRLYJSdgQjrcL22Xk">
            Annan kärnteknisk verksamhet
          </head>
          <p xml:id="i-7EZDm2CyBEVU39MthnjbZP">
            En annan del i regeringens förslag rör möjligheten att utkräva
            fullt ansvar av den som äger eller driver annan kärnteknisk anläggning.
            Regeringen föreslår begränsat ansvarsbelopp för anläggningar med
            lägre risk och transporter. Regeringen bedömer att risken för
            mycket omfattande skador till följd av en radiologisk olycka är
            betydligt mindre när det gäller andra slag av kärntekniska anläggningar
            än kärnkraftsreaktorer. För innehavare av dessa anläggningar bör
            skyldigheten att ha en ansvarsförsäkring eller annan ekonomisk
            säkerhet begränsas till 700 miljoner euro, vilket motsvarar miniminivån
            enligt den reviderade Pariskonventionen. Vi delar bedömningen
            att risken för radiologisk olycka är mindre för flera av dessa
            anläggningar. Samtidigt anser vi att en förnyad prövning av ansvarsbelopp
            för kommande kärnanläggningar, såsom exempelvis slutförvar av
            kärnbränsle, bör göras i samband med att tillstånd ges för sådan
            anläggning.
          </p>
          <head type="h2" xml:id="i-E3tTXHcnSw8tYycQ8DTDCj">
            Statens ansvar
          </head>
          <p xml:id="i-KMYPUNiEctVowxan737x3u">
            Den reviderade Pariskonventionen med tilläggskonvention medför
            att minimigränsen för reaktorägarens ekonomiska ansvar är 700
            miljoner euro. Utöver detta har staterna ansvaret för 500 miljoner
            euro, sammantaget 1 200 miljoner. I nästa steg är konventionens
            parter gemensamt ansvariga för ytterligare 300 miljoner euro.
          </p>
          <p xml:id="i-RW57XeMBE422Bmx7YNTBSi">
            I propositionen nämns ingenting om hur den ekonomiska ersättningen
            till medborgare och samhället i stort ska tas för skador som överstiger
            1 500 miljoner euro i den händelse anläggningsinnehavaren befinner
            sig på obestånd. Detta förhållande förbigås i det närmaste helt
            i regeringens proposition.
          </p>
          <p xml:id="i-TYwAnGVpZRNunnM14JTNak">
            Det finns ingenting i den föreslagna lagen som reglerar det finansiella
            ansvaret vid en större olycka med en skadenivå över 1 500 miljoner
            euro. En sådan bestämmelse finns i den nuvarande atomansvarighetslagen,
            men regeringen anser uppenbarligen att den inte behövs.
          </p>
          <p xml:id="i-7Yy8xnks3yLhg3ronQYiug">
            Enligt Pariskonventionen och dess tilläggskonvention kan varken
            Sverige eller andra länder göras formellt ersättningsansvariga
            gentemot andra stater eller sina egna medborgare vid kostnader
            över 1 200 miljoner euro (1 500 tillsammans med andra konventionsstater).
            Likväl är det viktigt att regeringen fastställer de principer
            som ska vara vägledande och klargör det rättsliga läget.
          </p>
          <p xml:id="i-2cQKfBhPgPKafezqhTdUEU">
            Detta görs i atomansvarighetslagen, som innehåller en bestämmelse
            med innebörden att staten i slutänden tar på sig ett ekonomiskt
            ansvar gentemot medborgaren om anläggningsinnehavarens tillgångar
            inte räcker för att utkräva ansvar (33 §). I lagen anges inte
            hur skyldigheten ser ut, men det anges att gottgörelse (beredes)
            av statsmedel enligt grunder som fastställes i särskild lag. Här
            är det alltså tydligt att en sådan lag ska beredas vid behov.
          </p>
          <p xml:id="i-XaiEJQMNNNQ8Kdwp8Cw6E9">
            Behovet av en sådan bestämmelse avhandlades i propositionen om
            atomansvarighetslagen (prop 1981/82:163), där det ansågs finnas
            skäl att införa en bestämmelse om supplerande gottgörelse genom
            statsmedel när de stadgade ansvarsbeloppen inte förslår till full
            ersättning. Grunderna för en sådan gottgörelse skulle fastställas
            av riksdagen i en särskild lag. Ett enigt lagutskott ställde sig
            bakom detta förslag.
          </p>
          <p xml:id="i-PMJrCRJXgLRgrVEFSJPA8T">
            En sådan lag kan komma att utformas på ett oändligt antal sätt
            beroende på de gällande omständigheterna, men det viktiga är att
            det klart framgår hur frågan ska skötas och vem som har det slutliga
            ansvaret.
          </p>
          <p xml:id="i-Kvdr5YKtAR9zFT1DcXV9YZ">
            Lagförslaget i det betänkande (SOU 2006:43) som ligger till grund
            för den nu föreliggande propositionen innehåller också en snarlik
            bestämmelse (18 §), men har där formulerats så att staten kan
            ta ett sådant ansvar, vilket är en väsentlig skillnad.
          </p>
          <p xml:id="i-2z5Y3UqJT42inNMMFiqoLF">
            I lagrådsremissen hade formuleringen sedan ytterligare förändrats
            till att ange att sådan ersättning kunde betalas endast om det
            regleras i särskild lag . Detta föranledde lagrådet att ifrågasätta
            meningen med stycket, och regeringen har då valt att ta bort bestämmelsen
            i stället för att ändra formuleringen så att den överensstämmer
            med den ursprungliga avsikten: att visa hur frågan ska skötas
            och var det slutliga ansvaret ligger. Om detta är ett oavsiktligt
            resultat av regeringens bristfälliga beredning av lagstiftningen
            eller inte är oklart.
          </p>
          <p xml:id="i-DJV7udWMM4qmYEcKuhMkP">
            Vi de rödgröna partierna anser att det är oacceptabelt att regeringen
            inte tydliggör att det är staten som övertar det ekonomiska ansvaret
            i frånvaro av ett ekonomiskt ansvarstagande över 1 500 miljoner
            euro om den som i första hand är ansvarsskyldig inte kan betala.
            Detta bör tydligt framgå av propositionen. Likaså bör regeringen
            återkomma med förslag om hur en sådan situation bör hanteras och
            vilka konsekvenser det får, inte minst ur ekonomisk synpunkt.
            Vidare ser vi negativt på förslaget om att regeringen får göra
            ekonomiska åtaganden för staten genom att ställa ut statliga garantier
            i form av återförsäkringsåtaganden.
          </p>
        </div>
        <div type="motSignatures">
          <list>
            <item xml:id="i-TmEbixKzKYJHaAARVKPN7J">
              Carina Moberg (s)
            </item>
            <item xml:id="i-Uq2LKiJYxDcNV11tvxKfB7">
              Egon Frid (v)
            </item>
            <item xml:id="i-59n2FsFLasxf417mUQR5ju">
              Jan Lindholm (mp)
            </item>
            <item xml:id="i-8C9K4k2YkEHt3Ko2deVX77">
              Johan Löfstrand (s)
            </item>
            <item xml:id="i-EpwiVWCNdFT5nGFULu4tai">
              Christina Oskarsson (s)
            </item>
            <item xml:id="i-3vTk7m7KhtjLEtu39oC3h7">
              Eva Sonidsson (s)
            </item>
            <item xml:id="i-Fmn2o4HyvHDHAn4WokTfxU">
              Hillevi Larsson (s)
            </item>
            <item xml:id="i-PhSB4vv1PYR5kjAGFjZoeT">
              Gunnar Sandberg (s)
            </item>
            <item xml:id="i-2uU4NqnkB6XmxCCUGzgikM">
              Fredrik Lundh Sammeli (s)
            </item>
          </list>
        </div>
      </div>
    </body>
  </text>
</TEI>
