<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__252/mot_1950__ak__252-001.pdf"/>
      <fw xml:id="i-TAwwpvrK6mtf7V37NyQt27">
        10 Motioner i Andra kammaren, nr 252.
      </fw>
      <div type="motHeader" xml:id="i-3W9WTiSHnSnZK5GjAhQUze">
        <div type="motTitle" xml:id="i-5it2J26sH4SY9AWpWBD3LM"/>
        <div type="motSubmissionInfo" xml:id="i-7D6pHYRtr8NuYALqsr7KYn"/>
      </div>
      <div type="motBody" xml:id="i-Dns9LrhdDnpiosNRgmpBJ3">
        <div xml:id="i-UTzrh5nxv8N3ojmNvhnPW8">
          <p xml:id="i-VBWCJs71JZ5nf84T6mReWR">
            Nr 252.
          </p>
          <p xml:id="i-QBwaEYmuQyMf7HzkThNCmc">
            Av herrar von Friesen och Nilsson i Göteborg, om ökade anslag
            till medicinska högskolan i Göteborg.
          </p>
          <p xml:id="i-TreX4pMyZiM5ZytKzqRprS">
            Under punkterna 21—28 i statsverkspropositionen bilaga 10 (åttonde
            huvudtiteln) beröras anslagsäskandena till medicinska högskolan
            i Göte- borg. Vissa av organisationskommittén föreslagna och även
            i viss utsträck- ning av universitetskanslern biträdda anslagsyrkanden
            ha reducerats av departementschefen. I det följande skall endast
            beröras kostnaden för biblioteksverksamheten (23 och 26). För
            bibliotekets expenser erforderliga medel utgå för närvarande från
            anslaget till Organisationskommittén: Förvaltningskostnader. Överbiblio-
            tekarien har anhållit att för ändamålet måtte upptagas ett belopp
            av 4 000 kronor (ökning 2000 kronor). Organisationskommittén biträder
            förslaget, medan kanslern ansett ett belopp av 3 000 kronor tillräckligt.
            Kungl. Maj:t har reducerat det till 2 500 kronor. Under hand ha
            vi inhämtat, att detta sistnämnda belopp icke torde förslå till
            de nödvändiga utgifterna under nästa budgetår. Expeditionen skall
            snart flytta från tillfälliga lokaler i Göteborgs stadsbibliotek
            till Sahlgrenska sjukhuset, och en del nyutrust- ning blir nödvändig
            (skrivmaskin, kontorsskåp m. m.), vartill kommer ny- tryck av
            blanketter, som ställer sig särskilt dyrbart. En ökning till av
            organisationskommittén föreslagna 4 000 kronor synes därför rimlig
            och ingalunda i överkant. Beträffande reservationsanslaget till
            bokinköp och bokbindning (26) före- slår departementschefen oförändrat
            anslag, 65 000 kronor. Vägande skäl ha av organisationskommittén
            anförts till förmån för en höjning med 10 000 kronor. Sedermera
            begärde organisationskommittén en ytterligare höjning med 17 000
            kronor, beroende på devalveringen av den svenska kronan. Kanslern
            tillstyrkte den begärda höjningen med 10 000 kronor. Beträffande
            de svårigheter, som uppstått med anledning av devalve- ringen,
            drabba de ju ingalunda enbart denna högskola och frågan bör där-
            för om möjligt lösas i ett större sammanhang. Däremot finnes som
            nämnts goda skäl för bifall till ökningen med 10 000 kronor. En
            ny situation har uppstått sedan föregående år, därigenom att de
            gamla tyskspråkiga standardtidskrifterna åter börjat utkomma i
            en om- fattning, som man tidigare ej räknat med. En ytterligare
            ökning av dessa tidskrifter är att vänta, och på grund av deras
            högre vetenskapliga stan- dard måste de nyanskaffas. Tyvärr är
            medelpriset för dessa högre än för
          </p>
          <pb facs="riksdagen-motions-pdf/data/1950/mot_1950__ak__252/mot_1950__ak__252-002.pdf"/>
          <fw xml:id="i-2ShX3BW3gekELg4yqxYw9V">
            Motioner i Andra kammaren, nr 252. 11
          </fw>
          <p xml:id="i-3cXBUYTWbfiyxdnzcocLBN">
            flertalet övriga utländska facktidskrifter. En höjning med 5
            000 kronor, som föreslagits av organisationskommittén, är därför
            skälig. Uppskattas antalet nytillkommande abonnemang på tyskspråkiga
            tidskrifter till cirka 50, blir detta med ett medelinköpspris
            av cirka 75 kronor och en inbind- ningskostnad av 20 kronor per
            årgång ungefärligen nyssnämnda belopp å 5 000 kronor. Vad engångsanslaget
            för biblioteket beträffar, har detta tidigare föror- dats med
            ett belopp av 150 000 kronor, fördelade på fem år. Till bibliote-
            kets uppbyggande föreslås 30 000 kronor. Organisationskommittén,
            som an- ser att detta anslag bör utanordnas i snabbare takt än
            nu föreslagits, vill höja anslaget med 5 000 kronor. Kommitténs
            ståndpunkt har bland annat motiverats därav, att standardverk
            och annan för referensbiblioteket av- sedd litteratur borde anskaffas
            på tidigast möjliga stadium. Kommittén un- derstryker också den
            kraftiga stegringen av inbindningskostnaden. Då vi anse organisationskommitténs
            förslag riktigt, föreslå vi därför att detta bifalles och att
            en höjning av anslaget med 10 000 kronor företages. Med stöd av
            vad sålunda här ovan anförts hemställes, dels att riksdagen till
            Medicinska högskolan i Göteborg: Materiel m. m. för budgetåret
            1950/51 måtte anvisa ett reservationsanslag av 106 300 kronor,
            dels att riksdagen till Medicinska högskolan i Göteborg: Bokinköp
            och bokbindning för budgetåret 1950/531 måtte anvisa ett reservationsanslag
            av 75 000 kronor.
          </p>
          <p xml:id="i-NrYaLFLxaVDmycjNdqxeWy" type="date">
            Stockholm den 26 januari 1950.
          </p>
          <p xml:id="i-HxPoAnvDRsnHzsQGhot2cM">
            Bertil von Friesen. Olof Nilsson i Göteborg.
          </p>
        </div>
      </div>
    </body>
  </text>
</TEI>
