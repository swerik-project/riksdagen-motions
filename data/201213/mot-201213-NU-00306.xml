<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00306">
  <teiHeader>
    <fileDesc>
      <titleStmt>
        <title>En utvecklad hållbar mineralpolitik</title>
        <author corresp="i-Atz7ai4RJKnyNCwfSAJEeC">av Jonas Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En utvecklad hållbar mineralpolitik</title>
          <idno type="rdwebb">H002N306</idno>
          <rs type="number">N306</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N306/text</ref>
          <ref type="dokument_url_html">http://data.riksdagen.se/dokument/H002N306</ref>
          <ref type="dokumentstatus_url_xml">http://data.riksdagen.se/dokumentstatus/H002N306</ref>
          <ref type="doc">http://data.riksdagen.se/fil/85F7E728-BDD1-474A-BB08-22BCE8F6ADD4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-bYWVyJGfAC6DA7wEMHaWP" type="signed"/>
        <correspContext corresp="i-bYWVyJGfAC6DA7wEMHaWP">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-BKMpfB8gJE5oYxVDbTvjBw" type="numbering">
          <date when="2012-10-09"/>
        </correspAction>
        <correspAction xml:id="i-LQj2DMBQnmqdNNkLvHRNEv" type="submission">
          <date when="2012-10-05"/>
        </correspAction>
        <correspAction xml:id="i-8m5Q66B32YmbxGp7B9PPth" type="transfer">
          <date when="2012-10-05"/>
        </correspAction>
        <correspAction xml:id="i-PeTnfLhD8484eRsJNXMPWc" type="assigned"/>
        <correspContext corresp="i-PeTnfLhD8484eRsJNXMPWc">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RJodJh9RY1nALYLQRdR94j">
            Förslag till riksdagsbeslut
          </head>
          <list style="ol">
            <item xml:id="i-UNq6caWo29fLWRL4uUT4uc">
              Riksdagen tillkännager för regeringen som sin mening vad som
              anförs i motionen om att utreda hur man kan verka för ökad återvinning
              av oanvända metaller och sten i vår bebyggda miljö (urban mining).
              1
            </item>
            <item xml:id="i-FSSQbtx5ydKvuCoxJX5p91">
              Riksdagen tillkännager för regeringen som sin mening vad som
              anförs i motionen om att stimulera forskning och utvecklingsinsatser
              inom s.k. urban mining. 1
            </item>
            <item xml:id="i-CbPVQ9XQ85ojsPqxVcV6CE">
              Riksdagen tillkännager för regeringen som sin mening vad som
              anförs i motionen om en översyn av lagstiftningen som reglerar
              hantering av utvinningsavfall. 1
            </item>
            <item xml:id="i-6p5X6kndXPuSdHz7xiE4in">
              Riksdagen tillkännager för regeringen som sin mening vad som
              anförs i motionen om att stimulera forskning och utveckling av
              s.k. waste mining. 1
            </item>
            <item xml:id="i-aRQzZYsmeAMY718XE6Knw">
              Riksdagen tillkännager för regeringen som sin mening vad som
              anförs i motionen om en förstärkning av hänsyn till biologisk
              mångfald och dricksvattenförsörjningen vid större ingrepp i naturen.
              1
            </item>
            <item xml:id="i-3NuexmMa3yAuXftXRBC8bW">
              Riksdagen tillkännager för regeringen som sin mening vad som
              anförs i motionen om att ställa högre krav på lönsamhetsbedömningar
              enligt minerallagen så att även beräknade kostnader för efterbehandling
              omfattas.
            </item>
            <item xml:id="i-CN5CKRqimh2c7X2QKhb27K">
              Riksdagen tillkännager för regeringen som sin mening vad som
              anförs i motionen om att utreda förutsättningarna för och konsekvenserna
              av en obligatorisk återställande- och saneringsförsäkring. 1
            </item>
            <item xml:id="i-AZ35GV9QgxDDDc58xG6Uek">
              Riksdagen tillkännager för regeringen som sin mening vad som
              anförs i motionen om att utreda en särskild gruvskatt. 2
            </item>
            <item xml:id="i-6YAbuChbureaQKBzXCghA9">
              Riksdagen tillkännager för regeringen som sin mening vad som
              anförs i motionen om politik för global utveckling och EU:s råvarudiplomati.
              3
            </item>
          </list>
          <p xml:id="i-KHABUsMQK9LwzoVReiL6jD">
            1 Yrkandena 15 och 7 hänvisade till MJU.
          </p>
          <p xml:id="i-XKYKgCRGe2n7ZRxmVYAvHf">
            2 Yrkande 8 hänvisat till SkU.
          </p>
          <p xml:id="i-B4YEsrNFmPwzEnTWqBAg3B">
            3 Yrkande 9 hänvisat till UU.
          </p>
        </div>
        <div type="motContent">
          <head xml:id="i-BaPYzTLnf2MtQRWKoZkBSm" type="h1">
            Inledning
          </head>
          <p xml:id="i-WfXBsfmMuECj5JSnGyW2s3">
            Gruvverksamhet och annan mineralutvinning har varit och är av
            stor betydelse för Sverige. Vår ekonomiska utveckling har i hög
            grad varit baserad på exploatering och förädling av inhemska råvaror
            som malm, skog och vattenkraft. Mineralutvinningens betydelse
            syns bland annat genom att det finns en hel region i landet som
            heter Bergslagen och genom att Sverige har flera världsledande
            företag som underleverantörer till gruvindustrin.
          </p>
          <p xml:id="i-NXEH8bQ4Lqx3gQQ6zrPWXX">
            En framtidsorienterad och hållbar mineralpolitik behöver bygga
            på en helhetssyn som omfattar naturen, samhället och relationen
            människanatur. Mineralutvinning kan få omfattande och väldigt
            långsiktiga konsekvenser för naturen. Mineralutvinning påverkar
            även den sociala miljön och kraven på samhället att möta upp med
            fungerande infrastruktur, bostäder, kommunal service etcetera.
            Mineralutvinning är också en kapitalintensiv verksamhet. En sådan
            helhetssyn lägger inte fokus ensidigt på att knacka sten utan
            tar också upp sociala och kulturella värden samt användningssidan.
          </p>
          <p xml:id="i-PpRS3TaFSg4E9QuGAqvFf7">
            Internationellt uppmärksammas en försörjnings- och användaraspekt
            som hittills är relativt outvecklad i Sverige. Detta kommer till
            uttryck till exempel i EU:s råvaruinitiativ, råvarustrategi och
            flaggskeppsinitiativet för ett resurseffektivt Europa.
          </p>
          <p xml:id="i-Eqdxrq5XPsHAFPw63GwQMn">
            EU:s industri är, i stark kontrast till Sveriges, till största
            delen beroende av importer av metaller och mineraler från omvärlden.
            Detta bidrar till att användnings- och försörjningsperspektiv
            har fått en annan betydelse i EU. En svensk betoning på utvinning
            av råvara från berggrunden kan leda till att Sverige kommer i
            otakt med utvecklingen i vår omvärld. Krasst sett kan det leda
            till missade affärsmöjligheter men också en onödigt stor miljöbelastning
            och social belastning. Detta är ett område där miljöhänsyn, ekonomisk
            och social hållbarhet måste gå hand i hand. Vi behöver vidga våra
            vyer och bredda vårt perspektiv. Också på metall- och mineralområdet
            behöver vi i betydligt högre utsträckning än i dag sluta kretsloppen
            och inkludera hållbarhetsbegreppets alla aspekter. Det leder till
            ett annat fokus, en annan syn på material, på materialsnål produktion,
            på hushållning och på återvinning.
          </p>
          <head xml:id="i-735og9fZ7zbg5yebxS3hKH" type="h1">
            Urban mining
          </head>
          <p xml:id="i-LJyFuxTWnzPpfSRWF9ax9W">
            I våra bebyggda miljöer finns stora mängder metaller och sten.
            Ämnen i produkter och anläggningar som inte längre används ligger
            ofta kvar. Detta utgör en källa till råvaror för annan användning.
            Det är normalt mindre energikrävande och mindre miljöbelastande
            (vatten, biologisk mångfald med mera) att använda återvunnet material
            än nyutvunnet material.
          </p>
          <p xml:id="i-SWvwJXTN7vbtm8zFGPww3j">
            Att ta vara på material i uttjänta produkter och den bebyggda
            miljön kallas internationellt för urban mining. Inom FN:s miljöorgan
            UNEP finns en resurspanel som i sin första rapport konstaterar
            att den kraftigt ökade metallanvändningen under senare decennier
            har flyttat resursbasen för metaller från att ha varit nästan
            helt geologiskt baserad till att numera i betydande grad vara
            lagrad i samhället.
          </p>
          <p xml:id="i-NCyDngTB9HbRRHvTMgBZBB">
            Naturvårdsverket påpekar till exempel att tidigare Banverket
            och Telia har stora mängder nedgrävda uttjänta kablar som innehåller
            koppar och bly. Svensk lagstiftning innehåller dock inga krav
            på att man behöver plocka upp eller underlätta framtida nyttiggörande
            av uttjänta kablar. Det kan också finnas oklarheter hur rättigheter
            att bryta dessa tillgångar ser ut eller kan fördelas.
          </p>
          <p xml:id="i-ETP9sJ26H5iHtzZwzCZLpB">
            Vi behöver öka våra kunskaper om var detta metallkapital finns
            och förbättra förutsättningarna för att återvinna detta. Det är
            därför angeläget att regeringen låter utreda hur man kan verka
            för ökad återvinning av oanvända metaller och sten i vår bebyggda
            miljö och stimulerar forskning och utvecklingsinsatser inom området
            urban mining.
          </p>
          <head xml:id="i-HJrUdQpouTTXpPRZ9fmj5T" type="h1">
            Waste mining
          </head>
          <p xml:id="i-F7oHQjydYpZiYuAfPRSFSr">
            Avfall från utvinning och bearbetning av mineraltillgångar är
            en av de största avfallsströmmarna inom EU. Det handlar om material
            som måste avlägsnas för att komma åt mineraltillgångarna, såsom
            matjord, jordlager, gråberg och anrikningssand, återstår efter
            att mineralerna till stor del utvunnits ur malmen.
          </p>
          <p xml:id="i-DeJMUFa9eEArf77bEgTem5">
            En del av detta avfall utgör inte något hot mot miljön men nuvarande
            lagstiftning försvårar möjligheterna att ta vara på detta som
            råvara, varför det istället hamnar på deponi. Andra fraktioner,
            i synnerhet de som genereras vid brytning av andra mineraler och
            metaller än järn kan innehålla stora mängder farliga ämnen, exempelvis
            tungmetaller. Vid utvinning och bearbetning av dessa tenderar
            skadliga ämnen bli kemiskt mer tillgängliga.
          </p>
          <p xml:id="i-9atV9TsgZuHiJnpjw1XeKA">
            Samtidigt innehåller många gånger gruvfall andra metaller och
            mineraler än de man i första skedet vill bryta. Naturvårdsverket
            påpekar till exempel att LKAB blandar apatit (som innehåller både
            fosfor som är nästan kadmiumfri och sällsynta jordartsmetaller)
            med övrigt gruvavfall på ett sätt som försvårar en framtida utvinning.
            Det är viktigt att använda sådana processer i den första utvinningen
            och bearbetningen så att en framtida utvinning av andra ämnen
            eller återanvändning på annat sätt av gruvavfallet inte försvåras.
          </p>
          <p xml:id="i-AYzveWgh5BsBp2kUABeMze">
            Regeringen bör inleda en översyn av lagstiftningen som reglerar
            hantering av utvinningsavfall så den bidrar till en optimal råvaruutvinning
            och att framtida utvinning av mineraler och metaller som vid det
            första utvinningstillfället inte är ekonomiskt rimliga att utvinna
            försvåras. Ett grundläggande krav är att EU-lagstiftningen om
            hantering av utvinningsavfall genomförs och tillämpas fullt ut.
          </p>
          <p xml:id="i-BS1QXZ7XwEyqm5JXBtQgE2">
            Det finns även ett behov av att regeringen stimulerar forsknings-
            och utvecklingsinsatser för förbättrad miljöhänsyn vid gruvdrift,
            hantering av utvinningsavfall och förbättrad utvinning av mineral
            ur utvinningsavfall.
          </p>
          <head xml:id="i-FYEw9nGZsBWhmScswrFwk1" type="h1">
            Förbättra miljöprövningen
          </head>
          <p xml:id="i-9sRdBLC3arvrwYNTp1LN2v">
            Det övergripande syftet med miljöbalken är att driva utvecklingen
            mot ett ekologiskt hållbart samhälle. Möjligheten att svara mot
            denna grundprincip förutsätter att samtliga led med prövning,
            tillsyn med mera fungerar effektivt. Lagstiftningens mål om en
            hållbar utveckling kan endast nås om det finns ett effektivt och
            kompetent prövningssystem för de mål och ärenden som prövas enligt
            balken.
          </p>
          <p xml:id="i-EPb7EZdVxtWr7WmPBQQ82s">
            Gruvindustrin har klagat över att det tar lång tid att få tillstånd.
            I andra sammanhang har uppmärksammats att det svenska systemet
            för att uppdatera gamla tillstånd, som avsågs vara smidigt och
            anpassat till näringslivets förutsättningar, inte fungerar. Detta
            ledde till att Sverige i mars 2012 förlorade ett mål i EU-domstolen
            rörande det så kallade IPPC-direktivet. Ytterligare ett problem
            är att tillståndsvillkoren ofta är så vagt formulerade att det
            inte har gått att ställa någon till svars när utsläppen blivit
            för stora.
          </p>
          <p xml:id="i-2MRkays2XBNmQaZJPwzZkK">
            Regeringen har i sin budgetproposition för 2013 tillfört mer
            resurser till mark- och miljödomstolarna och till länsstyrelserna.
            Detta är ett steg i rätt riktning. Domstolarnas kompetens och
            kapacitet behöver stärkas. I Miljöpartiets budgetmotion har vi
            dessutom tillfört mer resurser till länsstyrelserna och ytterligare
            resurser till Naturvårdsverket, bland annat för att myndigheterna
            bättre ska kunna fullgöra sina uppdrag inom miljöprövningen.
          </p>
          <p xml:id="i-QmpPoMU4xqazoaKw6tfgap">
            Miljöåklagarämbetet är ett annat led i tillståndssystemet som
            behöver stärkas. Miljöpartiet har tidigare motionerat om en översyn
            av i vilken utsträckning tillämpningen av miljöbalken har uppfyllt
            miljöintentionerna. Den fällande domen i EU-domstolen om IPPC-direktivet
            aktualiserar det behovet.
          </p>
          <head xml:id="i-J1MQjXo4wumY7HWSfJVCqc" type="h2">
            Biologisk mångfald
          </head>
          <p xml:id="i-GPjo5NC1qUnb9iLP2V2KBx">
            Domstolsbehandlingen i Nordkalks omdiskuterade förslag till kalkbrott
            i Ojnare i Bunge på norra Gotland har aktualiserat frågan om biologisk
            mångfald vid stora ingrepp i naturen. Sedan regeringen slopade
            den så kallade stopplagen för täkter har biologisk mångfald samma
            skydd vid täktverksamhet som vid till exempel gruvverksamhet.
            Det har nu visat sig att detta skydd är otillräckligt. I miljöbalkskommitténs
            förslag om att ta bort stoppregeln ingick också en ny allmänhänsynsregel
            om biologisk mångfald (SOU 2004:37). Rätt utformat kan en sådan
            regel vara ett sätt att stärka hänsyn till biologisk mångfald
            vid större ingrepp i naturen.
          </p>
          <p xml:id="i-UHQL1FzB9BSvo3cSwskEuf">
            Nordkalksfallet har också visat att hänsyn till vattentäkter
            är otillräcklig. Om den i Nordkalksfallet tillämpade synsättet
            skulle tillämpas mer generellt kan det få allvarliga konsekvenser
            för vattenförsörjningen i landet. Ett omdiskuterat fall gäller
            Vättern.
          </p>
          <p xml:id="i-ApZVwMDUnmmWMyX3R6m6VK">
            Vi anser att regeringen bör utreda och återkomma till riksdagen
            med förslag om en förstärkning av hänsyn till biologisk mångfald
            och dricksvattenförsörjningen vid större ingrepp i naturen. Frågan
            om stopplagen har vi behandlat ytterligare i motion 2012/13:MJ245.
          </p>
          <head xml:id="i-Bnj6BwGQFY4zWX92j8Jqay" type="h2">
            Gemensam översyn av minerallagen och miljöbalken
          </head>
          <p xml:id="i-CokxdjaHuR2o21aBi6D8hA">
            Miljöpartiet har både tidigare och innevarande riksdagsår motionerat
            om behovet av en gemensam översyn av miljöbalken och minerallagen
            bland annat utifrån erfarenheter från prospekteringstillstånd
            för uran, prospekteringstillstånd i skyddade naturområden där
            rimligen ingen brytning bör komma till stånd och prospekteringstillstånd
            i renskötselområde. Det finns många skäl till en sådan gemensam
            översyn. Ytterligare ett skäl är att säkra att finansiell täckning
            finns för ansvarsåtaganden. Om ett gruvföretag går i konkurs kan
            staten stå med en gruva som läcker föroreningar och kräver återställningskostnader.
            Naturvårdsverket har påpekat att man behöver ställa högre krav
            på lönsamhetsbedömningar enligt minerallagen så att även beräknade
            kostnader för efterbehandling omfattas. Man bör också utreda möjligheterna
            och konsekvenserna av en för gruvbolagen obligatorisk försäkring
            som tar deras kostnader i de fall de inte själva klarar av att
            återställa/sanera efter sin verksamhet.
          </p>
          <head xml:id="i-XupHQCMCKD6CFq458SzvLy" type="h2">
            Utred särskild gruvskatt
          </head>
          <p xml:id="i-MnQfXAXhgdbGLa9LViFDHs">
            I Sverige tas det ut en så kallad mineralersättning för den mineral
            som bryts. Förutom att den i sig är låg går endast en mindre andel
            till staten. Huvuddelen går till markägaren. På många håll i världen
            finns eller diskuteras införandet av en särskild gruvskatt för
            att fördela de inkomsterna som gruvnäringen genererar jämnare
            i samhället. Frågan om hur vinster från utvinning av naturresurser
            fördelas är en relevant fråga som också behöver diskuteras i Sverige.
            Det finns därför skäl för en utredning om införande av en särskild
            gruvskatt även i Sverige.
          </p>
          <head xml:id="i-XvKq7btm1VfvvwMGUEzW2w" type="h1">
            Internationellt ansvarstagande
          </head>
          <p xml:id="i-RUKRWPKE13MQAczsNNaEPb">
            En bärande del av EU:s råvaruinitiativ var att använda EU:s bistånds-
            och handelspolitik på ett samordnat sätt för att säkra EU:s tillgång
            till råvaror på förmånliga villkor. Detta är att vända upp och
            ner på ambitionerna i till exempel politiken för en global utveckling
            (PGU) och EU:s motsvarighet (Policy Coherence for Development
            PCD) som ska säkerställa en samstämmighet i politiken utifrån
            fattiga människors perspektiv och rättigheter. Granskningar av
            EU:s handelsavtal visar att EU har genomfört politiken på handelsområdet
            utifrån intresset att öka EU:s tillgång till råvaror snarare än
            ambitionen inom PCD. Utvinningsländers utvecklingsalternativ inskränks
            i syfte att istället öka förädlingen av råvaror inom EU. Vi anser
            att Sverige bör motsätta sig denna typ av det som i EU:s råvaruinitiativ
            kallas för råvarudiplomati.
          </p>
          <p xml:id="i-EK8Qqz6hmvemVyP2YXgMYG">
            Internationellt pågår diskussioner om ökad öppenhet och transparens
            inom utvinningsindustrin. Extractive Industry Transparency Initiative
            (EITI) är ett initiativ som syftar till att öka transparensen
            inom råvaruindustrin. EITI är en koalition av länder, företag
            och grupper i det civila samhället som vill motverka korruptionen
            genom att låta medborgarna i råvaruproducerande länder få kunskap
            om hur mycket utländska företag betalar för den olja, koppar och
            andra råvaror som utvinns. De länder som blir medlemmar i EITI
            måste genomgå en process där landets nationalräkenskaper kontrolleras
            av en oberoende revisor. Avsikten är att en större del av frukterna
            av utvinningen ska komma utvecklande värdländer tillgodo.
          </p>
          <p xml:id="i-EbG6WD5GLSUT1LWGUSEqv8">
            USA har anslutit sig till EITI och antog 2010 den så kallade
            Dodd-Franklagen , som bland annat syftar till att hindra amerikanska
            företag från att använda konfliktmineraler i sin tillverkning.
            Två år senare gjorde Enough Project en utvärdering av lagens effekter.
            Resultatet presenteras i rapporten From Congress to Congo . Enough
            fann att även om utformningen av lagen har försenats US Securities
            and Exchange Commission skulle ha lämnat förslag på detaljerade
            regler för företag i april 2011, men dessa antogs så sent som
            den 22 augusti i år har antagandet av lagen i sig haft positiva
            effekter.
          </p>
          <p xml:id="i-4QshoKhQkEVsk5zFgWTH1j">
            Det är viktigt att minska inslaget av konflikter, kapitalflykt
            och korruption kring mineralutvinningen. Vi anser att EU bör ha
            minst lika starka krav på detta område som USA. Vi behandlar frågan
            också i motion 2012/13:U57.
          </p>
        </div>
        <div type="motSignatures">
          <list>
            <item xml:id="i-GWB4s2rBfNSxLAqNSMvYbX">
              Jonas Eriksson (MP)
            </item>
            <item xml:id="i-HsSsYHk1SSNsQHzj7ondA3">
              Per Bolund (MP)
            </item>
            <item xml:id="i-8nU1mifDUfwRoeMPAfH1Xy">
              Mats Pertoft (MP)
            </item>
            <item xml:id="i-SJ7UuHuPHZqEZ8QDib1wbT">
              Annika Lillemets (MP)
            </item>
            <item xml:id="i-QEEPARZ7JmGjuB4JcxjkVq">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
