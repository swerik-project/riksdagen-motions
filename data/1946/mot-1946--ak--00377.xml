<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__377/mot_1946__ak__377-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 377.
          </p>
          <p>
            Nr 377.
          </p>
          <p>
            Av herr Svensson i Stenkyrka m. fl., om åstadkommande av för
            hela riket enhetliga varupriser.
          </p>
          <p>
            Det har väckt stor uppmärksamhet, att de från och med ingången
            av inne- varande år fastställda priserna på bensin liksom även
            på brännoljor variera starkt inom olika delar av landet. I Stockholm,
            Göteborg och Malmö med närmaste omgivningar är detaljhandelspriset
            på bensin 43 öre per liter, men i övre Norrland 50 öre. Landet
            är indelat i åtta olika priszoner i detta fall, och skillnaden
            i pris mellan varje zon är ett öre. Det har helt naturligt väckt
            miss- nöje, att detaljhandelspriset satts lågt i storstäderna
            men högt i landsdelar, som ligga långt från landets centrala delar.
            Frågan om införande av ett enhet- ligt pris på bensinen har därför
            aktualiserats och även genom ett par motioner underställts riksdagens
            prövning. Men det är inte bara i fråga om bensin och brännoljor,
            som dylika diffe- renser förekomma mellan detaljhandelspriset
            i olika områden av landet. Så sker även i fråga om många andra
            varor för att inte säga de flesta varor. Van- ligen är priset
            lägre i de större och centralt belägna städerna, högre i av- lägsna
            landsändar. Skillnaderna bero i någon mån på om det är fråga om
            im- portvaror eller inom landet tillverkade varor. På import-
            respektive tillverk- ningsorterna är priset givetvis lägst, medan
            det ökas på andra orter på grund av frakt- och distributionskostnaderna.
            Ett av de mest uppmärksammade exemplen på dylika variationer utgör
            detaljhandelspriset på socker. Detta varierar ungefär på liknande
            sätt som bensinpriset. Som ett exempel kan näm- nas, att sockerpriset
            på Gotland är flera öre högre per kg. än i Stockholm, trots att
            Gotland är ett betodlande distrikt. Kostnaderna för frakt och
            distribution äro naturligtvis ofrånkomliga poster i försäljningens
            omkostnadskonto, men frågan är om det kan anses vara rättvist,
            att befolkningen i avlägsna landsdelar och bygder skall bära den
            tyngsta bördan av dessa omkostnader. På så sätt gynnas de, som
            äro bosatta i centralt belägna tätorter. Där är huvudparten av
            industrien be- lägen, och dit koncentreras importen av varor från
            utlandet. I allmänhet är också löne- eller inkomstnivån högre
            i tätorterna än på landsbygden. Ser man saken ur den sociala rättvisans
            synpunkt förefaller det därför icke rätt- vist, att tätorternas
            befolkning skall gynnas med ett lägre detaljhandels- pris på varor,
            som höra till livets nödtorft. Orättvisan framträder desto tydligare
            som tätorternas invånare genom det rådande dyrortsgrupperings-
            systemet erhålla högre löner och större skatteavdrag än landsbygdens
            folk.
          </p>
          <pb facs="riksdagen-motions-pdf/data/1946/mot_1946__ak__377/mot_1946__ak__377-002.pdf"/>
          <p>
            Motioner i Andra kammaren, nr 377. 15
          </p>
          <p>
            De högre priserna i landsorten kontrastera skarpt mot de principer,
            varpå dyrortssystemet är uppbyggt. Det borde vara riktigare, att
            ett för hela lan- det enhetligt pris åsattes åtminstone sådana
            varor, som äro nödvändiga för den mänskliga livsföringen eller
            för produktionen. I fråga om en sådan nöd- vändighetsvara som
            sockret borde det vara lätt att åstadkomma ett enhet- ligt detaljhandelspris,
            eftersom tillverkningen av socker, liksom den import som kan förekomma,
            omhänderhas av ett enda företag. I fråga om andra varor, där tillverkningen
            eller importen ombesörjes av ett flertal företag, föreligga givetvis
            svårigheter att tillämpa enhetliga priser. Då det emellertid inom
            de flesta områden av näringslivet finnes starka branschorganisatio-
            ner, torde problemet kanske inte vara olösligt. Genom överenskommelser
            mellan företagen inom en bransch är det tänkbart, att det kan
            vara möjligt att komma fram till enhetliga priser. De fördelar,
            som därigenom skulle vinnas, få dock icke köpas på bekostnad av
            uppkomsten av priskarteller eller monopolbildningar. Ehuru vi
            äro medvetna om de svårigheter, som föreligga för att nå det avsedda
            målet, hysa vi dock den uppfattningen, att en undersökning av
            möjligheterna härför är befogad. Som ett första steg härtill torde
            det vara lämpligt att införa en detaljhandelsstatistik, så att
            kunskap kunde vinnas om de lokala prisvariationer som finnas.
            Någon tillförlitlig statistik på detta område finnes icke. De
            undersökningar av priser på olika orter, som social- styrelsen
            företar för utarbetandet av levnadskostnadsindex, äro icke till
            fyllest för att få denna fråga tillräckligt belyst. Med anledning
            av vad som anförts få vi hemställa,
          </p>
          <p>
            att riksdagen i skrivelse till Kungl. Maj:t måtte begära utredning
            och förslag angående möjligheterna att åstad- komma enhetliga
            varupriser i den omfattning som här ovan avsetts.
          </p>
          <p>
            Stockholm den 23 januari 1946.
          </p>
          <p>
            Per Svensson Anders Pettersson Harald Johnsson i Stenkyrka. i
            Dahl. i Skoglösa. Aron Gustafsson Hj. R. Nilson Nils G. Hansson
            i Lekåsa. i Spånstad. i Skegrie. J. W. Pettersson Gustaf Svensson
          </p>
          <p>
            i Norregård. i Vä.
          </p>
        </div>
      </div>
    </body>
  </text>
</TEI>
