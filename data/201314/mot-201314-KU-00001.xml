<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00001">
  <teiHeader>
    <fileDesc>
      <titleStmt>
        <title>med anledning av prop. 2012/13:192 Sekretess i det internationella samarbetet</title>
        <author corresp="i-9BUsH2Bn1bGihptNC5r7uq">av Peter Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:192 Sekretess i det internationella samarbetet</title>
          <idno type="rdwebb">H102K1</idno>
          <rs type="number">K1</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K1/text</ref>
          <ref type="dokument_url_html">http://data.riksdagen.se/dokument/H102K1</ref>
          <ref type="dokumentstatus_url_xml">http://data.riksdagen.se/dokumentstatus/H102K1</ref>
          <ref type="doc">http://data.riksdagen.se/fil/BB45096E-396A-4846-B146-5A2685CAF4ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-YWcWj3Wi5fUoZ5FkPpxx7G"/>
        <correspContext corresp="i-YWcWj3Wi5fUoZ5FkPpxx7G">
          <ref>Proposition 2012/13:192</ref>
        </correspContext>
        <correspAction xml:id="i-VSNuKA86sfCwxDqy7RyjQZ" type="signed"/>
        <correspContext corresp="i-VSNuKA86sfCwxDqy7RyjQZ">
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction type="referral" xml:id="i-MKDyvTGpATht3agDL11T9Q">
          <date when="2013-10-14"/>
        </correspAction>
        <correspAction type="referral" xml:id="i-FSgfo31wnBtJ8GvJFhrpjY">
          <date when="2013-10-14"/>
        </correspAction>
        <correspAction type="dismissal" xml:id="i-54qCzugWGgYkn45ZRy1xR3">
          <date when="2013-10-04"/>
        </correspAction>
        <correspAction type="dismissal" xml:id="i-YAzpC2QL1KDmBDv2UNqgh9">
          <date when="2013-10-04"/>
        </correspAction>
        <correspAction type="submission" xml:id="i-Wrgwd1LQWhndnEDRDED57f">
          <date when="2013-10-02"/>
        </correspAction>
        <correspAction type="transfer" xml:id="i-J7458VcRwMPE2idUzTBBf8">
          <date when="2013-10-02"/>
        </correspAction>
        <correspAction type="assigned" xml:id="i-SCKJ75kvxQPc3GNaKJVG2Z"/>
        <correspContext corresp="i-SCKJ75kvxQPc3GNaKJVG2Z">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TgXdPBQPCGMjR3KDLYnx5B">
            Förslag till riksdagsbeslut
          </head>
          <list style="ol">
            <item xml:id="i-HrjSb5Sb35bVMkxn2wxsH4">
              Riksdagen avslår regeringens förslag till lag om ändring i offentlighets-
              och sekretesslagen (2009:400).
            </item>
            <item xml:id="i-XfMHPpdhZzjaDpgPMnn6j6">
              Riksdagen tillkännager för regeringen som sin mening vad som
              anförs i motionen om åtgärder för att stärka offentlighetsprincipens
              ställning inom EU.
            </item>
            <item xml:id="i-2uxANUB2ZW23MSEc2S9Xzx">
              Riksdagen tillkännager för regeringen som sin mening vad som
              anförs i motionen om att utvärdera och följa upp lagstiftningen
              och återkomma till riksdagen inom fem år med en avrapportering.
            </item>
          </list>
        </div>
        <div type="motContent">
          <head type="h1" xml:id="i-6WNv7wbdP1tHATQm6Q6RhS">
            Propositionen ska avslås
          </head>
          <p xml:id="i-FM9bApjX3HvnLiaQU1kNbu">
            Sverige har i dag en internationellt unik lagstiftning som värnar
            allas rätt till insyn i den offentliga verksamheten. Det handlar
            om allas rätt att ta del av uppgifter i allmänna handlingar eller
            den så kallade offentlighetsprincipen. Huvudregeln är där offentlighet
            och insyn, och undantagen – sekretessen – ska ha särskilt stöd
            i lag och ska av myndigheterna kunna bedömas och motiveras från
            fall till fall. Offentlighetsprincipen tjänar landet väl. Den
            motverkar korruption och bestickning och leder till ökad effektivitet
            och säkerhet. Den medför också ett krav på de förhandlare som
            i EU ska tillvarata våra nationella intressen att i allt sitt
            arbete ständigt värna offentlighetsprincipen.
          </p>
          <p xml:id="i-HWQ6q4mGD9RLkQwqb5vjf3">
            I regeringens proposition lämnas ett förslag om en lag som gör
            att svenska myndigheter typiskt sett kommer att kunna anta att
            ett utlämnande av uppgifter de fått genom samarbetet i EU kommer
            att skada Sveriges möjligheter att delta i det internationella
            samarbetet. Det krävs inte som nu att ett konkret intresse skadas,
            utan det räcker med ett antagande om en framtida skada. En diffus
            framtida skada, som det kan bli väldigt lätt att anta. Den föreslagna
            bestämmelsen medför att kravet på svenska myndigheter att från
            fall till fall göra en individuell bedömning och skadeprövning
            väsentligen underlättas, för vad kan inte antas skada det internationella
            samarbetet? Den föreslagna bestämmelsen riskerar också medföra
            att det svenska förhandlingsarbetet inom EU försvagas, för varför
            ska väsentligt arbete läggas ned på att skydda offentlighet och
            insyn, när det ändå finns en sekretessbestämmelse att hänvisa
            till?
          </p>
          <p xml:id="i-BYCTrR4kGktSu17nL2qKK">
            I propositionen lämnar regeringen ett förslag till ändring i
            offentlighets- och sekretesslagen (2009:400, OSL) som innebär
            att Sverige de facto överlämnar beslutanderätten om vad som ska
            vara sekretessbelagt eller inte till EU och andra medlemsländer.
            Exempelvis anförs (sid. 24) att Sverige måste acceptera bestämmelser
            om t.ex. vetorätt för ursprungsinnehavaren eller ömsesidigt erkännande
            av sekretess, till skydd för utländska intressen. Regeringen anför
            till stöd för det utökade sekretessbeläggandet att rättspraxis
            visar att det är tveksamt om befintlig lagstiftning (jfr 15 kap.
            1 § OSL) möjliggör det sekretessbeläggandeåtagande Sverige har,
            enligt våra internationella åtaganden. Vi delar inte denna bedömning.
            Såväl av Sveriges anslutningsfördrag som av Lissabonfördraget
            framgår att Sveriges grundläggande konstitutionella rättsliga
            principer, varav offentlighetsprincipen är en, ska respekteras.
            Riksdagen har också vid ett flertal gånger fastslagit att grundbultarna
            i exempelvis den svenska tryck- och yttrandefriheten ska värnas
            i det internationella samarbetet. Regeringens förslag innebär
            enligt vår mening att regeringen frånträder den stig riksdagen
            pekat ut. Att så skett även tidigare (senast i proposition 2012/13:4
            Genomförande av det nya EU-direktivet om administrativt samarbete
            i fråga om beskattning och bet. 2012/13:SkU8) har tidigare uppmärksammats.
            När nu regeringen så tydligt ger upp inför andra länders iver
            att sekretessbelägga och förhindra allmänhetens insyn, kan vi
            därför inte bli annat än djupt oroade. Detta blir ännu ett steg
            på vägen från insyn och mot tystnad. Vi anser därför att riksdagen
            ska avslå regeringens förslag till beslut.
          </p>
          <head type="h1" xml:id="i-UZC9X4JMujcEHwCuw1T7bD">
            Behov av åtgärder för att stärka offentlighetsprincipen
          </head>
          <p xml:id="i-WqeZCjQQ1cBBEHwk1bauKK">
            De brister som uppdagades i det svenska förhandlingsarbetet med
            direktivet om administrativt samarbete i fråga om beskattning
            har även uppmärksammats i andra lagstiftningsprodukter. Det synes
            finnas en avsevärd utmaning i att i förhandlingsarbetet värna
            inte bara svenska intressen gentemot andra länders intressen,
            utan också att värna grundlagsskyddets intressen mot andra sakpolitiska
            intressen. Vi vill skifta fokus och anser att riksdagen ska ge
            regeringen ett uppdrag att i allt sitt förhandlingsarbete inom
            EU tydligt värna skyddet av offentlighetsprincipen och andra bärande
            delar av tryckfrihetsförordningen och yttrandefrihetsgrundlagen.
            Vi vill att riksdagens ställningstaganden ska respekteras och
            att följande ska vara utgångspunkten för förhandlingsarbetet.
          </p>
          <p xml:id="i-2g9DLKbcArgXwxrr5m6yoq">
            För det första får överlåtelsen (av beslutanderätten, vår kommentar)
            inte medföra att regeringsformens bestämmelser om statsskickets
            grunder upphör att vara giltiga. En överlåtelse av normgivningskompetens
            får inte innebära att riksdagens uppgifter urholkas i väsentlig
            grad.
          </p>
          <p xml:id="i-CuraBYrt7MvptNsN2uBzGj">
            Det område som inte kan överlåtas omfattar även andra bestämmelser
            som bär upp grundläggande principer för vårt konstitutionella
            system. Det har – enligt ett i sammanhanget ofta citerat uttalande
            från konstitutionsutskottet (bet. 1993/94:KU21) – som ett exempel
            särskilt pekats på den fria åsiktsbildningens stora betydelse
            för det svenska statsskicket. Det är inte möjligt att överlåta
            beslutanderätt som väsentligt rubbar vissa tryck- och yttrandefrihetsrättsliga
            principer som anses bära upp den fria åsiktsbildningen. Här avses
            offentlighetsprincipen, meddelarskyddet, censurförbudet och andra
            viktiga principer i TF och YGL. 1 Detta ska vara utgångspunkten.
            Vi är övertygade om att skyddet för offentlighetsprincipen, meddelarskyddet
            och meddelarfriheten, censurförbudet, det publicistiska ensamansvaret
            eller efterfrågeförbudet därigenom blir bättre. Det handlar om
            väsentliga beståndsdelar i den fria åsiktsbildningen i vårt land.
            Sådant vi inte får ge upp. Vi anser att regeringens nu aktuella
            proposition är ett tecken på att regeringen ger upp och inte hävdar
            skyddet av de svenska intressena. Därför måste riksdagen ge regeringen
            i uppdrag att i förhandlingsarbetet inom EU vidta särskilda insatser
            för att förbättra skyddet av bl.a. offentlighetsprincipen. Detta
            bör därför riksdagen som sin mening ge regeringen till känna.
          </p>
          <head type="h1" xml:id="i-Sg3hnjDWnxR63rvcziq21d">
            Uppföljning och utvärdering
          </head>
          <p xml:id="i-GtHQK3bx8mj1iMZvXrj5Qn">
            Om regeringens förslag till förändringar av OSL genomförs, riskerar
            det innebära ett utökande av den information i allmänna handlingar
            som sekretessbeläggs. Exakt vilka effekterna av detta och andra
            förändringar av OSL har fått på grund av vårt samarbete i EU går
            ännu inte att säga. Med tanke på takten på lagstiftningsarbetet
            inom EU och hur detta berör Sverige, kan vi lätt dra slutsatsen
            att antalet uppgifter som kommer att sekretessbeläggas snarare
            kommer att öka än att minska. Hur detta påverkar yttrande- och
            informationsfriheten är svårt att värdera och bedöma. Vi anser
            därför att regeringen ska göra en samlad utvärdering av effekterna
            av det ökade sekretessbeläggandet på grund av vårt medlemskap
            i EU. Denna utvärdering bör därefter redovisas för riksdagen.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-CKXxtgt2J4JCu3otHrkjzV">
              Peter Eriksson (MP)
            </item>
            <item xml:id="i-5swpfGSgFdhdQHnNpf6dg3">
              Jabar Amin (MP)
            </item>
            <item xml:id="i-DghwWknJ4rEhYkFYWsBYJM">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
