<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00414">
  <teiHeader>
    <fileDesc>
      <titleStmt>
        <title>Jobb och framtidstro i Stockholmsregionen</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jobb och framtidstro i Stockholmsregionen</title>
          <idno type="rdwebb">H102N414</idno>
          <rs type="number">N414</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N414/text</ref>
          <ref type="dokument_url_html">http://data.riksdagen.se/dokument/H102N414</ref>
          <ref type="dokumentstatus_url_xml">http://data.riksdagen.se/dokumentstatus/H102N414</ref>
          <ref type="doc">http://data.riksdagen.se/fil/67769F9B-3CFF-4827-92A0-AFAF0101F408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <name>Ardalan Shekarabi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-E9KFDaoCdaRkB3h6v7VM3c</idno>
            <name>Arhe Hamednaca</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VJp4DMnyJB3oGdXrjMQTuJ" type="signed"/>
        <correspContext corresp="i-VJp4DMnyJB3oGdXrjMQTuJ">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-LGnWAFHmtMWgHhZSuUL8EB"/>
          <note type="signatory" corresp="i-E9KFDaoCdaRkB3h6v7VM3c"/>
          <note type="signatory" corresp="i-6Yv6bDMEdGpsmCZBFnnZk4"/>
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-TvPyEtuwNMQMGBtdEqsZRN"/>
          <note type="signatory" corresp="i-V94NXHxQRsQu6mMDHyZAxs"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-Xc2gauHt5Y4GsTNbgqrrAo"/>
        </correspContext>
        <correspAction type="numbering" xml:id="i-XBF6if2E3nrHvEwwYS4hBM">
          <date when="2013-10-08"/>
        </correspAction>
        <correspAction type="submission" xml:id="i-KLhnwBVTZVQeXdD4h6EYjU">
          <date when="2013-10-04"/>
        </correspAction>
        <correspAction type="transfer" xml:id="i-WYVbCBPU1yrkcUedhY8Uh5">
          <date when="2013-10-03"/>
        </correspAction>
        <correspAction type="assigned" xml:id="i-EMB2uunodv3pbUCWLXHTC4"/>
        <correspContext corresp="i-EMB2uunodv3pbUCWLXHTC4">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-K9Y4irzMd5wYdqJ7Trfikg">
            Förslag till riksdagsbeslut
          </head>
          <list style="ol">
            <item xml:id="i-CbZDk3PuVMNof3rSRCpDGf">
              Riksdagen tillkännager för regeringen som sin mening vad som
              anförs i motionen om behovet av en urban tillväxtpolitik.
            </item>
            <item xml:id="i-6NPAZ1CJ7DnZabnktt3iLd">
              Riksdagen tillkännager för regeringen som sin mening vad som
              anförs i motionen om inriktningen på jobbfrämjande insatser för
              en växande Stockholmsregion.
            </item>
            <item xml:id="i-8CiHU33w4dj7CmtK9TPcbU">
              Riksdagen tillkännager för regeringen som sin mening vad som
              anförs i motionen om behovet av breda satsningar på utbildning
              för en växande Stockholmsregion. 1
            </item>
            <item xml:id="i-9n5kGQ93FV5uCWFaPipJ1s">
              Riksdagen tillkännager för regeringen som sin mening vad som
              anförs i motionen om inriktningen på bostadspolitiken för en växande
              Stockholmsregion. 2
            </item>
            <item xml:id="i-N77hGFp4d6kbVAoKnoKBpn">
              Riksdagen tillkännager för regeringen som sin mening vad som
              anförs i motionen om behovet av investeringar i Stockholmsregionens
              kommunikationer och infrastruktur. 3
            </item>
            <item xml:id="i-Xc5QpBZsZwBBN1oYq4ms28">
              Riksdagen tillkännager för regeringen som sin mening vad som
              anförs i motionen om behovet av ökad tillgänglighet och kapacitet
              i välfärden i en växande Stockholmsregion. 1
            </item>
            <item xml:id="i-69nkx6ocYiERxEHYzPkqRQ">
              Riksdagen tillkännager för regeringen som sin mening vad som
              anförs i motionen om behovet av en politik som stärker den sociala
              sammanhållningen i Stockholmsregionen. 4
            </item>
          </list>
          <p xml:id="i-TkTtA3qhQ1V8rKye6C7akd">
            1 Yrkandena 3 och 6 hänvisade till UbU.
          </p>
          <p xml:id="i-Cu16rm8EFL5mb1DsRXrrdL">
            2 Yrkande 4 hänvisat till CU.
          </p>
          <p xml:id="i-ToTtV8xDgyg7RCWpcEHhiN">
            3 Yrkande 5 hänvisat till TU.
          </p>
          <p xml:id="i-PzACC1hVCvMXfkXtpxS7fh">
            4 Yrkande 7 hänvisat till AU.
          </p>
        </div>
        <div type="motContent">
          <head type="h1" xml:id="i-Rt1HFycqdrucAECbGh2nmf">
            Stockholmsregionen behöver en urban tillväxtpolitik
          </head>
          <p xml:id="i-4UKRicgLnDddWaDqzU2brM">
            Stockholmsregionen är navet i bygget av ett modernt och konkurrenskraftigt
            Sverige. Med en ökad inflyttning, en stark arbetsmarknad och höga
            söktryck till utbildningsplatser finns det enorma framtidsmöjligheter
            för regionen.
          </p>
          <p xml:id="i-K5XkaoYqJuFLJxd4SsY38G">
            Befolkningsutvecklingen i regionen talar sitt tydliga språk.
            En rapport från Stockholms Handelskammare våren 2013 visar att
            Stockholms län står för 70 procent av Sveriges totala befolkningsökning
            i yrkesaktiva åldrar. Inkluderas Uppsala län är motsvarande andel
            75 procent. Huvudstadsregionen är landets största arbetsmarknad
            och här finns 27 procent av rikets yrkesaktiva. Om utvecklingen
            fortsätter kommer Stockholm att vara den snabbast växande storstadsregionen
            i Västeuropa fram till 2030. Stockholm väntas växa dubbelt så
            snabbt jämfört med Köpenhamn och Zürich och nästan sex gånger
            snabbare än Paris.
          </p>
          <p xml:id="i-9uZsqKnC7hHNfiggRx5Sf7">
            Det finns dock flera faktorer som hämmar Stockholmsregionens
            fortsatta utveckling som kunskaps- och arbetsmarknadsregion. I
            dag ser vi hur bostadsbristen ökar och hur kollektivtrafiken blir
            allt mer överbelastad. Den växande befolkningen skapar också ett
            efterfrågetryck på skola, barnomsorg, sjukvård och äldreomsorg
            som måste hanteras. Även den sociala sammanhållningen är en viktig
            framtidsfråga. I dag växer de sociala klyftorna i Stockholmsregionen,
            vilket är ett allvarligt hot mot regionens utveckling.
          </p>
          <p xml:id="i-Y2UwSLwwX6ZYpPghooJMm9">
            Vi menar att de utmaningar som Stockholmsregionen står inför
            måste tas på största allvar. Stockholmsregionen har enorma möjligheter,
            men om den ska kunna stärka sin attraktionskraft som kunskaps-
            och arbetsmarknadsregion krävs politiska beslut och investeringar.
          </p>
          <p xml:id="i-FZi9CGtzVXsrTPUdXy9Lu1">
            Vår övertygelse är att Stockholmsregionen behöver en framtidsinriktad
            urban tillväxtpolitik som gör det möjligt för företag och människor
            att utvecklas i regionen. Det förutsätter ett aktivt politiskt
            ledarskap och ett gemensamt ansvarstagande från stat, kommuner
            och landsting.
          </p>
          <p xml:id="i-LxJbMVmeR6DWNomE7Jqenw">
            Vad som ovan anförs om behovet av en urban tillväxtpolitik bör
            riksdagen som sin mening ge regeringen till känna.
          </p>
          <head type="h2" xml:id="i-68XeBdaa8dSmQ2HNkE69iK">
            Fler jobb är grunden för allt
          </head>
          <p xml:id="i-BZL3ny42bicsjGwCx9PQhq">
            Stockholmsregionens arbetsmarknad har länge tillhört de starkaste
            i landet, men den positionen bör långt ifrån tas för given. Enligt
            länsstyrelsens siffror har Stockholmskonjunkturen under 2013 varit
            svagare än normalt. Arbetslösheten i Stockholms län har ökat med
            nästan 10 000 personer.
          </p>
          <p xml:id="i-TBBGGdyQyGkBQgaeLzFziB">
            I den hårda globala konkurrensen kan och ska Stockholmsregionen
            aldrig hävda sig med låga löner, lägre kompetens eller gårdagens
            teknik. I stället bör fokus riktas mot hur regionen kan fortsätta
            att ligga i framkant med nya affärsidéer, ökad produktivitet,
            höjd kompetens och goda arbetsvillkor.
          </p>
          <p xml:id="i-QakthyJ9KsAwENHVKh4o4k">
            En viktig del i en aktiv jobbpolitik är att identifiera och stimulera
            framtidsbranscher. I dag skapas de flesta av jobben i den privata
            tjänstesektorn. I Stockholmsregionen uppgår den privata sektorns
            andel av bruttoregionalprodukten (BRP) till cirka 60 procent,
            vilket är betydligt högre än jämfört med övriga län i Sverige.
          </p>
          <p xml:id="i-4ryggsUX3yM4A8qKUTV6Cd">
            Här finns ett viktigt politiskt vägval att göra framöver. Medan
            den borgerliga regeringens näringspolitik inskränker sig till
            dyra och ineffektiva subventioner av en lågproduktiv tjänstesektor,
            vill vi se investeringar som ökar förädlingsvärdet inom de växande
            tjänstebranscherna.
          </p>
          <p xml:id="i-5byBLbRTd9Zh346o5f5dou">
            En prioriterad del handlar om att skapa plattformar för samverkan
            mellan akademi och näringsliv. Stora städer är viktiga kunskapscentrum,
            vilket måste tillvaratas. Genom att skapa kontaktytor mellan olika
            sfärer kan politiken bidra till en snabbare ackumulation av humankapital.
            Ju enklare och snabbare kunskapsutbyte kan ske, desto bättre förutsättningar
            för innovation, nytänkande och fler kunskapsintensiva tjänster.
          </p>
          <p xml:id="i-D5ymXkTU32QqGkuUFYW7YJ">
            Det är tydligt att Stockholmsregionen genomgår en strukturomvandling
            som alltmer löser upp traditionella gränser mellan tjänste- och
            varuproduktion. Stockholmsregionens tjänstesektor, finanssektor
            och inte minst it-sektor lever numera ofta i symbios med tillverkningsindustrin
            och andra företag runt om i landet. Denna strukturomvandling bör
            bejakas och mötas med en smart och framtidsinriktad politik.
          </p>
          <p xml:id="i-Ez8VNk6mihEVkEqSDCjSr8">
            Ett område som särskilt bör lyftas fram är möjligheterna att
            skapa fler jobb inom sjukvårds- och läkemedelsområdet och det
            som brukar kallas livsvetenskaperna eller Life Science. Hälsa
            blir allt viktigare och allt fler efterfrågar vård, produkter
            och tjänster för ett friskare liv, både i Sverige och globalt.
            I det ligger stora möjligheter för Stockholmsregionen, vilken
            har stolta traditioner när det gäller forskning och utveckling
            av sjukvård, läkemedel och medicinteknik.
          </p>
          <p xml:id="i-GWBmwbwNWBXERscMDZ3Nm">
            Det är även angeläget att främja tillväxten av sociala företag
            och socialt entreprenörskap. De sociala entreprenörerna måste
            ges bättre villkor att utveckla sina företag och erkännas som
            ett önskvärt inslag i marknadsekonomin.
          </p>
          <p xml:id="i-1gtsqBZKneEGKUvpdEZZF">
            En viktig förutsättning för fler jobb och ökad tillväxt är också
            ordning och reda på arbetsmarknaden. Utnyttjande av illegal arbetskraft,
            oseriösa entreprenörer, tveksamt användande av F-skattsedlar och
            skattefiffel drabbar i hög grad de anställda, men har också stor
            betydelse för företagens konkurrensmöjligheter. Enligt en rapport
            från LO-distriktet i Stockholms län i maj 2013 saknar över hälften
            av Stockholms län kommuner rutiner för inköp och upphandling,
            vilket bidrar till oseriös företagsamhet. Om Stockholmsregionens
            arbetsmarknad ska kunna utvecklas till det bättre behövs en politik
            för bättre upphandlingar. Vi anser att det måste bli ordning och
            reda på regionens arbetsplatser.
          </p>
          <p xml:id="i-2cVewfJafcpGkG7ohqVgeS">
            Offentlig upphandling kan också användas som ett politiskt instrument
            för att stimulera innovationer. Genom så kallad innovationsupphandling
            skulle man kunna upphandla okända lösningar på ett problem eller
            ett behov, för vilka det ännu inte har etablerats någon marknad.
            För Stockholmsregionens del vore det önskvärt med förkommersiella
            upphandlingar för områden som smarta elnät, transporter, infrastruktur
            och hållbara städer. Sådana upphandlingar skulle inte bara kunna
            generera nya produkter och ekologiskt hållbara systemlösningar
            för Stockholmsregionen, utan också fler arbetstillfällen.
          </p>
          <p xml:id="i-Cj2vaLus8tj9wCpxfL3UBh">
            Ungdomsarbetslösheten berör oss alla. I dag löper unga som blir
            arbetslösa efter gymnasiet en betydligt större risk att fastna
            i arbetslöshet än andra. Det är oacceptabelt. Ett sommarjobb ger
            en fot in på arbetsmarknaden och är en viktig insats för att bekämpa
            ungdomsarbetslösheten. Genom sommarjobb får ungdomar lära sig
            vilka krav som ställs på en arbetsplats, de får praktisk arbetslivserfarenhet
            och referenser för sitt framtida jobbsökande. En granskning som
            Dagens Nyheter nyligen gjorde visar att tillgången på kommunala
            sommarjobb varierar kraftigt i Stockholmsregionen. Medan S-styrda
            kommuner som Södertälje, Sundbyberg och Nynäshamn erbjuder flest
            sommarjobb, står unga i M-styrda Vaxholm och Sollentuna utan stöd
            från kommunen. Vi anser att fler unga ska få en chans till ett
            första steg in på arbetsmarknaden och att kommuner som satsar
            på sommarjobb bör få statlig stimulans.
          </p>
          <p xml:id="i-S38pqxhaWfYuowqrxYD7Pk">
            Vad som ovan anförs om inriktningen på jobbfrämjande insatser
            för en växande Stockholmsregion bör riksdagen som sin mening ge
            regeringen till känna.
          </p>
          <head type="h2" xml:id="i-SvVizWMduof82b1WF7kfmY">
            Utbildning är nyckeln till framtidens jobb
          </head>
          <p xml:id="i-XQ7WJUsVEAKWvurpVqQ4Da">
            Utbildning rustar människor för framtidens jobb och ger oss möjlighet
            att forma våra liv. En av Stockholmsregionens främsta tillgångar
            är att befolkningen i regionen har landets högsta utbildningsnivå.
            Trots det kvarstår stora utmaningar på utbildningsområdet i Stockholmsregionen.
          </p>
          <p xml:id="i-GNEtxLF89iH6GovytzaXn8">
            I ett globalt perspektiv är det tydligt att storstadsregioner
            i allt större utsträckning blir nationella motorer för tillväxt
            och utveckling. Samtidigt blir den sociala polariseringen, alltså
            klyftan mellan människors livsvillkor, allt större i storstäderna.
            Den tydligaste markören för polariseringen är utbildningsnivå.
          </p>
          <p xml:id="i-DQ7rhit7Eci1LKvmNXMjBq">
            För dem som besitter efterfrågade kunskaper och kompetenser finns
            det goda möjligheter till ökade löner och karriärmöjligheter i
            storstaden. För dem med lägre utbildningsnivå är livschanserna
            betydligt mer begränsade. Inom sektorer för enkla servicetjänster,
            vilka har störst utbredning i de största städerna, är lönerna
            låga och anställningsvillkoren osäkra. Många lågutbildade står
            helt utanför arbetsmarknaden.
          </p>
          <p xml:id="i-PwdGLQyGXTUhijhHeGG2Rv">
            Stockholmsregionens arbetsmarknad är i hög grad segregerad efter
            utbildningsnivå, vilket har blivit särskilt tydligt under senare
            års ekonomiska kriser. Arbetslösheten för personer som saknar
            gymnasieutbildning ökade kraftigt i Stockholmsregionen 2009. När
            arbetsmarknaden sedan återhämtade sig i början av 2010 hade denna
            grupp svårt att komma tillbaka. Antalet arbetslösa med lång tid
            i arbetslöshet har ökat konstant sedan våren 2008.
          </p>
          <p xml:id="i-GeFQbb6R9dtmueYLs1mLEQ">
            En grupp med förhållandevis svag ställning på Stockholmsregionens
            arbetsmarknad är unga människor. En studie av Länsstyrelsen i
            Stockholms län visar att antalet unga i åldrarna 16–25 år som
            varken arbetar eller studerar har ökat i Stockholmsregionen de
            senaste åren. Stockholmsregionen har en högre andel avhoppare
            i gymnasieskolan som har svårare att etablera sig på arbetsmarknaden
            än i övriga landet. Det är också en högre andel unga som saknar
            känd aktivitet i Stockholms län än i riket som helhet.
          </p>
          <p xml:id="i-JjThHYVVjbjAihS3t4Ci3q">
            Nya siffror från länsstyrelsen 2013 visar att drygt var tionde
            elev i Stockholms län går ut grundskolan utan att vara behörig
            till gymnasiet. Fem år senare har bara var fjärde av dessa ungdomar
            lyckats ta gymnasieexamen.
          </p>
          <p xml:id="i-SDEXAxhWHfhnP1dggnE4De">
            Även utrikes födda har en klart lägre sysselsättningsgrad än
            genomsnittet i Stockholmsregionen, vilket har sin främsta förklaring
            i utbildningsnivån. En stor förbättringspotential finns särskilt
            bland utrikes födda kvinnor.
          </p>
          <p xml:id="i-Fym9Lhzg3kjyu5nk14MKhw">
            Samtidigt som många lågutbildade saknar arbete karakteriseras
            svensk arbetsmarknad i dag av att många företag inte kan rekrytera
            den kompetens som de behöver. Den regionala yrkesbarometern för
            Stockholms län pekar på flera yrkesgrupper där företagens efterfrågan
            är större än tillgången. Störst är bristen på byggpersonal, men
            även inom industrin, offentlig verksamhet och privata tjänstenäringar
            finns ett ansenligt behov av personal med rätt kompetens.
          </p>
          <p xml:id="i-6NSvDrAqZYAtGzhVxbhb8c">
            När företag inte kan rekrytera den kompetens de behöver kan vi
            inte stå och se på. En grundförutsättning för Stockholmsregionens
            tillväxt är att nya och etablerade företag hittar rätt kompetens
            för att kunna växa och utvecklas. En god kompetensförsörjning
            bygger på effektiva matchningsprocesser, tillvaratagande av allas
            kompetenser på arbetsmarknaden och breda investeringar i utbildning.
          </p>
          <p xml:id="i-AFv4BhNbFkyq99sGUwtgwc">
            De flesta yrken där det är brist på arbetskraft kräver lång utbildning
            och de utbildningarna ryms inte inom nuvarande arbetsmarknadspolitik.
            Vi accepterar inte regeringens neddragningar inom vuxenutbildningen
            och yrkeshögskolan utan vill investera i fler studieplatser inom
            såväl den kommunala vuxenutbildningen, folkhögskolan som yrkeshögskolan.
          </p>
          <p xml:id="i-LY1DVguAPbydLC4REGziRx">
            Det behövs också satsningar på den högre utbildningen. En beställning
            från riksdagens utredningstjänst 2013 visar att antalet platser
            på Kungliga Tekniska högskolan har blivit 1 460 färre sedan 2011.
            Det är inte hållbart. När regeringen skär ner på högskolor och
            universitet vill vi satsa. Enligt Stockholms läns landstings beräkningar
            kommer det år 2030 att saknas 70 000 högutbildade i Stockholmsregionen.
            Att möta den förutspådda bristen är angeläget, inte bara för regionens
            utan hela landets framtida tillväxt och välstånd. Flera indikatorer
            pekar på att Stockholmsregionens högskoleresurser i dag är underdimensionerade.
            En jämförelse mellan landets tre storstadsregioner visar att antalet
            högre utbildningsplatser i förhållande till befolkningen är betydligt
            fler i både Skåne och Västra Götalandsregionen än i Stockholms
            län. Vi anser att Stockholmsregionen bör få ett tillskott av högskoleplatser
            så att den relativa tillgången till platser är minst lika stor
            som i konkurrerande regioner.
          </p>
          <p xml:id="i-9rFweVApdB5174EV61bXvS">
            Även kvaliteten på flera högskoleutbildningar måste förbättras.
            En granskning gjord av Högskoleverket anmärker på att flera utbildningar
            i Stockholmsregionen har bristande kvalitet, däribland högre kurser
            i nationalekonomi, statsvetenskap och data- och systemvetenskap.
          </p>
          <p xml:id="i-AYwe9eqqiZNs53P3K6SZmU">
            Vad som ovan anförs om behovet av breda satsningar på utbildning
            för en växande Stockholmsregion bör riksdagen som sin mening ge
            regeringen till känna.
          </p>
          <head type="h2" xml:id="i-4b6eLQkxZ7uqRAHAF1zdM7">
            Allvarlig bostadsbrist hotar jobbtillväxten
          </head>
          <p xml:id="i-8mpNWegb3REQZg6bzyfjfu">
            En central förutsättning för att Stockholmsregionen ska kunna
            stärka sin attraktionskraft som kunskaps- och arbetsmarknadsregion
            är att det finns bostäder. Det måste finnas en fungerande koppling
            mellan arbetsmarknaden och bostadsmarknaden.
          </p>
          <p xml:id="i-EB7qwrbfy7DZ96oRGXuC9P">
            I dag har Stockholms bostadsmarknad stora problem. Den är trögrörlig
            och det finns en stor och allvarlig bostadsbrist som utgör ett
            problem för regionens utveckling och tillväxt. Det beror framför
            allt på att Stockholmsregionens befolkning växer rekordsnabbt
            samtidigt som bostadsbyggandet släpar efter kraftigt.
          </p>
          <p xml:id="i-Adr7nwrQLheT6TyNWX6Sd">
            Länsstyrelsen i Stockholms län pekar på att efterfrågan på bostäder
            från de redan boende och från en årlig befolkningsökning på 40
            000 personer kräver ett tillskott på 15 000 till 20 000 nya bostäder
            om året. Det innebär en fördubbling av bostadsbyggandet jämfört
            med de senaste åren. År 2011 påbörjades endast 8 000 bostäder
            i länet och prognosen för år 2012 ligger på samma låga nivå. I
            stort sett alla kommuner i länet uppger att det är brist på bostäder
            och störst är bristen på hyresrätter.
          </p>
          <p xml:id="i-3VR1ZHLBvNQ7FKKgHPnwvo">
            Bostadsbristen tycks ha en mer hämmande effekt på tillväxten
            än vi tidigare känt till. HSB och Riksbyggen har låtit konsultföretaget
            WSP beräkna de regionalekonomiska effekterna av ett fortsatt lågt
            bostadsbyggande och utvecklingen av befolkningstätheten. Resultatet
            är alarmerande. Bara i Stockholm kan bristen på bostäder leda
            till ett produktionsbortfall på 660 miljarder kronor över 20 år.
          </p>
          <p xml:id="i-Q2kwYP9U5YUkrTmaqo7FrW">
            Samtidigt visar en rapport från Stockholms Handelskammare 2013
            att Stockholms byggbransch utvecklas mycket negativt och befinner
            sig på den lägsta noteringen sedan 2003 – ett paradoxalt tillstånd
            mot bakgrund av den kraftiga befolkningstillväxten i regionen.
          </p>
          <p xml:id="i-XQ5JJCNiMyWVGPCFwsvvp4">
            Den allt hårdare konkurrensen om bostäderna påverkar särskilt
            unga och studenter. Detta är allvarligt eftersom Stockholms län
            har en ung befolkning jämfört med landet i övrigt. Av landets
            större högskoleorter har Stockholm det lägsta antalet studentbostäder
            i relation till antalet utbildningsplatser, 16 procent. Den bristande
            bostadspolitiken sätter hinder för människor att flytta för att
            påbörja en utbildning eller pröva ett nytt arbete. Problemen kommer
            att växa i samma takt som människor flyttar till Stockholmsregionen.
            Flaskhalsar uppstår och tillväxten bli lägre än vad den annars
            skulle vara.
          </p>
          <p xml:id="i-XP4pnhLmAbJuLGKVuJNSXB">
            Även bostadssegregationen mellan nyanlända och övrig befolkning
            hämmar tillväxten i regionen. När människor utan erfarenhet av
            den svenska bostadsmarknaden, och med litet inflytande över sitt
            eget boende, begränsas till vissa utsatta områden skapas negativa
            utvecklingstrender. Alla kommuner bör ta ansvar för att alla människor
            ska få likartade förutsättningar på bostadsmarknaden i Stockholmsregionen.
          </p>
          <p xml:id="i-Hx54o4y5WBt7PKKx5EBMNk">
            Vidare fördjupas bostadsproblematiken av den omfattande utförsäljningen
            av allmännyttiga bostäder i flera av Stockholms läns kommuner.
            En väl fungerande bostadsmarknad kännetecknas av rörlighet och
            tillgänglighet – människor ska enkelt kunna komma in på bostadsmarknaden
            och utvecklas i sitt boende när livet förändras. I dag riskerar
            Stockholmsregionen att bli en region främst för den som har råd
            att köpa sin egen bostad och boendesegregationen tilltar.
          </p>
          <p xml:id="i-K7FitNFdgwzU3rfDoQ7oCY">
            Att ha någonstans att bo är också en grundläggande välfärdsfråga.
            Hemlöshet är ett yttersta uttryck för social utsatthet och tyvärr
            ett problem som växer i Stockholmsregionen. Vi vill förbättra
            missbrukarvården, stärka psykiatrin och gemensamt mellan stat
            och kommuner formulera ett tydligt uppdrag: Ingen människa ska
            behöva vara hemlös. Det kan inte ske utan att fler bostäder med
            socialt stöd byggs i Stockholms läns kommuner.
          </p>
          <p xml:id="i-7kKofsRovjXeMP3dfVAwfm">
            Vi socialdemokrater kräver att takten på bostadsbyggandet ökar
            och att alla människor ska ha möjlighet att leva i bra bostäder
            till rimliga kostnader.
          </p>
          <p xml:id="i-B71NmMPjDb9jsVveuUeqwS">
            Vad som ovan anförs om inriktningen på bostadspolitiken för en
            växande Stockholmsregion bör riksdagen som sin mening ge regeringen
            till känna.
          </p>
          <head type="h2" xml:id="i-62cTHZinqy2wmwNigks8vD">
            Bättre kommunikationer för fler i jobb
          </head>
          <p xml:id="i-N89njtCP1abDoxS2m2tD6E">
            En central förutsättning för att Stockholmsregionen ska kunna
            behålla sin attraktionskraft som kunskaps- och arbetsmarknadsregion
            är att det finns fungerande kommunikationer och infrastruktur.
            När kommunikationerna är snabba och pålitliga vågar fler människor
            söka jobb i andra delar av länet och företag kan rekrytera personal
            från ett större upptagningsområde.
          </p>
          <p xml:id="i-VLEX4cMgaH3WDPPaHTirp1">
            I en utgåva av länsstyrelsens analysserie Nutid &amp; Framtid från
            maj 2013 kartläggs pendlingsströmmarna i Stockholms län. Kartläggningen
            visar på stora pendlingsströmmar: En stor andel av de förvärvsarbetande
            i Uppsala och Södermanlands län har sina arbetsplatser i Stockholmsregionen
            samtidigt som det sker en betydande arbetspendling ut från Stockholms
            län. Den inomregionala arbetspendlingen är ännu större. Nästan
            hälften av de förvärvsarbetande i länet har sin bostad i en kommun
            och arbetar i en annan. En viktig slutsats är att infrastrukturen
            måste förbättras för att underlätta pendlingsströmmarna i regionen.
          </p>
          <p xml:id="i-VGaRP2qJPHD6ZwW2WWR8K7">
            I dag ägnar tyvärr stockholmarna mer tid åt pendling än de har
            semester. En rapport från Stockholms Handelskammare visar att
            i snitt 6,4 arbetsveckor om året går åt till arbetspendling i
            Stockholms län.
          </p>
          <p xml:id="i-6rWhhPKFmB2oJCJUW1FEMP">
            En förklaring till den långa restiden i Stockholmsregionen är
            kollektivtrafikens låga medelhastighet. En bilresa i rusningstid
            går betydligt fortare än en genomsnittlig kollektivresa. Kollektivresornas
            hastighet i Stockholm ligger på 20 kilometer i timmen, medan bilen
            rullar fram i 36 kilometer i timmen. Under senare år har kollektivtrafiken
            förlorat andelar till bilismen i regionen.
          </p>
          <p xml:id="i-RrM1hyiSGEj4cHW82gPJax">
            Detta förhållande är inte ekologiskt hållbart. En modern tillväxtorienterad
            politik som tar hänsyn till klimatet och kommande generationer
            kräver att fler väljer att resa kollektivt och färre väljer bilen.
            Då måste kollektivresandet göras så attraktivt som möjligt. I
            dag är inte längre bilen den statushöjare den en gång var, och
            många arbetsplatser har flyttats från parkeringsnära adresser
            till mer kollektivtrafiknära lägen. Denna utveckling bör uppmuntras
            – inte motarbetas.
          </p>
          <p xml:id="i-AUPCyjiwfJXsR2Hqnc5zVh">
            Den långsamma arbetspendlingen är också samhällsekonomiskt kostsam.
            Enligt myndigheten Trafikanalys uppgår kostnaden för trängsel
            och förseningar för arbetspendlingen i Stockholmsregionen till
            6,3 miljarder kronor årligen.
          </p>
          <p xml:id="i-Cxbq99JyN5NJzt4QCYNtFU">
            Om Stockholmsregionen ska kunna växa på ett hållbart sätt behövs
            breda överenskommelser om kollektivtrafikens utbyggnad och infrastruktur.
            Överbelastade transportnät och framkomlighetsproblem är resultatet
            av decennier av eftersatta investeringar i infrastrukturen. Även
            underhållet av Stockholms infrastruktur har hittills varit dåligt.
          </p>
          <p xml:id="i-VjKwAXkpEARYVQLpMVPidP">
            En central framtidsfråga rör tunnelbanan, som med sin enorma
            kapacitet i hög grad utgör basen i Stockholms kollektivtrafiksystem.
            I takt med att regionens befolkning växer blir dagens tunnelbanenät
            allt mer överbelastat och trängseln ökar. Vi anser att tunnelbanan
            snarast behöver byggas ut, såväl till Hagastaden/Nya Karolinska
            sjukhuset/Arenastaden som mot Nacka, Täby och Barkaby. Även möjligheterna
            till nya tvärförbindelser bör ses över, utifrån en helhetssyn
            av hur regionens kommunikationer ska utvecklas. En ny lila linje
            mellan Hagsätra och Danderyd skulle avlasta befintligt nät, ge
            kortare restider och stora möjligheter till ökat bostadsbyggande
            För att tunnelbanan ska kunna byggas ut krävs statlig medfinansiering.
          </p>
          <p xml:id="i-AiSbvRcRAnv32BuSwNPKEV">
            Även förbättrade kommunikationer på Södertörn måste ges stor
            prioritet och bidra till en bra balans mellan satsningar på objekt
            norr respektive söder om city. Att både Spårväg syd och Södertörnsleden
            skjuts på framtiden är oacceptabelt. Konkreta förslag som kan
            genomföras i närtid måste tas fram.
          </p>
          <p xml:id="i-31okPUvybKajvVm5mDR3p9">
            Det behövs också investeringar i Stockholmsregionens vägnät.
            Vi socialdemokrater står bakom beslutet att bygga Förbifart Stockholm.
            Den knyter samman norra och södra Stockholm och ger bättre möjligheter
            att skapa en gemensam arbetsmarknad för hela regionen. Förbifart
            Stockholm minskar trängseln i trafiken och skapar förutsättningar
            för regionen att växa miljömässigt klokt.
          </p>
          <p xml:id="i-XTtum2Rz18o7betphfLban">
            Vad som ovan anförs om behovet av investeringar i Stockholmsregions
            kommunikationer och infrastruktur bör riksdagen som sin mening
            ge regeringen till känna.
          </p>
          <head type="h2" xml:id="i-9DG3SfNnPBvzgVoYU4egGS">
            En modern arbetslinje kräver bra välfärd
          </head>
          <p xml:id="i-RV69QWGu1HXVFjSVY5ia8r">
            En väl fungerande kunskaps- och arbetsmarknadsregion förutsätter
            en modern välfärd för växande storstäder. Stockholmsregionens
            arbetsmarknad är igång 24 timmar om dygnet, sju dagar i veckan.
            Om människors vilja till arbete ska kunna tillvaratas fullt ut
            behövs det en fungerande välfärd med anpassade öppettider och
            god bemanning. Den höga befolkningstillväxten innebär också att
            utbudet successivt måste öka.
          </p>
          <p xml:id="i-2T8BXUqcXfaW2wYAVHzeSP">
            Under det senaste året har situationen på sjukhusen i Stockholms
            län blivit alltmer kaotisk. Trots att flera utredningar har pekat
            på ett stort behov av nya vårdplatser i regionen har ingenting
            hänt. Redan 2007 framhöll Vårdplatsutredningen behovet av fler
            nya vårdplatser i Stockholms län. Det var en bild som bekräftades
            av Vårdplatsutredningen 2010. Men i stället för att lösa sjukvårdens
            långsiktiga utmaningar, så har den moderatledda landstingsmajoriteten
            ägnat sig åt att införa vårdval med ersättningssystem som lett
            till en uppstyckad vårdkedja. Personalen får allt mindre tid för
            patienter och allt mer tid och resurser ägnas åt administration
            och byråkratisk överbyggnad. Nu ser vi resultatet i form av rekordhög
            beläggningsgrad och pressad personal. När vårdbehoven försummas
            samtidigt som Stockholms befolkning kraftigt ökar, blir situationen
            till slut ohållbar. Detta är ett politiskt ansvar som kräver politisk
            handlingskraft.
          </p>
          <p xml:id="i-M8thmDCnrRWHWxtTTEbX87">
            Även äldreomsorgen behöver förbättras. En rapport från fackförbundet
            Kommunal visar att de resurser som läggs på äldreomsorgen har
            minskat rejält sedan 1980 trots att de äldre blir allt fler. Samtidigt
            ökar anhörigomsorgen dramatiskt. Ungefär 100 000 personer har
            gått ner i arbetstid eller helt slutat arbeta för att vårda en
            anhörig. Denna utveckling är oacceptabel och strider mot en modern
            arbetslinje. Behovet av satsningar på äldreomsorgen förstärks
            av Stockholms demografiska utveckling. Fram till 2020 minskar
            antalet stockholmare som är 80 år och äldre, men därefter blir
            de fler.
          </p>
          <p xml:id="i-79oARrVThh1dR7krSEGgn1">
            En modern arbetslinje kräver också bra barnomsorg. I dag tvingas
            människor tacka nej till arbete på grund av det inte finns barnomsorg
            på de tider som arbetet kräver. Majoriteten av Stockholmskommunerna
            erbjuder ingen barnomsorg alls på obekväma tider. En enda förskola
            i Stockholms stad har öppet dygnet runt. Det är inte godtagbart.
            Det borde vara självklart att barn erbjuds barnomsorg i den omfattning
            det behövs med hänsyn till föräldrarnas förvärvsarbete eller studier
            – så även under tidiga morgnar, kvällar, nätter, helger och sommartider.
            Botkyrka och Södertälje är exempel på två kommuner som sett förtjänsterna
            med barnomsorg på obekväma tider och i dag erbjuder dygnet runt-platser.
            Utökade öppettider är ett viktigt smörjmedel för näringslivet,
            för arbetslinjen och en viktig förutsättning för att såväl kvinnor
            som män ska kunna försörja sig.
          </p>
          <p xml:id="i-UDvy6sdwvwc8pLctPEHFt5">
            Den höga befolkningstillväxten i Stockholmsregionen och en växande
            andel äldre innebär ett växande behov av personal inom välfärdstjänsterna.
            En framtidsstudie som Länsstyrelsen i Stockholms län har gjort
            pekar på en arbetskraftsbrist år 2020 inom vård och omsorg. Inom
            hälso- och sjukvård samt social omsorg väntas efterfrågan inom
            samtliga utbildningsgrupper öka kraftigt. Det gäller såväl gymnasieutbildade
            som eftergymnasialt utbildade. I Stockholms län väntas efterfrågeökningen
            bli drygt 22 procent, vilket kan jämföras med en motsvarande uppskattad
            ökning på cirka 11 procent i Skåne och Västra Götaland.
          </p>
          <p xml:id="i-b6srhPoBiuhRjfSRmj4oq">
            Ett annat yrkesområde där en relativt kraftig bristsituation
            förväntas uppstå är inom pedagogik- och lärarutbildade. Även här
            utmärker sig Stockholmsregionen i förhållande till landets övriga
            två storstadsregioner. I Stockholms län beräknas efterfrågan inom
            detta område öka med 25 procent fram till år 2020, medan motsvarande
            ökning i Skåne och Västra Götaland ligger på 12 procent.
          </p>
          <p xml:id="i-Gtow764zdQfYFUgAEgp4zp">
            Ett oroande exempel som länsstyrelsen tar upp är en ökande brist
            på förskollärare i Stockholmsregionen. Det beror både på större
            barngrupper och på ökade krav på adekvat utbildning. Fram till
            år 2020 kan gapet mellan tillgång och efterfrågan på utbildade
            förskolelärare uppgå till mer än 4 000 personer.
          </p>
          <p xml:id="i-Ws4jb3cYMrf2dQaZr9ch8H">
            En urban tillväxtpolitik för Stockholmsregionen bör se över möjligheterna
            till satsningar på att öka utbudet av utbildad personal inom välfärden.
            Det är också viktigt att framtidens välfärdsarbetare erbjuds attraktiva
            arbetsvillkor.
          </p>
          <p xml:id="i-AXyjY9amAz8YbHCn1X9KqD">
            Vad som ovan anförs i motionen om behovet av ökad tillgänglighet
            och kapacitet i välfärden i en växande Stockholmsregion bör riksdagen
            som sin mening ge regeringen till känna.
          </p>
          <head type="h2" xml:id="i-NAiPZdjPYTzwjhY7zbUMTW">
            Social sammanhållning och framtidstro
          </head>
          <p xml:id="i-LXb41shWUmD73DREGySHT7">
            En väl fungerande kunskaps- och arbetsmarknadsregion förutsätter
            social sammanhållning. Människor som känner delaktighet och trygghet
            har bättre möjligheter att ta risker och utvecklas än människor
            som lever i utanförskap och otrygghet. Samhällsgemenskap och individuellt
            självförverkligande är helt enkelt en förutsättning för varandra,
            inte en motsättning.
          </p>
          <p xml:id="i-5QsWGFyzFvzVripzkVqopv">
            I dag ser vi en växande social polarisering i Stockholmsregionen.
            Livschanserna är mer varierande i regionen än på många andra håll
            i landet. De våldsamma upploppen i Husby och andra Stockholmsförorter
            våren 2013 visar tydligt att den sociala sammanhållningen i Stockholmsregionen
            måste bli starkare.
          </p>
          <p xml:id="i-WeKutcH1mh21FeH1zikE9A">
            En oroande omständighet är de växande inkomstskillnaderna i regionen.
            Ett etablerat mått på inkomstspridning är Ginikoefficienten, som
            kan variera från noll till ett. Ju större Ginikoefficienten är,
            desto ojämnare är inkomstfördelningen. Beräknad på nettoinkomsterna
            för dem som är 20 år och äldre är Ginikoefficienten 0,335 för
            hela riket (SCB 2009). Det högsta värdet finns i Stockholm där
            Ginikoefficienten är 0,406. I verkligheten är skillnaden mellan
            Stockholm och övriga landet ännu större, då Stockholm ingår i
            riksgenomsnittet och drar upp detta.
          </p>
          <p xml:id="i-6HS2U6cdQMSV3kv91egoKB">
            Särskilt bekymmersamt är att klyftorna i barns ekonomiska uppväxtvillkor
            har blivit större under de senaste åren. Enligt Rädda Barnen ökade
            andelen fattiga barn i Sverige från 11,5 till 13 procent mellan
            åren 2008 och 2009. En tydlig trend är att skillnaderna mellan
            rikare och fattigare stadsdelar har ökat. I stadsdelen Rinkeby
            i Stockholm är hela 56 procent av barnen fattiga, enligt Rädda
            Barnens definition.
          </p>
          <p xml:id="i-Fb7KoGykq7kTWjLFG5L5UZ">
            Under de senaste åren har också antalet anmälda brott ökat kraftigt.
            Den grova organiserade brottsligheten har fått fäste i Sverige,
            framför allt i våra storstäder. Detta skapar en otrygghet bland
            människor, vilket hämmar en ljus framtidsutveckling för vår region.
          </p>
          <p xml:id="i-MusSot8SsBfp8job4b9wyC">
            Länge dominerade uppfattningen att ekonomiska klyftor är bra
            för tillväxten i den ekonomiska och politiska diskussionen. Denna
            uppfattning har dock allt mer börjat ifrågasättas. I dag framhåller
            flera internationella organisationer, däribland OECD och IMF,
            att sociala motsättningar kan hota stabiliteten i hela samhället.
            Åtskilliga internationella studier visar till exempel ett entydigt
            samband mellan ojämlikhet och våldskriminalitet. Den som befinner
            sig i långvarig arbetslöshet, fattigdom, missbruk eller segregation
            riskerar i större utsträckning att komma i kontakt med kriminalitet.
            Forskning visar också den sociala rörligheten är större i länder
            med förhållandevis jämn inkomstfördelning än i länder med stora
            inkomstskillnader.
          </p>
          <p xml:id="i-96cmHj3L5tcwAmCup6cRWi">
            En central utmaning för Stockholmsregionen är att överbrygga
            skillnaderna i livschanser mellan utrikes födda och inrikes födda.
            I Stockholms län är nästan 21 procent av befolkningen född utomlands,
            en betydligt större andel än rikets 15 procent. Detta är en tillgång
            för vår region som måste tillvaratas. När människor flyttar sprids
            arbetskraft, kunskap och idéer, och nya möjligheter uppstår. Utrikes
            födda i Stockholms län är dessutom högre utbildade än genomsnittet
            bland utrikes födda i landet. Samtidigt tar det alldeles för lång
            tid för många nyanlända flyktingar och invandrade att etablera
            sig på Stockholmsregionens arbetsmarknad. Vi socialdemokrater
            anser att alla i vår region måste få möjlighet att försörja sig
            själva. En framgångsrik utbildnings- och jobbpolitik är grundläggande
            för att bryta segregationen.
          </p>
          <p xml:id="i-AVhDVYbmATXyPhEZg45oqx">
            Att verka för minskade sociala klyftor är en viktig del i en
            urban tillväxtpolitik. I grund och botten handlar frågan om alla
            människors rätt till utbildning och arbete.
          </p>
          <p xml:id="i-5vVUqf8qQUPJnue9DC6YUW">
            Vad som ovan anförs om behovet av en politik som stärker den
            sociala sammanhållningen i Stockholmsregionen bör riksdagen som
            sin mening ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-5he9wCkwG8SD5BNMHVPLeP">
              Börje Vestlund (S)
            </item>
            <item xml:id="i-NvMTcJ1AhbnNkrERso88Qc">
              Ardalan Shekarabi (S)
            </item>
            <item xml:id="i-66Lvcsmb87DsGWwih48sBo">
              Arhe Hamednaca (S)
            </item>
            <item xml:id="i-KaWZsYaEYCr6WmigNz4MH4">
              Björn von Sydow (S)
            </item>
            <item xml:id="i-Swbz9M3C27UifJEZ6L89Lx">
              Christina Zedell (S)
            </item>
            <item xml:id="i-QdkXkmi7cKdmp7GzFbwNfW">
              Ingela Nylund Watz (S)
            </item>
            <item xml:id="i-YKyTpj8NY7KsAiyPx4TW1D">
              Meeri Wasberg (S)
            </item>
            <item xml:id="i-Ha6ps49e7k8CHAWUhLQoZR">
              Teres Lindberg (S)
            </item>
            <item xml:id="i-X75TGEm4zSm9RZe8ozJFhk">
              Tommy Waidelich (S)
            </item>
            <item xml:id="i-V7N5qjpwY5fXLGAANf1KBA">
              Yilmaz Kerimo (S)
            </item>
          </list>
        </div>
      </div>
    </body>
  </text>
</TEI>
