<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00301">
  <teiHeader>
    <fileDesc>
      <titleStmt>
        <title>Dawit Isaak</title>
        <author corresp="i-XcAqMe3ntVBboWUxqACfz i-TEkdGy8DEUwcbVAxHygs6z">av Gunnar Andrén och Maria Lundqvist-Brömster (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaak</title>
          <idno type="rdwebb">H002U301</idno>
          <rs type="number">U301</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U301/text</ref>
          <ref type="dokument_url_html">http://data.riksdagen.se/dokument/H002U301</ref>
          <ref type="dokumentstatus_url_xml">http://data.riksdagen.se/dokumentstatus/H002U301</ref>
          <ref type="doc">http://data.riksdagen.se/fil/1CF130F7-2FA0-459C-B6DD-C268DB74892B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7T2AEEEwVZnXwy7XzwENPa" type="signed"/>
        <correspContext corresp="i-7T2AEEEwVZnXwy7XzwENPa">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-Ct5j1KYDMQmAEicH7ZEGt9" type="numbering">
          <date when="2012-10-08"/>
        </correspAction>
        <correspAction xml:id="i-Rc7nxnvbgU3FRSfkjacNoE" type="submission">
          <date when="2012-10-05"/>
        </correspAction>
        <correspAction xml:id="i-8XDEu1q5q7fxFoWLMnEN7G" type="transfer">
          <date when="2012-10-05"/>
        </correspAction>
        <correspAction xml:id="i-3RksEc3aH99KvGnFbJPFeM" type="assigned"/>
        <correspContext corresp="i-3RksEc3aH99KvGnFbJPFeM">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8YzdzADGkGuXW6iXvXRvXm" type="motHeader"/>
      <div xml:id="i-DbHBvQaFwm2bJ6qE78Y3ZN" type="motBody">
        <div xml:id="i-XiseehMBAzAKgnKUYupZsB" type="motProposal" subtype="förslag">
          <head xml:id="i-GU6UvxNZYyPjfXYcP5LbZc">
            Förslag till riksdagsbeslut
          </head>
          <p xml:id="i-B7AenU4DqCHZsVebqMXHCV">
            Riksdagen tillkännager för regeringen som sin mening vad som
            anförs i motionen om den svenske journalisten och medborgaren
            Dawit Isaak som sitter fängslad i Eritrea sedan mer än elva år
            men inte är anklagad, än mindre dömd, för något angivet brott.
          </p>
        </div>
        <div xml:id="i-NQA4LSpwtAytxsuACfPNFm" type="motContent">
          <head xml:id="i-BLTteHYWE17jEJcR8xQTo2" type="h1">
            Motivering
          </head>
          <p xml:id="i-N5uaPdvkFabpQkDPVvdSsh">
            Den 23 september 2012 var en sorgens dag. Den dagen hade den
            svenske journalisten och medborgaren Dawit Isaak, född den 27
            oktober 1964 och bosatt i Göteborg tillsammans med hustru och
            barn, suttit fängslad i elva år, gripen i Eritreas huvudstad Asmara,
            icke anklagad, icke dömd.
          </p>
          <p xml:id="i-Di4PoAizSL9M5ofXWYSRYo">
            Dawit Isaaks öde är framför allt en personlig katastrof och en
            tragedi för Eritrea: En familjefar har av politiska skäl skilts
            från sin familj, inte minst sina barn, under mer än elva år. Detta
            brott mot mänskliga rättigheter, mot anständighet och känsla för
            livets värde, kommer för alltid att prägla bilden av den och de
            som grep honom. För bilden av Eritrea och för Eritreas folk, som
            är värt ett så mycket bättre öde, är situationen för de mänskliga
            rättigheterna en tragedi utan synligt slut.
          </p>
          <p xml:id="i-FqgRzDqWedMhDdxhjYCcpT">
            Makthavarna i Asmara må ha sina personliga skäl, ha sin egen
            advokatyr, försöker gömma sig bakom sin egen historia, gör sina
            egna medborgare till sina inbillade fiender.
          </p>
          <p xml:id="i-QUacLSjVCiiR4HLw9ptLQ2">
            Men rent mänskligt visar de framför allt hur svag regimen är.
            Man förnekar sina medborgare att tänka själva, att uttrycka sina
            åsikter, vågar inte möta den som tycker annorlunda med argument,
            bara med våldets trubbiga vapen.
          </p>
          <p xml:id="i-D21V4EtrqHeRFVZVj7YC9C">
            Den som gör så har ett hjärta av sten och kommer att dömas av
            historien.
          </p>
          <p xml:id="i-B3NqJ3EgoRDHVFSKSnRUcK">
            Det har nu gått över 4 000 dagar sedan (1 oktober 2012 exakt
            4 026) Dawit Isaak fängslades.
          </p>
          <p xml:id="i-38nwhaUHVuU2kXVNVTsbZR">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade Eritreas president Isaias
            Afwerki på att sätta stopp för all kritik av det nyligen befriade
            landets ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak. Många av
            dem som fängslats på samma sätt finns inte längre.
          </p>
          <p xml:id="i-9TYfJUcA4kTJPxBy5R6A6G">
            Isaak var delägare av tidningen Setit där han också arbetade.
            Arresteringsvågen började den 18 september 2001 och Dawit Isaak
            fängslades fem dagar senare.
          </p>
          <p xml:id="i-Toic48iWRy7LcLs929r5Qx">
            Dawit Isaak är den ende svensk som av Amnesty International har
            utsetts till samvetsfånge. Han är också den ende EU-medborgare
            som sitter fängslad blott för sina åsikters skull.
          </p>
          <p xml:id="i-6UcHW38aUjut1pF4cq99CR">
            Skam för den regim som är så rädd för sanningen att den inte
            tål öppen debatt, ingen insyn, ingen medmänsklighet.
          </p>
          <p xml:id="i-6cd2EvPP3A7Ckce3L1qTDe">
            Brotten mot de mänskliga rättigheterna har sedan 2001 accelererat
            i Eritrea. I en rapport från Amnesty International, You Have No
            Right to Ask, i juni 2004, kritiseras de omfattande brotten mot
            mänskliga rättigheter i landet. Rättssystemet är med vanliga krav
            på rättssäkerhet lika godtyckligt som obefintligt, fängelseförhållandena
            är fruktansvärda.
          </p>
          <p xml:id="i-QVZ7zvmqQGGTVRnjnGLtYU">
            Enligt ett reportage i Dagens Nyheter den 7 april 2010 lever
            Dawit Isaak som fånge nr 36 i ett ödsligt beläget fängelse, kedjad
            under jord. Cellerna uppges vara fuktiga, överfulla och hälsovådliga.
            Fångarna har dålig tillgång till vatten och svälter.
          </p>
          <p xml:id="i-CrHGRr7JASDMcb5hxNWdD7">
            Det viktigaste i den sällsynta rapporten i Dagens Nyheter, låt
            vara en extremt klen tröst, kan ändå sägas vara att från trovärdiga
            källor bekräftades att Dawit Isaak vid den punkten ännu var vid
            liv. Än senare under sensommaren 2010 har en framstående företrädare
            för eritreanska regimen gjort gällande att Dawit Isaak inte någonsin
            kan påräkna rättegång eftersom han av regimen tillsammans med
            andra fångar påstås utgöra ett hot mot nationen Eritreas existens.
          </p>
          <p xml:id="i-DakgbTgLmXH7GqN9NhY5BD">
            Än senare har företrädare för Amnesty International och internationella
            pressorganisationer rapporterat utan att detta har kunnat bekräftas,
            än mindre dementerats från Asmara att fler samvetsfångar, politiker,
            journalister, tjänstemän avlidit till följd av umbäranden och
            behandlingen i de eritreanska fängelserna.
          </p>
          <p xml:id="i-GLgnG2jpb2PjD8u9QUtBT2">
            Någon tillstymmelse till bevis har aldrig framlagts av Eritrea
            för att styrka denna muntliga anklagelse.
          </p>
          <p xml:id="i-MWkvBC6gqGoqgd31XtCofw">
            I skrivande stund finns inte ens full vetskap om Dawit Isaak
            lever eller ej.
          </p>
          <p xml:id="i-5jKEGyMFZpoo9EAhYoNF8K">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade Afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. Den krävde därför att journalisterna
            skulle friges, dessutom att de skulle kompenseras ekonomiskt.
          </p>
          <p xml:id="i-QEvjgs9Xcs3bRCXVrtijgT">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse. Eritrea befinner
            sig därmed i nivå från botten betraktat med Kina och Iran.
          </p>
          <p xml:id="i-3jPQgzEMjgcpavQ5KxMDwP">
            I ett världsindex över pressfriheten från 2007 rankas Eritrea
            som det värsta landet i världen för reportrar att verka i.
          </p>
          <p xml:id="i-D9urkZPivv3efRULwjTBZy">
            Den svenske medborgaren Kifleyesus Ogbacristos avled i eritreanskt
            fängelse i januari 2005 efter tre års väntan på rättegång. Också
            fyra av de 2001 gripna journalisterna har enligt Reportrar utan
            gränser avlidit. Sommaren 2009 kom uppgifter av trovärdigt slag
            om att hela nio av de elva politiker som fängslades i september
            2001 inte längre är i livet. Dödsorsaken tycks i flertalet fall
            vara brist på läkarvård, vanvård eller tortyr.
          </p>
          <p xml:id="i-LgyUvYaz2XBqDojS2Syvtb">
            Företrädare för Utrikesdepartementet har inte vid något enda
            tillfälle tillåtits besöka Dawit Isaak.
          </p>
          <p xml:id="i-7AXX7uvmWYubwUYdjRqkce">
            Att alla demokrater och humanister är synnerligen oroade för
            Dawit Isaaks välbefinnande ligger i öppen dager. Att inte någon
            officiell företrädare för Sverige och inte heller någon i hans
            familj har tillåtits kontakta, än mindre besöka, Dawit Isaak under
            dessa tio år, är plågsamt intill outhärdlighet. Den enda kontakt
            som över huvud taget förekommit är något telefonsamtal vid den
            oväntade tillfälliga tvådagarsfrigivningen för nu sex år sedan.
          </p>
          <p xml:id="i-LZkNEHvTEisUwS4iM7cQ9W">
            Det enda humana och rättvisa som kan göras är att Eritreas regering
            beslutar att släppa Dawit Isaak fri omedelbart och låta honom,
            om han så vill, återförenas med sin familj, hustru och nu elva
            år äldre barn.
          </p>
          <p xml:id="i-RmrwdAwMB1PWrr9oALfyfQ">
            Även eritreanska barn, om det nu är som så att Eritrea gör gällande
            att Dawit Isaak endast är eritreansk medborgare, har oavvislig
            rätt till sina föräldrar. Ingen regim äger rätten att skilja barnen
            från all kontakt med föräldrarna. Det gäller även Dawit Isaaks
            barn.
          </p>
          <p xml:id="i-7G1YtXkEhQgQQ71w3e5edF">
            Redan under mandatperioden 20022006 menade många att Sveriges
            tysta diplomati var resultatlös. Även under mandatperioden 20062010
            har mer av samma politik utåt visat sig verkningslös. Man tvingas
            nu konstatera att den tysta diplomatin fortfarande är resultatlös.
          </p>
          <p xml:id="i-CeMA4GmEnDHtmvR8pdQyL9">
            Vi noterar att statsminister Fredrik Reinfeldt och utrikesminister
            Carl Bildt vid FN:s generalförsamling 2011 försökte få till ett
            möte med Eritreas president Isaias Afwerki, något denne inte bara
            avböjde utan också värjde sig emot. Så gör endast den som saknar
            argument i sak.
          </p>
          <p xml:id="i-AQyuj9sSgxH7mDUFDa3ZJJ">
            Det är dock ganska logiskt. Allt tyder på att president Afwerki
            är rädd för att möta företrädare för demokratier och med annan
            syn på mänskliga rättigheter än han själv företräder. I detta
            avseende är det mest synd om president Isaias Afwerki: Han skadar
            inte bara de människor han håller fängslade utan rättegång utan
            också hela sitt land som han väljer att chikanera inför en hel
            värld och försvårar för dess medborgare att röna respekt utomlands.
          </p>
          <p xml:id="i-62b5B6dAAaqpJyPXEnFue5">
            Vad göra i detta läge?
          </p>
          <p xml:id="i-W5H6yeWRMLT6sMiFqS1fTv">
            Det är uppenbart dags att komplettera diplomatiska kontakter
            som måste förekomma med vad som bör benämnas smart diplomacy.
          </p>
          <p xml:id="i-QysjNgugSPuqnoEg1AiGAq">
            I första hand måste Sverige nu arbeta genom Europeiska unionen
            i kontakter med Afrikanska motsvarigheten, Afrikanska unionen,
            för att dels öka kontakterna med Eritrea, dels öka påtryckningarna
            på landet. I EU:s årsrapport om mänskliga rättigheter och demokrati
            i världen 2010 (EU Annual Report on Human Rights and Democracy
            in the World 2010) uppmanades Eritreas regering att villkorslöst
            frige alla politiska fångar. En EU-deklaration med denna innebörd
            utfärdades också.
          </p>
          <p xml:id="i-PgYXqZ6XqHJTcYxyTRDtbv">
            Den 14 september 2011 gjorde EU:s höga representant Catherine
            Ashton på unionens vägnar i anslutning till överläggningar i Asmara
            mellan EU och värdlandet ett uttalande om de tio journalister,
            däribland Dawit Isaak, och elva äldre regeringstjänstemän som
            godtyckligt fängslats och frånkänts sina rättigheter för att tio
            år tidigare ha kritiserat president Afwerki. Landets regering
            uppmanades att offentliggöra all information om var dessa tjänstemän
            befinner sig och ge dem möjlighet att träffa sina familjer och
            advokater. Samtidigt uppmärksammade EU brotten mot företrädare
            för icke statligt godkända religiösa grupper i Eritrea.
          </p>
          <p xml:id="i-5skW9ffKTVAJp5t8NZ5bq9">
            Också Interparlamentariska unionens styrelse (IPU Governing Council)
            gjorde kort därefter, i oktober 2011, ett motsvarande enigt uttalande
            om de elva fängslade eritreanska regeringstjänstemännen och krävde
            deras frigivning.
          </p>
          <p xml:id="i-84ch6pHb3ojbhusj6TN5Ff">
            Sveriges regering bör se till att EU regelbundet upprepar liknande
            uttalanden. Att ständigt få sådana påminnelser gör ont, även diplomatiskt.
          </p>
          <p xml:id="i-8qJ4gH7ZP2zsopvRo2gJkT">
            Sverige måste också gripa tillfället att samarbeta med Norge
            som öppnat en ambassad i Asmara. Ambassadör Bård Hopland uppges
            ha goda och regelbundna kontakter med Eritreas regering och myndigheter
            trots att även Norge minskat sitt bistånd till Eritrea från som
            mest 152 miljoner norska kronor till cirka 60, det svenska har
            minskat från maximalt 75 till 4 miljoner svenska kronor.
          </p>
          <p xml:id="i-Xw9QUrMzW4jRKgz32m25sx">
            Frågan om en permanent beskickning från svensk sida i Eritrea
            måste ständigt utvärderas. Vikten av diplomatisk närvaro, har
            vi bland annat kunnat konstatera i Addis Abeba, kan vara av största
            vikt.
          </p>
          <p xml:id="i-5PwPyMDDD7hQhHYWY3KLMQ">
            Frågan är om påtryckningar också skall ske genom indraget bistånd
            eller villkorat sådant att ha en bestämd uppfattning kan vara
            vanskligt när kontakterna gäller en regim med så svårförutsägbart
            reaktionsmönster som den eritreanska.
          </p>
          <p xml:id="i-5CRXyGHYJdyhZ2ajEGA3DN">
            För EU:s del är det dock dags att överväga att helt stoppa biståndet
            till staten Eritrea. Att som skett för perioden 20082013 öka biståndet,
            från 97 till 122 miljoner euro årligen, utan klara motprestationer
            på de mänskliga rättigheternas område är att sända fel signal.
            Snart är det dags för nya överläggningar mellan EU och Eritrea.
            Det är ett givet tillfälle att ställa krav till Eritreas ledarskap.
          </p>
          <p xml:id="i-WJiENqAMsqgBoPKGjcSWDd">
            Sverige måste inom EU ständigt påtala att bistånd inte är villkorslöst
            utan måste mötas med respekt för mänskliga rättigheter. Att Sverige
            skurit ned sitt bistånd till Eritrea finns i Sveriges riksdag
            stor uppslutning kring mot bakgrund av den skändliga behandlingen
            av en svensk medborgare i Eritrea.
          </p>
          <p xml:id="i-VbK92cgqQmp5J5mqrFjttd">
            Också andra kontaktmetoder eller signaler måste användas, i alla
            forum där Sverige eller EU möter Eritrea. Sanktioner i form av
            reseförbud som riktas mot eritreanska regerings- och myndighetsföreträdare
            behöver nyttjas, liksom strategiska hinder mot handel som gynnar
            regimen i Asmera.
          </p>
          <p xml:id="i-VBB4LUepByjLieRZmLWdFu">
            Det finns däremot ingen anledning att motsätta sig humanitärt
            bistånd som går direkt till fattiga individer, låt vara att det
            ligger i farans riktning att den politiskt isolerade regimen i
            första hand söker gynna sig själv vad gäller allt bistånd utifrån.
          </p>
          <p xml:id="i-LdrHJsczmLwvahWDFgnKnG">
            Men om inte Europeiska unionen och Sveriges regering byter strategi
            kommer Eritrea att dra fallet Dawit Isaak och andra i långbänk.
            Sveriges utrikesdepartement bör därför vara noggranna med att
            Sverige i alla forum där Eritrea finns med EU, WTO, Världsbanken,
            i FN och dess organ konfronterar Eritreas företrädare med Dawit
            Isaaks och andra fångars fall.
          </p>
          <p xml:id="i-2ukpBVavzU1q6a9NBbhSL1">
            Inreseförbud för regeringsrepresentanter och nej som svar på
            visumansökningar för att resa till EU-länder är smärtsamma åtgärder
            för varje land som vill vara med i det internationella samarbetet.
            Att låsa utländska tillgångar, till exempel bankkonton, som tillhör
            eritreanska makthavare och myndigheter är andra effektiva påtryckningsmetoder.
          </p>
          <p xml:id="i-C2us8SsceH2q2WwPDkEqGf">
            Eftersom det därtill är bekant att eritreanska medborgare i exil
            medborgarskap i Eritrea kan inte i motsats till svenska avsägas,
            alla med minst en eritreansk förälder är därför medborgare på
            livstid, födelseort är betydelselös tvingas betala 2 procent av
            sin nettoinkomst till hemlandet, bör denna sak utvärderas av Sveriges
            regering. Hur få stopp på denna form av exilbeskattning? Bäst
            vore om alla EU:s 27 medlemsländer kunde enas om att ingen bank
            skall äga rätt att utan den nationella riksbankens eller ECB:s
            tillåtelse överföra pengar till eritreansk bank. Påtryckningen
            från eritreanskt håll, om man inte betalar, är att det finns risk
            att anhöriga i Eritrea råkar illa ut. Det borde vara en stark
            signal till alla exileritreaner att motsätta sig denna beskattning.
            Sådana hot är att likna vid statsterrorism.
          </p>
          <p xml:id="i-2SNHu6mcmJBEhvCS58hi4r">
            Och det som kan synas vara en liten summa pengar för oss, är
            en betydelsefull inkomstkälla för regeringen i Asmara.
          </p>
          <p xml:id="i-2xDhwSKJqfiRPiKQwKrLY4">
            När två britter för några år sedan fastnade i Eritrea klargjorde
            Storbritanniens regering att den avsåg att dels förhindra all
            rörelsefrihet för Eritreas företrädare i Storbritannien, dels
            förhindra överföring av varje form av penningar till Eritreas
            banksystem.
          </p>
          <p xml:id="i-FiHmztFFTrRSM8DjYc8grJ">
            Britterna släpptes.
          </p>
          <p xml:id="i-RJFAbHKBdQp4TXLsJLnBQD">
            Och så sent som den 20 september 2012 har Eritreas regering accepterat
            att stoppa 2-procentsbeskattningen av eritreaner i Kanada sedan
            regeringen i Ottawa beslutat stänga landets konsulat i Toronto
            och sända hem landets enda verksamme diplomat i Kanada om inte
            verksamheten upphörde.
          </p>
          <p xml:id="i-LKUMB1tkfMXvrYLDY4Adsg">
            Jag tror inte att Kanadas regering inser vilken skurkregim man
            har att göra med, kommenterade Aaron Berhane (The National Post,
            Toronto, 20 sep. 2012), chefredaktör för en kritisk tidning i
            Asmara som också stängdes 2001, en chefredaktör som i motsats
            till Dawit Isaak och hans olycksdrabbade journalistkollegor lyckades
            lämna Eritrea i tid.
          </p>
          <p xml:id="i-AoWZvCnQbATRuKpJWTzUdy">
            Diktaturer hatar strålkastare men älskar mörkläggning för att
            där utföra sina illdåd. Eritrea skall inte få begå omfattande
            övergrepp på eritreaners mänskliga rättigheter i tysthet.
          </p>
        </div>
        <div xml:id="i-VzNtqydMVUjsv6PH3i7TAd" type="signatureBlock">
          <list xml:id="i-KC6evQ6Ettm7RvFyGxybPW">
            <item xml:id="i-F25v2D2DJN4aQBayQwaRba" type="signature">
              Gunnar Andrén (FP)
            </item>
            <item xml:id="i-NWSaBf9bV5bwdwvyzzwcVm" type="signature">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
