<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02855">
  <teiHeader>
    <fileDesc>
      <titleStmt>
        <title>med anledning av prop. 2023/24:105 Energipolitikens långsiktiga inriktning</title>
        <author corresp="i-XPu3ZHL3w9uUH4TKYHMmif">av Linus Lakso m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2855 av Linus Lakso m.fl. (MP)</title>
          <idno type="rdwebb">HB022855</idno>
          <rs type="number">2855</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022855/text</ref>
          <ref type="dokument_url_html">https://data.riksdagen.se/dokument/HB022855</ref>
          <ref type="dokumentstatus_url_xml">https://data.riksdagen.se/dokumentstatus/HB022855</ref>
          <ref type="pdf">https://data.riksdagen.se/fil/6DA994D8-F2EB-41BC-8560-EA9D8EF00699</ref>
          <ref type="docx">https://data.riksdagen.se/fil/ACC2A571-9332-4CF2-B823-EBBFD272EE99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8HavDtLU9BWVVEKmVuZYy3" type="basedOn"/>
        <correspContext corresp="i-8HavDtLU9BWVVEKmVuZYy3">
          <ref>Proposition 2023/24:105</ref>
        </correspContext>
        <correspAction xml:id="i-8m9ZuT5QAT78iNVRwHw7fX" type="signed"/>
        <correspContext corresp="i-8m9ZuT5QAT78iNVRwHw7fX">
          <note type="signatory" corresp="i-XPu3ZHL3w9uUH4TKYHMmif"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-9N94VnavhL9irJidF3qceM"/>
        </correspContext>
        <correspAction xml:id="i-8Gfkzuyy2VYzuXNYRJ7TnD" type="submitted">
          <date when="2024-04-03"/>
          <time when="17:48:35"/>
        </correspAction>
        <correspAction xml:id="i-SHmXyLM6dPTCeoxkReQHkf" type="dismissed">
          <date when="2024-04-04"/>
        </correspAction>
        <correspAction xml:id="i-MVkVGdTkg1ExsNzUFuaoTg" type="reviewed">
          <date when="2024-04-04"/>
          <time when="12:51:13"/>
        </correspAction>
        <correspAction xml:id="i-L7YErELG63gBDjK4Nijjar" type="referred">
          <date when="2024-04-05"/>
        </correspAction>
        <correspAction xml:id="i-XQqYyBA85fRNX6KkM84vPY" type="assigned">
          <date when="2024-04-04"/>
          <time when="17:04:02"/>
        </correspAction>
        <correspContext corresp="i-XQqYyBA85fRNX6KkM84vPY">
          <ref type="assignedTo">Näringsutskottet</ref>
        </correspContext>
        <correspAction xml:id="i-9wfeSSdw5DHLW1heLoGvGh" type="behandlas_i"/>
        <correspContext corresp="i-9wfeSSdw5DHLW1heLoGvGh">
          <ref type="uppgift">2023/24:NU14</ref>
          <ref type="ref_dok_id">HB01NU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU14</ref>
          <ref type="ref_dok_titel">Energipolitikens långsiktiga inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D1wKzFDzYzY1kwuEAfduxp" type="motHeader">
        <div xml:id="i-7YKKRLtQufbw3yAf7MQyEt" type="motTitle">
          Motion till riksdagen 2023/24:2855 av Linus Lakso m.fl. (MP)
          med anledning av prop. 2023/24:105 Energipolitikens långsiktiga
          inriktning
        </div>
      </div>
      <div xml:id="i-MLoZd93ve6SYxW7vhbLSQS" type="motBody">
        <div xml:id="i-5upMb8TudEWKrsM6GWUyRE" type="motProposal" subtype="förslag">
          <head xml:id="i-MM8vL3V8Ahnj7HYbbk2kLt">
            Förslag till riksdagsbeslut
          </head>
          <list xml:id="i-FYv4ZEdv5L1JRcXxhEKnnR">
            <item xml:id="i-JVthVK5Bjcc4mCQpswpU8a" sortKey="Yrkande 1">
              Riksdagen avslår regeringens proposition 2023/24:105 Energipolitikens
              långsiktiga inriktning.
            </item>
          </list>
          <list xml:id="i-6gGevZKdAxmwzwFktAodJG">
            <item xml:id="i-TNCdYv65JbZScTHWVARd2S" sortKey="Yrkande 2">
              Riksdagen ställer sig bakom det som anförs i motionen om planeringsmål
              för 2030 och 2035 och tillkännager detta för regeringen.
            </item>
          </list>
          <list xml:id="i-GBTNK9Gj3eHjE2AJzpFaeo">
            <item xml:id="i-NXErHzCGrVChvkcrDtsNzx" sortKey="Yrkande 3">
              Riksdagen ställer sig bakom det som anförs i motionen om ett
              planeringsmål för grön baskraft till 2030 genom effekthöjningar,
              energilagring och flexibilitet och tillkännager detta för regeringen.
            </item>
          </list>
          <list xml:id="i-RPuW9ho7kMzyADyseDX2YY">
            <item xml:id="i-VB3MV5gQnxZdnQwzRPidkC" sortKey="Yrkande 4">
              Riksdagen ställer sig bakom det som anförs i motionen om ett
              energisäkerhetsmål och tillkännager detta för regeringen.
            </item>
          </list>
          <list xml:id="i-CDBr6H5F6isLPvqMuEqjtm">
            <item xml:id="i-QbRn66ToZKQcXwHacw9HLX" sortKey="Yrkande 5">
              Riksdagen ställer sig bakom det som anförs i motionen om ett
              mål om ett 100 procent fossilfritt energisystem till 2035 och
              tillkännager detta för regeringen.
            </item>
          </list>
          <list xml:id="i-XWDAwCz3Rq8MpM5SPRNTCr">
            <item xml:id="i-Be9MUeXjgCiWU2qFJivtEf" sortKey="Yrkande 6">
              Riksdagen ställer sig bakom det som anförs i motionen om att
              genomföra prioriterade åtgärder från Klimaträttsutredningen och
              Miljöprövningsutredningen för att korta tillståndsprocesserna
              utan att försämra näringslivets miljöarbete och tillkännager detta
              för regeringen.
            </item>
          </list>
          <list xml:id="i-RhrV2QN1CdXjVbVJgYFWka">
            <item xml:id="i-CXcCjZLpXQ6vQFwN7aepyc" sortKey="Yrkande 7">
              Riksdagen ställer sig bakom det som anförs i motionen om att
              ge kommuner och närboende ersättning, möjliggöra för närboende
              att bli delägare samt tidigarelägga det kommunala vetot och tillkännager
              detta för regeringen.
            </item>
          </list>
          <list xml:id="i-CV6C9QFmneKBt3fyRL8wby">
            <item xml:id="i-5a82S3N1NkjL4CzVPe87vU" sortKey="Yrkande 8">
              Riksdagen ställer sig bakom det som anförs i motionen om att
              ta fram en nationell strategi för energilager och införa ett teknikneutralt
              stöd för energilager och tillkännager detta för regeringen.
            </item>
          </list>
          <list xml:id="i-PMwGRrabwU3Uu4crbsPr9V">
            <item xml:id="i-W3XbHucn9B7Uj58Uk733PZ" sortKey="Yrkande 9">
              Riksdagen ställer sig bakom det som anförs i motionen om att
              införa ett mål om att Sverige ska vara självförsörjande på förnybara
              bränslen 2030 och planera för 10 TWh biogas till 2030 och tillkännager
              detta för regeringen.
            </item>
          </list>
          <list xml:id="i-25NibF7GugPB84zpR22KcW">
            <item xml:id="i-UPpGbPDjuHhMsgh6sJRCYr" sortKey="Yrkande 10">
              Riksdagen ställer sig bakom det som anförs i motionen om att
              behålla och utveckla Sveriges energieffektiviseringsmål och tillkännager
              detta för regeringen.
            </item>
          </list>
          <list xml:id="i-2Y3QrWZCD7mD8PaiX817dG">
            <item xml:id="i-3cVyvSCHQasoyjPkTLYRCb" sortKey="Yrkande 11">
              Riksdagen ställer sig bakom det som anförs i motionen om att
              säkerställa långsiktighet i energianvändningen genom att ta fram
              en nationell handlingsplan för energieffektivisering av byggnader,
              bostäder och lokaler och tillkännager detta för regeringen.
            </item>
          </list>
          <list xml:id="i-Yb7HH4GveYBP4WobAosePc">
            <item xml:id="i-8cymPebvHig8Qwhpk3WzHY" sortKey="Yrkande 12">
              Riksdagen ställer sig bakom det som anförs i motionen om att
              se till att alla typer av byggnader omfattas av ett statligt stöd
              för energieffektivisering och tillkännager detta för regeringen.
            </item>
          </list>
          <list xml:id="i-4PJqsgjttgHxkbNMY4pcQy">
            <item xml:id="i-YG3VM42ar9LfhAEjoZvZP2" sortKey="Yrkande 13">
              Riksdagen ställer sig bakom det som anförs i motionen om att
              energieffektivisera statliga byggnader och tillkännager detta
              för regeringen.
            </item>
          </list>
        </div>
        <div xml:id="i-YRZYvjdKiRu5YNgGvec1VK" type="motContent">
          <head xml:id="i-Feg8KQtxVvRqbdRjEwLKyV" type="h1">
            Miljöpartiet avslår propositionen
          </head>
          <p xml:id="i-5KNejdsXPJjvDnUGrRLxoy">
            I regeringens proposition 2023/24:105 Energipolitikens långsiktiga
            inriktning finns enbart två skarpa förslag för riksdagen att ta
            ställning till. Det ena förslaget är ett planeringsmål för elsystemet
            till 2045, och det andra handlar om att införa ett s.k. leverenssäkerhetsmål.
          </p>
          <p xml:id="i-EyKnRJVwtx5SRA1YQPoCy">
            I propositionen föreslår regeringen att Sverige ska planera för
            att kunna möta ett el­behov om minst 300 TWh år 2045, motsvarande
            en knapp fördubbling jämfört med i dag. Bedömningar från både
            industri och myndigheter av hur elanvändningen kommer att öka
            till följd av elektrifiering av industri och transporter pekar
            mot en nära fördubb­ling redan till 2035, det vill säga tio år
            tidigare än vad regeringen planerar för med sin proposition.
          </p>
          <p xml:id="i-JQdmnxZRfkwXbuNcwCXtPH">
            Regeringens förslag om ett planeringsmål för 2045 har fått kritik
            för att inte hantera den ökade efterfrågan på el i närtid. En
            rad remissinstanser, däribland Energimyndigheten, Energiföretagen,
            Svenska Naturskyddsföreningen, Sveriges Kommuner och Regioner,
            Region Norrbotten, Svenskt Näringsliv och Västra Götalandsregionen,
            pekar i sina remissvar till regeringens promemoria Förslag om
            nya energipolitiska mål (KN2023/04578) på behovet av planeringsmål
            närmre i tid. Flera av de nämnda remiss­instanserna pekar på behov
            av mål för år 2030 och 2035.
          </p>
          <p xml:id="i-KJdmR3BwRq9FD6njmxbPK2">
            När regeringen presenterade sin proposition stod det klart att
            man inte lyssnat varken på oppositionens inspel eller på de remissinstanser
            som förespråkat konkreta och siffer­satta planeringsmål i närtid.
            En rad aktörer har kritiserat regeringens proposition för avsaknaden
            av mål i närtid. Kemiindustrins branschorganisation IKEM understryker
            att ”industrin kräver ambitiösa och välförankrade mål även på
            kort sikt” och pekar på att regeringen, genom att inte sätta planeringsdelmål,
            skapar stor osäkerhet för företagen. Elnätsföretaget Ellevio pekar
            på att regeringens ensidiga fokus på 2045 riskerar att leda till
            att ”viktiga investeringar och elnätsinsatser som måste göras
            nu helt enkelt skjuts på framtiden.”
          </p>
          <p xml:id="i-Df1pMBzkNXwkkxqe5Eo9TF">
            Regeringen föreslår även ett leveranssäkerhetsmål samt att Svenska
            kraftnät ska ge ett övergripande ansvar för att regelbundet följa
            upp målet från år 2030. Förslaget är otydligt formulerat och saknar
            tillräckliga konsekvensanalyser, något som flera av remissinstans­erna
            pekar på i sina remissvar. Så som förslaget är utformat nu går
            det inte att ta ställning till det, givet de många frågetecken
            som kvarstår.
          </p>
          <p xml:id="i-KtoUeHmJKWKJB9FrdoWShE">
            Vidare är Miljöpartiet mycket kritiskt till att regeringen inte
            tagit initiativ till block­överskridande förhandlingar om energipolitiken.
            Flertalet remissinstanser, företag och branschorganisationer har
            upprepade gånger efterfrågat en brett förankrad långsiktig inriktning
            för energipolitiken. Regeringen har inte lyssnat utan väljer i
            och med denna proposition att låta riksdagen besluta om mål som
            ska gälla för kommande 21 år, med tre mandats övervikt.
          </p>
          <p xml:id="i-ThLbJVJAgRXFhzhWHtZUBr">
            Med anledning av det som anförs ovan bör riksdagen avslå proposition
            2023/24:105 Energipolitikens långsiktiga inriktning. Detta bör
            riksdagen besluta.
          </p>
          <head xml:id="i-P5gvs22DdPo9sQrBwF75J8" type="h2">
            Planeringsmål för 2030 och 2035
          </head>
          <p xml:id="i-Kxf9P5MULABzv2dsnTCDqy">
            Miljöpartiet föreslår ett mål om att tillgängliggöra 100 TWh
            redan till 2030, samt ytter­ligare 50 TWh till 2035, genom en
            kombination av ny förnybar elproduktion och energi­effektiviseringar.
            Målen bygger på myndigheters och branschorganisationers bedömningar
            av realistiska potentialer för utbyggnaden av förnybart respektive
            energieffektivisering.
          </p>
          <p xml:id="i-7QdhcmAeY5ACYhPjBVm2uG">
            Svensk Vindenergi bedömer att cirka 45 TWh ny vindkraft kan tillkomma
            mellan år 2023 och 2030 och att ytterligare 100 TWh kan tillkomma
            mellan år 2030 och 2035. Svensk Solenergi bedömer att det är möjligt
            med 30 TWh till 2030; redan i dag finns ansökningar motsvarande
            50 TWh solenergi inlämnade. Det enskilt billigaste och snab­baste
            sättet att få fram mer tillgänglig energi är energieffektivisering.
            Energimyndigheten bedömer att det genom lönsamma tekniska lösningar
            samt ökad flexibilitet är möjligt att frigöra ca 25 TWh till 2030.
            Se nedan Miljöpartiets förslag för att öka utbyggnaden av förnybar
            elproduktion respektive främja energieffektiviseringsåtgärder.
          </p>
          <head xml:id="i-DjGw5uaHJ5JbSHfZo1dbCp" type="h2">
            Planeringsmål för grön baskraft till 2030
          </head>
          <p xml:id="i-FDb7pc87TwjBUthPqX8aNL">
            Vid sidan om ett planeringsmål för elproduktion ser Miljöpartiet
            även behov av mål för vad vi kallar grön baskraft. Av både ekonomiska
            skäl och tidsmässiga skäl kommer den tillkommande elproduktionen
            i Sverige inom överskådlig framtid att komma från förny­bara energikällor
            som vindkraft och solkraft. Därför bör riksdagen anta ett planeringsmål
            som fokuserar på effekt. Redan i dag är det lagrad energi i form
            av vatten i våra vatten­magasin som reglerar elsystemet i stor
            utsträckning. I begreppet grön baskraft inrymmer vi alla kraftkällor
            och tekniker som kan göra elsystemet mycket tryggare och säkrare
            än det är i dag. Här ingår höjd effekt i vattenkraften, mer flexibilitet
            i och effekt från kraft­värmen och gasturbiner drivna på förnybara
            bränslen. Även energilagring i form av vätgas, pumpkraft och värme
            ingår samt flexibilitet i form av smart styrning av elbilsladdning,
            tvåvägsladdning och smart styrning av t.ex. värmepumpar. Miljöpartiet
            föreslår ett mål om 10 GW grön baskraft till år 2030.
          </p>
          <p xml:id="i-SvcaPQctY6D6emrSXgUX6c">
            För att stimulera och snabba på investeringar i tekniker som
            balanserar energisystemet och jämnar ut priserna vill vi upprätta
            en nationell strategi för energilager och införa ett teknikneutralt
            stöd för storskalig energilagring, såsom pumpkraft, värmelagring
            och vätgaslagring.
          </p>
          <head xml:id="i-Ly9Dcv58hVyDpVqHvetAqk" type="h2">
            Mer förnybar elproduktion i närtid
          </head>
          <p xml:id="i-HCXrp6iiXyrTksgwXjsJ7g">
            Miljöpartiet vill storsatsa på förnybar och billig energi och
            se strategier och konkreta mål för ökad produktion av vind- och
            solkraft. Vindkraften är redan i dag den överlägset billigaste
            energikällan, vilket har lett till att företag i dag står på kö
            för att bygga i Sveriges bästa vindlägen. Försvarsmakten stoppar
            i dag en alltför stor mängd förnybar energi. Försvaret bör i stället
            verka för att möjliggöra att mer förnybar elproduktion kommer
            till stånd som en del i det civila försvarsarbetet och arbeta
            mer konstruktivt för ökad samexistens genom exempelvis villkorade
            tillstånd. Incitamenten för kommuner och närboende att välkomna
            vindkraft behöver stärkas. Även solenergin har en stor potential
            i Sverige och ökar mycket snabbt. Hittills har dock solceller
            framför allt satts upp på villatak och lägenhetshus, något som
            gjort att hushållen sparat in pengar på sina elräkningar. Sverige
            har halkat efter vad gäller den storskaliga solenergiproduktionen.
            Både större solcellsparker och anläggningar för solvärme har potentialen
            att bidra till Sveriges klimatomställning.
          </p>
          <p xml:id="i-GMJKMF7ck4WLtyEbZnfq19">
            För att potentialen i utbyggnaden av ny förnybar energi ska realiseras
            krävs en kraft­samling för snabbare tillståndsprocesser samt reformer
            och incitament som ökar accep­tansen för ny förnybar elproduktion.
            Miljöpartiet ser att det brådskar att genomföra prio­riterade
            åtgärder från Klimaträttsutredningen och Miljöprövningsutredningen
            för att korta tillståndsprocesserna utan att försämra näringslivets
            miljöarbete. Vi vill inrätta en lokal elbonus som ger Sveriges
            kommuner och regioner betalt för deras befintliga och till­kommande
            förnybara elproduktion, reformera och tidigarelägga det kommunala
            vetot för att säkerställa en rättssäker prövning av vindkraftsansökningar
            samt ge närboende möjlighet att bli delägare och rätt till arrende
            från vindkraftsbolagen där det byggs vind­kraftverk. Vi vill även
            återinföra det stöd för anslutningsavgiften för havsbaserad vindkraft
            som regeringen avskaffat.
          </p>
          <p xml:id="i-HB82GPQtLUTVwRoJrGdGji">
            Miljöpartiet vill halvera tiden för byggande av elnät och förkorta
            byggtiden för stamnät med minst två år genom regelförändringar,
            bättre samordning samt kraftfulla investeringar i ny nätkapacitet.
          </p>
          <head xml:id="i-7RiD7cmby1QPLVrv5fb5nK" type="h2">
            Energisäkerhetsmål för ökad beredskap och motståndskraft
          </head>
          <p xml:id="i-JeqYjXYNXuVXTAJDDzrU5M">
            Regeringen föreslår ett leveranssäkerhetsmål för elsystemet men
            missar helt att elsystemet bara är en del av Sveriges energisystem.
            För att både säkra klimatomställningen och industrins konkurrenskraft
            samt anpassa energisystemet för ett nytt säkerhetspolitiskt läge
            behövs ett betydligt bredare grepp. Miljöpartiet föreslår därför
            ett mål för energi­säkerhet.
          </p>
          <p xml:id="i-XdHk7d7Wwq18yqUbd2de9F">
            I sitt remissvar till regeringens promemoria Förslag om nya energipolitiska
            mål (KN2023/04578) pekar Försvarsmakten på att det krävs stora
            satsningar på el- och energiberedskap för att säkerställa Försvarsmaktens
            och övriga totalförsvarets behov av en robust och planerbar energiförsörjning.
          </p>
          <p xml:id="i-WmTn7fYWpAKAiRtAUSmwQY">
            I dag är Sverige kraftigt beroende av import av energi. Detta
            utgör en allvarlig sår­barhet för Sverige. Vi har redan sett hur
            Europas djupa beroende av rysk energiförsörj­ning allvarligt försämrat
            Europas säkerhet. Putins energikrig mot Europa har visat att övergången
            från det fossila till det förnybara också är akut utifrån ett
            renodlat säkerhets­perspektiv. EU:s beroende av rysk energi är,
            och har varit, en enorm svaghet rent strate­giskt eftersom Putin
            kunnat justera flödet av framför allt gas som ett påtryckningsmedel.
            Exportintäkterna från ryska fossila bränslen har finansierat Putins
            krig. Ett energisystem baserat på förnybara energikällor, kompletterat
            med energilagring och smarta elnät, är inte bara bra för klimatet
            utan är dessutom en säkerhetspolitisk nödvändighet. Fungerande
            transporter är beroende av att energiförsörjningen fungerar. Det
            behövs också en inhemsk produktion av bränslen som biodrivmedel
            och vätgas.
          </p>
          <p xml:id="i-RXhkAhKCGrTPJXP77S2kDm">
            Miljöpartiet föreslår ett mål om att Sverige år 2030 ska vara
            självförsörjande inom hållbart producerade förnybara bränslen
            samtidigt som uttaget ur den svenska skogen måste ske på ett hållbart
            sätt. Den ökade efterfrågan i kombination med behovet att bevara
            biologisk mångfald visar att det krävs en bredd av åtgärder för
            att uppnå detta. Förnybara drivmedel ska i ökad omfattning komma
            från inhemsk produktion av bio­drivmedel, samtidigt som elektrifieringen
            och ett minskat trafikarbete minskar efter­frågan på bränslen
            inom vägtransporter. Över tid utgör förnybara drivmedel en allt
            större del i omställningen för flyg och sjöfart.
          </p>
          <p xml:id="i-QbZPcm8ikFdARwNPALFUdD">
            ”För att stärka försörjningstryggheten för gas och för att minska
            användningen av fossila bränslen har regeringen därför som tydlig
            ambition att ersätta fossilgas med nationellt producerad biogas.
            En sådan utveckling stärker inte bara den nationella beredskapen
            utan möjliggör också för Sverige att nå de nationella klimatmålen.”
            Så skriver regeringen i propositionen men föreslår inget planeringsmål
            för biogasen och inte heller några åtgärder för att öka produktionen.
            Miljöpartiet föreslår därför att riksdagen beslutar om ett planeringsmål
            om 10 TWh biogasproduktion per år senast år 2030. Detta är i linje
            med vad industrin ser behov av.
          </p>
          <head xml:id="i-VdnneFigviSheXao9kNFNZ" type="h2">
            Ett fossilfritt energisystem till 2035
          </head>
          <p xml:id="i-FiDbva2oTs9eo8FEUsmWAG">
            Sverige har sedan länge ett elsystem med en väldigt låg andel
            fossil energi. Över 98 procent av den el som produceras i Sverige
            är fossilfri. Regeringens nya mål LÄNK om ett fossilfritt elsystem
            till 2040 får därför anses måttligt ambitiöst. Sett till hela
            energi­systemet, däremot, är Sverige fortsatt fast i ett tungt
            fossilberoende. Under 2021 kom 26 procent av den tillförda energin
            i Sverige från fossila bränslen. Den stora användningen av fossil
            energi i Sverige återfinns alltså inom industrin och transportsektorn,
            som till­sammans med elsektorn är en del av Sveriges energisystem.
            För Sveriges del vore det relevant med ett mål om att hela energisystemet
            ska bli fossilfritt. Ska Sverige klara klimatomställningen behöver
            det ske till 2035. Miljöpartiet föreslår därför ett mål om ett
            hundra procent fossilfritt energisystem till senast år 2035.
          </p>
          <head xml:id="i-W2LaKgJuPJV2ejWzsAbHFv" type="h2">
            Energieffektivisering först
          </head>
          <p xml:id="i-5ziPsWxUwZS8sdqBqThbbV">
            Det enskilt billigaste, snabbaste och mest miljövänliga sättet
            att tillgängliggöra mer energi och minska hushållens energikostnader
            är att använda den energi som redan produceras smartare, så att
            den räcker till mer. Fossilfritt Sverige har tagit fram en strategi
            för en mer effektiv användning av energi och effekt med åtgärder
            för både fastigheter och industri. Utifrån strategin kan 19 TWh
            per år sparas bara genom åtgärder i bostäder och lokaler. Detta
            kan jämföras med kärnkraftverket Ringhals som år 2020 producerade
            16,6 terawattimmar i Ringhals 1, 3 och 4.
          </p>
          <p xml:id="i-3q7NMsBSQed2tB7gMSJ1gG">
            Ett tydligt politiskt fokus på energieffektivisering är helt
            avgörande för att möjliggöra industrins klimatomställning samt
            sänka hushållens kostnader. Inom ramen för EU:s klimatpaket Fit
            for 55 har Sverige även fått högre krav från EU om att energieffektivi­sera.
            Enligt energieffektiviseringsdirektivet ska Sverige minska sin
            energianvändning med nästan 20 procent till 2030, jämfört med
            2021. Sedan år 2018 har Sverige som mål att år 2030 ha en 50 procent
            effektivare energianvändning än år 2005. Målet uttrycks i termer
            av tillförd energi i relation till bruttonationalprodukten (BNP).
          </p>
          <p xml:id="i-RzYr4rcrWP5ueowW2VgXPX">
            Trots allt detta skriver regeringen i sin proposition att den
            avser att se över Sveriges befintliga mål för energieffektivisering,
            med anledning av att nuvarande mål ”riskerar att stå i konflikt
            med Sveriges klimatmål om nettonollutsläpp senast 2045, eftersom
            industrins omställning till fossilfrihet bedöms innebära en betydande
            ökning i tillförd energi”. Resonemanget haltar betänkligt, dels
            eftersom målet mäts i relation till BNP, dels då omställningen
            av transportsektorn från fossila bränslen och förbränningsmotorer
            till eldrift kommer att innebära en stor energieffektivisering
            i sig. Miljöpartiet anser att Sveriges nationella mål för energieffektivisering
            ska behållas och utvecklas för att vara minst lika ambitiöst som
            det åtagande vi har genom EU:s energieffektiviseringsdirektiv.
            Vi föreslår även en rad åtgärder för att främja energieffektivisering,
            såsom att ta fram en nationell handlingsplan för energieffektivisering
            av byggnader, bostäder och lokaler, att tillse att alla typer
            av byggnader omfattas av ett statligt stöd för energieffektivisering
            samt att energieffektivisera statliga byggnader.
          </p>
        </div>
        <div xml:id="i-4YQwjjkzZm9DVhAW8zztwK" type="signatureBlock">
          <list xml:id="i-S5xkRZsLJ7Jhzn3bs1ph2S">
            <item xml:id="i-25oqMzueaRfP66WvQCqd5m" who="i-XPu3ZHL3w9uUH4TKYHMmif" type="signature">
              Linus Lakso (MP)
            </item>
            <item xml:id="i-FfK6ggoXuGzPwyCBBuHuWw" who="i-DAzwuDmrMCAk4CXBrm86y5" type="signature">
              Elin Söderberg (MP)
            </item>
            <item xml:id="i-BCMX65uKcDFJiTcCFjWmXY" who="i-9N94VnavhL9irJidF3qceM" type="signature">
              Katarina Luhr (MP)
            </item>
          </list>
        </div>
      </div>
    </body>
  </text>
</TEI>
