<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__143/mot_1938__ak__143-001.pdf"/>
      <div type="motHeader" xml:id="i-BxKiyzANL5z9qBpeWmjfAK">
        <div type="motTitle" xml:id="i-G369UAHzgGf2KArcToYtwS"/>
        <div type="motSubmissionInfo" xml:id="i-FBZkcqXK8WFAVo5xtQHpyf"/>
      </div>
      <div type="motBody" xml:id="i-B6E6CTQ1y5WJ3gNWSWP3Uy">
        <div xml:id="i-Vt2ZDe6V84tphuYxiTPLvQ">
          <p xml:id="i-8SPYS8B5nrTa13Prk3EceG">
            Motioner i Andra kammaren, Nr 143. 7
          </p>
          <p xml:id="i-UjpLYBZgjArVLAbz9V8aE1">
            Nr 143.
          </p>
          <p xml:id="i-XYcmQWkiwsSPpaChtTtZXt">
            v Av herr Gustafsson i Bogla m. fl., angående beredande av rättslig
          </p>
          <p xml:id="i-7HVxkKmunwumnyQHXavZao">
            verkan åt frikyrklig vigsel.
          </p>
          <p xml:id="i-KcTXw3UP6e1dKwY5Coqcm2">
            Sedan år 1908 finnas i vårt land tvenne former av vigslar, kyrklig
            och borgerlig, båda med samma rättsgiltiga värde. Härigenom har
            religionsfri- hetens princip till en viss grad förverkligats.
            När den borgerliga vigseln in- fördes, skapades en viss frihet
            för medborgarna att vid äktenskaps ingående välja den vigselform
            de helst önskade erhålla. Dock gällde detta icke för alla. För
            Sveriges frikyrkofolk kan den nuvarande ordningen icke anses tillfredsställande.
            När unga frikyrkomänniskor skola ingå äktenskap, ställas de inför
            ett allvarligt problem. Vilken lösning detta än får, kan densamma
            icke anses såsom god. Vilja de vara trogna sin religiösa övertygelse,
            vilket väl i dessa fall alltid är förhållandet, tvingas de att
            svika sin egen försam- lingsidé och under en viss pinsam känsla
            gå förbi sin egen församlingsherde, i det man vänder sig till
            statskyrkoprästen, vilken icke tjänar den försam- lingsgemenskap,
            som de själva äro bundna vid genom heliga känslor, eller också
            måste de svika den enda lagliga religiösa vigseln och med sin
            borger- liga vigsel markera en sekulariserande tendens i statistiken.
            (Den frikyrk- liga akten, som följer därefter, bokföres ju icke.)
            När både den statskyrkliga och borgerliga vigseln ha rättsgiltig
            karaktär, erhåller den frikyrkliga vig- seln, som saknar sådan,
            inom kristna kretsar lätt en mindervärdesstämpel, vilket för frikyrkorörelsen
            och dess idéer onekligen är till skada. Vidare är den dubbla vigselns
            väg både krånglig och tidsödande, särskilt på landsbyg- den, där
            frikyrkopastor och landsfiskal ofta bo vitt skilda. Den frikyrkliga
            vigseln är icke en isolerad fråga utan ett led i frågan om elt
            konsekvent genomförande av ett nytestamentligt ideal. Här kan
            icke diskuteras det berättigade eller oberättigade i detta ideal.
            Det bara konsta- teras, att medan den statskyrkliga församlingstanken
            väsentligen vädjar till lämplighetshänsyn och den historiska traditionen,
            menar sig den frikyrkliga församlingstanken vara härledd från
            den urkristna gemenskapen, sådan den skildras i Nya Testamentet.
            Den senare tanken får därför för sina anhängare en religiös helgd.
            Dess konsekventa genomförande framstår såsom en religiös plikt.
            Vårt land berömmer sig av att vara ett religionsfrihetens hemvist.
            Den svenska staten borde under dylika förhållanden icke lägga
            stenar i vägen för ett konsekvent genomförande av det församlingsideal,
            med vars framväxt i vårt land dock hela den demokratiska frigörelseprocessen
            sammanhänger. De frikyrkliga ha fört en seg och målmedveten kamp
            för religionsfriheten i vårt land. Det svenska samhället har i
            många fall beaktat deras frihets- krav. I här berörda frågor råder
            dock icke den frihet, som är önskvärd, och
          </p>
          <pb facs="riksdagen-motions-pdf/data/1938/mot_1938__ak__143/mot_1938__ak__143-002.pdf"/>
          <p xml:id="i-VrvSk5vscGwfQU1HL9nSvX">
            8 Motioner i Andra kammaren, Nr 143.
          </p>
          <p xml:id="i-EeLtWs6Yrz2SPa4juV35uc">
            ej heller rättvisa. Staten privilegierar en församlingsidé på
            ett sätt, som från frikyrklig synpunkt måste te sig som osympatiskt.
            Om den frikyrkliga vigseln erhölle rättsgiltig verkan, skulle
            en sådan reform betyda ännu ett steg på religionsfrihetens väg
            i vårteland. Det skulle också avlägsna irritationsmo- ment i de
            frikyrkliga församlingarna, och rättvisa skulle vederfaras dem,
            som vilja gå andra vägar än statskyrkans i vårt land. Några stora
            praktiska svårigheter att genomföra dessa reformer torde icke
            heller uppstå. Måhända vore det den enklaste lösningen, att pastorsexpeditionen
            utfärdade i varje särskilt fall fullmakt för den eller den frikyrkopastorn
            att sammanviga de eller de kontrahenterna. Andra vägar kunna också
            tänkas vara framkomliga. En kommande utredning kan säkerligen
            — om riksdagen beslutar en dylik — finna en lämplig form för den
            praktiska lösningen av denna fråga. Slut- ligen bör framhållas
            för undvikande av alla missförstånd, att här icke avses, alt frikyrkopastor
            skall äga skyldighet att viga utan endast rättighet. Med stöd
            av det anförda hemställes,
          </p>
          <p xml:id="i-LSTkwV8EFyip5PwAZKqXnH">
            att riksdagen måtte i skrivelse till Kungl. Maj:t anhålla om
            utredning i fråga om möjligheterna för beredande av rätts- lig
            verkan åt frikyrklig vigsel och om framläggande för riks- dagen
            av på denna utredning grundat förslag.
          </p>
          <p xml:id="i-DGh7YrTRb9f48p3SSqGnLW">
            Stockholm den 21 januari 1938.
          </p>
          <p xml:id="i-X7KJCCH6mPWxwvZzXc7mAS">
            Edvin Gustafsson. E. W. Norén. O. E. Sandberg. S. A. Olsson,
            Ernst Åqvist. Joh. Nilson. i Rimforsa.
          </p>
          <p xml:id="i-EbQAbhQqKdkz6GRHCfWGxH">
            I motionens syfte instämma:
          </p>
          <p xml:id="i-GYEVgPYJhB6mwKhigRch4E">
            Oscar Dahlbäck. C. O. Johanson, Hildur Alvén.
          </p>
          <p xml:id="i-EsdWKBsjuwTHae9h64xyHJ">
            Huskvarna.
          </p>
          <p xml:id="i-Kqw9jqesFUiVNaqvA6phaR">
            Tullbergs, Esselte ab. Stockholm 1938 827170
          </p>
        </div>
      </div>
    </body>
  </text>
</TEI>
