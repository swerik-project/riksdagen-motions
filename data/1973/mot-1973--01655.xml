<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01655">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 197358 med förslag till lag om &#13;
ändring i allmänna prisregleringslagen (1956:236), m. m.</title>
        <author>av herr Löfgren m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 197358 med förslag till lag om &#13;
ändring i allmänna prisregleringslagen (1956:236), m. m.</title>
          <idno type="rdwebb">FW021655</idno>
          <rs type="number">1655</rs>
          <ref type="dokument_url_text">http://data.riksdagen.se/dokument/FW021655/text</ref>
          <ref type="dokument_url_html">http://data.riksdagen.se/dokument/FW021655</ref>
          <ref type="dokumentstatus_url_xml">http://data.riksdagen.se/dokumentstatus/FW021655</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MKtRRcpTpEb8T45YVQN8TW</idno>
            <name>SIGFRID LÖFGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Nu7SXhznjuZtFudgGtuJU</idno>
            <name>BIRGER MÖLLER</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4RXtdePQij5UMYC7P4zsCe</idno>
            <name>SVEN G. ANDERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-94wZzYDbA4vxqUcLDC1En2" type="signed"/>
        <correspContext corresp="i-94wZzYDbA4vxqUcLDC1En2">
          <note type="signatory" corresp="i-MKtRRcpTpEb8T45YVQN8TW"/>
          <note type="signatory" corresp="i-Nu7SXhznjuZtFudgGtuJU"/>
          <note type="signatory" corresp="i-4RXtdePQij5UMYC7P4zsCe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1655/mot_1973__1655-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 1655—1657 1973
          </p>
          <p>
            Nr 1655
          </p>
          <p>
            av herr Löfgren m. fl. i anledning av Kungl. Maj:ts proposition
            1973:58 med förslag till lag om ändring i allmänna prisregleringslagen
            (1956:236), m. m.
          </p>
          <p>
            Sammanfattning
          </p>
          <p>
            1. Prisstegringar bör bekämpas med andra medel än osäkra, tvivelakti-
            ga och tillfälliga regleringar som inte angriper grundorsakerna.
            2. I likhet med bl.a. NO, KF och LRF avvisar vi förslaget om ändringar
            i prisregleringslagen. 3. I stället begär vi en parlamentarisk
            utredning med företrädare för arbetsmarknadens parter, som skyndsamt
            skall ta itu med inflationen och dess skadeverkningar.
          </p>
          <p>
            Inflationen
          </p>
          <p>
            Våra utgångspunkter: O Inflationen är ett spöke för såväl konsumenter
            som företag. Den slår blint och ofta hårdats mot de små i samhället
            — de som inte kan kompensera sig för prisstegringarna och de som
            inte har sina tillgångar placerade i realvärden. Den driver upp
            kostnaderna för företagen och försvårar deras konkurrensmöjligheter
            gentemot utlandet. Därmed hotar den också sysselsättningen. O
            En kraftig inflation betyder också minskad sparvilja och spekulati-
            va köp av fasta tillgångar. Den leder till att lönerörelserna
            får föras på en osäker grund. Löntagarna måste gardera sig mot
            förväntade prisstegringar för att inte få sin köpkraft urholkad
            och tvingas då ta hänsyn till att redan lönehöjningar som motsvarar
            prisstegringarna ger en högre skatte- andel. O Prisstegringarna
            i utlandet går fortare än förr. USA och Västtrysk- land t. ex.
            hade under 1950-talet prishöjningar på i genomsnitt 2 procent
            per år. Under första hälften av 1960-talet var takten i stort
            sett oförändrad. Men därefter har priserna i USA stigit med drygt
            4 procent per år, och tidvis har ökningen varit både 5 och 6 procent.
            I Västtyskland steg de årliga prishöjningarna först till 3-procentnivån
            men har därefter uppgått till både 4 och 5 procent. O Också i
            Sverige har prisstegringarna på sistone varit snabbare än någon
            gång sedan Koreakriget. I stället för den ”vanliga” prisökningen
            på 4 procent som vi vant oss vid under 1960-talet har priserna
            de senaste tre åren stigit med totalt 20 procent, dvs. med nära
            7 procent per år. Detta gäller för varu- och tjänstesortimentet
            i dess helhet. Om man ser till enstaka varugrupper som t. ex.
            livsmedel — en tung post i barnfamiljernas
          </p>
          <p>
            1 Riksdagen 1973. 3 saml. Nr 1655-1657
          </p>
          <p>
            Mot. 1973 1655-1657
          </p>
          <pb facs="riksdagen-motions-pdf/data/1973/mot_1973__1655/mot_1973__1655-002.pdf"/>
          <p>
            Mot. 1973:1655 2
          </p>
          <p>
            budget — har prishöjningarna varit ännu större. O De snabba prisstegringarna
            under 1970-talets första år tycks tyvärr inte heller vara någon
            engångsföreteelse. Uttalanden från löntagarorgani- sationer och
            ekonomiska experter ger belägg för detta. O I ett uttalande den
            2 mars i år spådde t. ex. ordföranden i TCO:s statstjänstemannasektion,
            John Östlund, att inflationen under resten av 1970-talet kommer
            att uppgå till 6 procent om året. O Vid ett anförande inför Bankföreningen
            den 27 oktober 1972 uttalade professor Erik Lundberg liknande
            farhågor. ”Det betyder att penningvärdet halveras på 12 år”, framhöll
            han. O Att den snabba inflationen i förening med vårt nuvarande
            skattesystem blivit en alltför tung börda för de stora breda löntagargrup-
            perna har också betonats av LO:s blivande ordförande Gunnar Nilsson,
            som i ett tal den 20 februari i år underströk att man måste ta
            hänsyn till marginalskatter, prishöjningar och bortfallna bostadsbidrag
            när man går in i löneförhandlingarna. Slutsatsen av de förhållanden
            som vi pekat på ovan är klar och entydig. En fast och beslutsam
            kamp mot inflationen måste vara ett starkt prioriterat mål för
            den ekonomiska politiken.
          </p>
          <p>
            Prisregleringar — ett dåligt medel
          </p>
          <p>
            Hittills har en generellt verkande penning- och finanspolitik
            samt en effektiv konkurrensövervakning varit de främsta medlen
            i kampen mot inflationen. De förslag som framläggs i proposition
            nr 58 och motivering- arna för dem innebär emellertid att man
            delvis slår in på en annan — låt vara i tidigare sammanhang ibland
            mödosamt prövad — väg. Selektiva åtgärder av prisreglerande karaktär
            skall kunna användas nästan som ett reguljärt inslag i stabiliseringspolitiken.
            Vilken väg man skall följa för att bekämpa prisstegringarna —
            konkurrensvägen eller regleringsvägen — har varit en stående debattfråga
            under många år. Under större delen av 1950-talet och under hela
            1960-talet har det rått en påtaglig enighet mellan politiker,
            företrädare för löntagarorganisationerna samt ekonomisk expertis
            att en fri och effektiv konkurrens i förening med ekonomisk-politiska
            åtgärder av generell karaktär är att föredra. Bakom denna enighet
            har legat en insikt om att de faror som är förenade med en prisreglering
            är många och påtagliga. Som NO pekar på i sitt remissvar över
            den promemoria som ligger till grund för propositio- nen kan prisregleringar
            ”verka prisuppehållande och strukturkonserveran- de genom att
            kostnadsförhållandena vid mindre effektiva företag visas större
            hänsyn än vid en normal fri prisbildning. Prisnivån pressas också
            upp genom att företagen söker gardera sig och på förhand kalkylerar
            in uteblivna intäkter vid väntade prisstopp och genom att benägenheten
            för prissänkningar avtar då företagen befarar att väntade kostnadshöjningar
            inte får tas ut.” I sitt yttrande pekar NO vidare på att ”prisstopp
            eller andra former av
          </p>
          <pb facs="riksdagen-motions-pdf/data/1973/mot_1973__1655/mot_1973__1655-003.pdf"/>
          <p>
            Mot. 1973:1655 3
          </p>
          <p>
            reglering ökar företagens svårigheter att planera på längre sikt
            och kan minska benägenheten för nyinvesteringar inom landet. Detta
            är givetvis negativt från samhällets synpunkt, bl. a. av sysselsättningsskäl.
            Riskerna för snedvridning av produktion och varuförsörjning ökar
            med reglerings- periodernas längd och är naturligtvis särskilt
            uttalade vid partiell prisreglering.” En annan nackdel med prisregleringar
            är att de snedvrider varuutbudet och påverkar dess kvalitet. En
            företagare som tvingas ligga stilla med priset kan i stället förändra
            sin vara så att den blir billigare att framställa. Han kan ta
            margarin i stället för smör i brödet, han kan lägga nio kilo i
            stället för tio i paketet, han kan låta varan utgå och ersätta
            den med en annan som inte är prisreglerad. Möjligheterna är många
            och som alltid i en regleringsekonomi är det den fyndige och fördomsfrie
            som premieras. Synpunkter som dessa mot prisregleringar har tidigare
            framförts av ”Arbetsgruppen för prisövervakningsfrågor” inom handelsdepartementet.
            I sitt betänkande (H 1965:2) konstaterar gruppen bl.a. att även
            en partiell reglering kan leda till minskat urval av varor, minskad
            priskon- kurrens, tendenser till högre prisnivå än vid fri prissättning
            och snedvridning av produktionen. Det kan också med fog ifrågasättas,
            om prisregleringar utgör ett effektivt stopp för prisstegringar.
            Även en hundraprocentig priskontroll kommer med den nuvarande
            och den föreslagna lagstiftningen att omfatta endast en tredjedel
            av konsumenternas utgifter. ”En tredjedel av en konsumentfamiljs
            utgifter är alltså det enda man får röra när man har en hundraprocentig
            priskontroll. Om priserna och kostnaderna stiger internationellt
            över hela linjen — för transporter, råvaror och färdigvaror —
            och lönerna stiger, räntan är hög osv. slår detta ut över hela
            fältet. Då skall vi på den återstående delen, en tredjedel, kunna
            priskontrollera så att vi kan sänka priserna på den delen och
            därutöver motverka stegringarna på de andra två tredjedelarna.
            En omöjlig uppgift eftersom på den tredjedel, där man skall sänka
            priserna, också finns kostnadsstegringar”, framhöll Hans Hagnell
            i riksdagsdebatten om prisregleringslagen den 10 december 1970.
            Verkningarna av prisstoppet 1970 var ingalunda så entydigt positiva
            som man gör gällande i promemorian. Under den tid det var i kraft
            inträffade betydande prisstegringar, även om man bortser från
            effekterna av den höjda mervärdeskatten. Inte heller de mycket
            kraftiga prishöjning- arna efter prisstoppets upphävande kan man
            bortse från i sammanhanget. Som flera remissinstanser understrukit
            kan dessa till en del vara en följd av prisstoppet. Förklaringen
            till att priserna steg under den tid prisstoppet var i kraft är
            dels att detta bara omfattade en tredjedel av konsumenternas utgifter,
            dels att man efter hand tvingades till omfattande dispenser. Därmed
            var man också inne i det regleringssystem som utgör det främsta
            skälet mot priskontroll som ett reguljärt inslag i den ekonomisk-politiska
            arsenalen. Den situation som prisregleringen skapar beskrevs på
            ett utmärkt sätt av handelsminister Feldt själv i en riksdagsdebatt
            den 2 februari i år om
          </p>
          <pb facs="riksdagen-motions-pdf/data/1973/mot_1973__1655/mot_1973__1655-004.pdf"/>
          <p>
            Mot. 1973:1655 4
          </p>
          <p>
            det nuvarande partiella prisstoppet. Generella dispenser för
            att t.ex. kompensera sig för avtalsenliga lönehöjningar är uteslutna,
            framhöll statsrådet. I stället hänvisas företagen till att i förhandlingar
            med de prisövervakande myndigheterna visa att de på grund av prisstoppet
            hamnat i en besvärlig situation med risk för sysselsättning eller
            för företagets fortlevnad. Först då är dispenser tänkbara. Men
            givetvis kan ett företags framtid ha underminerats genom hård
            prisreglering även under viktiga år innan ett sådant akut krisläge
            uppstår. De invändningar mot en prisreglering som redovisats ovan
            avvisas i propositionen med att det nu inte rör sig om en permanent
            priskontroll utan om kortvariga ingrepp i prismekanismen. Som
            framhålls i flera remissvar innebär emellertid förslaget så avgörande
            förändringar i förutsättningarna för reglerande ingrepp att det
            måste befaras medföra samma nackdelar som är förenade med en mer
            permanent prisreglering. NO säger t. ex. i sitt svar att ”ett
            genomförande av lagförslaget kan lätt leda till täta prisreglerande
            ingrepp. Därmed överträder man den skiljelinje beträffande de
            samhällsekonomiska verkningarna som enligt min mening går mellan
            enstaka ingrepp orsakade av krissituationer å ena sidan och ständiga
            eller ofta återkommande prisregleringar å andra sidan.” På ett
            annat ställe i samma yttrande heter det att ”man inte av och till
            kan införa prisstopp eller andra former av prisreglering utan
            att prisrelationerna snedvrides och näringslivet anpassar sina
            åtgärder till de ändrade villkoren för företagande. Effekterna
            av en ofta återkommande prisreglering kan därför förväntas bli
            av samma art som vid en mera permanent prisreglering. Samma skäl
            kan därför anföras mot en prisregleringslagstiftning vars tillämpning
            inte förbehålles rena ytterlig- hetsfall.” Liknande synpunkter
            framförs av Kooperativa förbundet (KF) och Lantbrukarnas riksförbund
            (LRF). Enligt KF kan man i arbetsgruppens förslag — som i oförändrat
            skick läggs fram i propositionen — skönja en inställning, som
            anser regleringsprincipen vara konkurrensprincipen över- lägsen.
            LRF framhåller i sitt yttrande att prisregleringar inte får utvecklas
            till ett ofta återkommande inslag i den ekonomiska politiken.
            ”Under normala förhållanden är varje priskontroll en skenlösning
            som enbart angriper symptomen.” För vår del vill vi ansluta oss
            till den uppfattning som kommer till uttryck i remissvaren från
            dessa tre instanser. En kraftig uttunning av förutsättningarna
            för att tillgripa prisreglerande åtgärder och en utökning av de
            kontrollinstrument som står till forfogande leder lätt till att
            man hamnar i ett tillstånd med många och ofta återkommande regleringsperio-
            der. Effekterna av dessa blir i stort sett desamma som vid ett
            mer permanent regleringstillstånd. De betydande riskerna vid ett
            oskickligt handhavande av prisregle- ringen understrykes av konjunkturinstitutet.
            ”Införs anmälningsplikt för prishöjningar väcker detta helt naturligt
            farhågor för att nästa steg blir direkta förhandlingar om prisutfästelser
            eller prisstopp. Likaså kan förhandlingar om prisutfästelser tas
            som signal för kommande prisstopp.
          </p>
          <pb facs="riksdagen-motions-pdf/data/1973/mot_1973__1655/mot_1973__1655-005.pdf"/>
          <p>
            Mot. 1973:1655 5
          </p>
          <p>
            Både dessa situationer kan förmodas påskynda en pågående inflatorisk
            utveckling och på så sätt tvinga fram ett prisstopp.” Enligt vår
            mening finns det också anledning att ifrågasätta om den stabiliseringspolitiska
            effekten av återkommande, begränsade prisregle- ringar är så stor
            att den uppväger dess nackdelar. Arbetsgruppen har visserligen
            hävdat detta, men som bl. a. NO och kommerskollegium (KK) framhåller
            i sina yttranden är denna slutsat svagt underbyggd. Det faktamaterial
            som arbetsgruppen lägger fram i sin promemoria förefaller vara
            relativt godtyckligt valt och kan, som KK framhåller, endast betraktas
            som en introduktion till ett stort problemkomplex. Mot bakgrund
            av de här redovisade synpunkterna yrkar vi avslag på proposition
            nr 58. Detta innebär emellertid inte att vi vill förneka att prisreglerande
            åtgärder kan vara nyttiga och nödvändiga i speciella situationer.
            För dessa fall finns emellertid den nuvarande lagen. Even- tuella
            justeringar i denna bör övervägas i ett större sammanhang.
          </p>
          <p>
            Kamp mot inflationen
          </p>
          <p>
            Varje form av prisreglering angriper i huvudsak bara symptomen
            och inte orsakerna till den inflatoriska utvecklingen. Det är
            på dessa grundläggande orsaker som kampen mot inflationen måste
            inriktas. Detta kan ske genom att en aktiv konkurrenspolitik förenas
            med beslutsamma ekonomisk-politiska åtgärder. I båda dessa avseenden
            har folkpartiet lagt fram förslag till årets riksdag. I motion
            nr 1470 av Gunnar Helén m. fl. begärs att den svenska konkurrenslagstiftningen
            blir föremål för översyn. I motion nr 982 av Karl Erik Eriksson
            m. fl. har lagts fram följande sexpunktsprogram för kamp mot inflationen:
            1. En offentlig besparingsutredning behövs. En sådan är nödvändig
            mot bakgrund av att den offentliga sektorns ökning är ett av huvudskälen
            till de prisstegringar vi upplevt de senaste åren. Den offentliga
            sektorns ökning betyder nämligen höjt skattetryck, och detta ökade
            skattetryck, och då inte minst de indirekta skatterna, höjer priserna.
            2. En bättre och mer aktiv konjunkturpolitik är nödvändig. Den
            låga tillväxten under 1971 och 1972 betydde att färre varor än
            annars producerades och innebar därmed en tendens till stigande
            priser. På det sättet bidrog den misslyckade konjunkturpolitiken
            till de höga prissteg- ringarna. 3. Bättre ekonomisk planering
            behövs för att motverka prishöjningar- na. En av fördelarna med
            en sådan planering är att man då lättare kan undvika eller minska
            spänningarna i ekonomin, dvs. eliminera de flaskhalsar som lätt
            leder till prisstegringar. 4. Indexreglerade skatteskalor är en
            metod att i skattesystemet bygga in ett skydd mot inflationens
            skadeverkningar. Löntagarna behöver då inte begära kompensation
            för att inflationen knuffar upp dem i allt högre marginalskatteskikt.
            Därmed får man ett motiv till lägre lönekrav i
          </p>
          <pb facs="riksdagen-motions-pdf/data/1973/mot_1973__1655/mot_1973__1655-006.pdf"/>
          <p>
            Mot. 1973:1655 6
          </p>
          <p>
            kronor räknat. På så sätt blir kostnadsökningarna och därmed
            prisökning- arna mindre. S. I stabiliseringskonferenser före varje
            avtalsrörelse kan företrädare för regering, riksdag och arbetsmarknadens
            parter diskutera och enas om de samhällsekonomiska grundförutsättningarna
            för kommande avtalsrö- relse. Ett av de viktigaste inslagen i
            sådana stabiliseringskonferenser är att skapa en gemensam syn
            på inflationsriskerna. 6. Sparstimulerande åtgärder bidrar till
            bättre stabiliseringspolitik och därmed till en lugnare prisutveckling.
            Den bästa sparstimulerande åtgärden är i sin tur hushållens tilltro
            till regeringens förmåga och intresse att hålla en stabil prisnivå.
            Detta är bara exempel på en rad åtgärder som skulle kunna vidtagas.
            Tanken på olika samlade åtgärder mot inflationen har emellertid
            avvisats av den nuvarande riksdagsmajoriteten. Men att det behövs
            mer beslutsam- ma åtgärder än hittills för att komma till rätta
            med inflationen och dess skadeverkningar tycks det råda bred enighet
            om bland löntagarna. Från TCO: sida t.ex. har man pekat på att
            våra kunskaper om inflationens orsaker i dag är helt otillräckliga,
            vilket bl.a. leder till svårigheter vid valet av ekonomisk-politiska
            åtgärder. Önskemål om en statlig utredning som grundligt analyserar
            inflationsproblemet och kommer med förslag till åtgärder för att
            begränsa prisökningarna har framförts av SACO och SR. Vi anser
            det angeläget att en sådan skyndsam och stor inflationsutred-
            ning kommer till stånd. I denna bör ingå företrädare för de politiska
            partierna, ekonomisk expertis samt arbetsmarknadens parter. Ett
            sådant större sammanhang är också rätta platsen för att överväga
            eventuella mindre justeringar i den gällande prisregleringslagen.
            Med hänvisning till det anförda hemställer vi att riksdagen 1.
            avslår propositionen 1973:58 samt 2. hos Kungl. Maj:t begär att
            en utredning om inflationsbekäm- pande åtgärder tillsätts skyndsamt.
          </p>
          <p>
            Stockholm den 26 mars 1973
          </p>
          <p>
            SIGFRID LÖFGREN (fp) BIRGER MÖLLER (fp)
          </p>
          <p>
            SVEN G. ANDERSSON (fp) i Örebro
          </p>
        </div>
      </div>
    </body>
  </text>
</TEI>
