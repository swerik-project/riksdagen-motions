<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0023/mot_199900_MJ_0023-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ23 pnr: m707
          </p>
          <p>
            Motion till riksdagen ÖS
          </p>
          <p>
            1999/2000:MJ23 om
          </p>
          <p>
            av Kent Olsson och Lars Björkman (m) Mot. É é 1999/2000 med anledning
            av prop. 1999/2000:73 Jaktens villkor
          </p>
          <p>
            En artrik och livskraftig fauna är en omistlig tillgång för hela
            svenska folket. Regeringens motiv för att ändra benämningen jaktvård
            till viltvård har därmed stark förankring hos den breda allmänheten.
            Förhållandet att viltvården är ett viktigt allmänt intresse, som
            inte enbart berör vissa jägargrupper, gör det angeläget att alla
            som arbetar med viltvårdsfrågor kan verka på likartade villkor.
            Landets båda jägarorganisationer har sedan lång tid tillbaka utfört
            omfattande arbetsuppgifter som varit till stor nytta för viltvården
            och djurskyddet. Samtidigt anges det i jaktlagen, 4 8 andra stycket,
            att det är de enskilda markägarna och jakträttshavarna som har
            det direkta ansvaret för viltvården. För att nå så många som möjligt
            av landets markägare och jägare med information och utbildningsinsatser
            är det nödvändigt att hela det etablerade kontaktnätet inom jakten
            och viltvården utnyttjas i denna verksamhet. Sedan mer än 20 år
            tillbaka har regeringen och riksdagen genomgående lämnat gemensamma
            uppdrag och arbetsuppgifter till landets båda jägarorganisationer.
            Som exempel på detta kan nämnas representation i offentliga utredningar
            och arbetsgrupper, remissbehandlingar av viltvårds- frågor, representation
            i länsviltsnämnderna, delat ansvar för jägarut- bildningen och
            ”jägarexamen”, organiserandet av den lokala samråds- verksamheten
            mellan jägarna och markägarna samt åtgärder mot viltolyckor i
            trafiken. Det bör framstå som en självklarhet att de båda jägarorganisationerna
            skall kunna fortsätta och vidareutveckla sin allmännyttiga verksamhet
            med viltvård, djurskydd och information till jägarna och allmänheten.
            Med kombination av samverkan och enskilda organisationsinsatser,
            kan de båda förbunden nå större delen av landets jägare och markägare
            med bland annat information och kursverksamhet. För att nå målet
            om maximalt resursutnyttjande och effektivaste viltvårdsinsatser
            erfordras, som hittills varit fallet, att Svenska Jägareförbundet
            och Jägarnas Riksförbund även fortsättningsvis har ett gemensamt
            uppdrag och ansvar för att målet för den svenska viltvården kan
            säkerställas och vidareutvecklas. Då skrivningen i prop. 1999/2000:73
            är otydlig och kan tolkas olika i fråga om jägarorganisationernas
            roll och ansvarsförhållanden, bör riksdagen förtydliga detta med
            följande tillägg:
          </p>
          <pb facs="riksdagen-motions-pdf/data/199900/mot_199900_MJ_0023/mot_199900_MJ_0023-0002.pdf"/>
          <p>
            - Svenska Jägareförbundet och Jägarnas Riksförbund skall i samverkan
            1999/2000 ansvara för information och utbildning om viltvård och
            jakt samt lämna MJ23 råd om viltvård och djurskyddsfrågor till
            jägarna, markägarna och allmänheten.
          </p>
          <p>
            - För den allmännyttiga verksamheten bör jägarorganisationerna
            årligen få skäligt anpassade bidrag ur viltvårdsfonden.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            Svenska Jägareförbundets och Jägarnas Riks- förbunds roll och
            ansvarsförhållanden, 2. att riksdagen som sin mening ger regeringen
            till känna vad i motionen anförts om att jägarorganisationerna
            för den allmännyttiga verksamheten årligen tilldelas bidrag ur
            viltvårdsfonden.
          </p>
          <p>
            Stockholm den 5 april 2000
          </p>
          <p>
            Kent Olsson (m) Lars Björkman (m)
          </p>
        </div>
      </div>
    </body>
  </text>
</TEI>
