<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01760">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:50 angående medlen i den 
fortsatta regionalpolitiska stödverksamheten m. m.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:50 angående medlen i den 
fortsatta regionalpolitiska stödverksamheten m. m.</title>
          <idno type="rdwebb">FW021760</idno>
          <rs type="number">1760</rs>
          <ref type="dokument_url_text">http://data.riksdagen.se/dokument/FW021760/text</ref>
          <ref type="dokument_url_html">http://data.riksdagen.se/dokument/FW021760</ref>
          <ref type="dokumentstatus_url_xml">http://data.riksdagen.se/dokumentstatus/FW021760</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC. P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GNWd5uE9fySggzZr5teCwt</idno>
            <name>INGEGÄRD FRAENKEL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DUeEmNNanrcbMfEmRGanB6" type="signed"/>
        <correspContext corresp="i-DUeEmNNanrcbMfEmRGanB6">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-GNWd5uE9fySggzZr5teCwt"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-QoeFZWNQgLDU6t6B6RuPtd"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1760/mot_1973__1760-001.pdf"/>
      <fw xml:id="i-3HqcKVB61C3vyBefQFrJYf">
        Mot. 1973:1760 2
      </fw>
      <div xml:id="i-MRs3EuEFeQbAR5HPabpUMF" type="motHeader">
        <div xml:id="i-3ppqdivqGxPiLBYUehn1jc" type="motTitle"/>
        <div xml:id="i-Tz6Kt9zEjiCLAZghEVX19y" type="motSubmissionInfo"/>
      </div>
      <div xml:id="i-Ufgx8jS6LVs34AEYfPVSfh" type="motBody">
        <div xml:id="i-BwENmTHiqG4HTm61HFHMS4">
          <p xml:id="i-KRr6Vy1QXtPFSakbawHGy6">
            Motioner nr 1760—1761 år 1973
          </p>
          <p xml:id="i-Wy4ZgQRLAUkimhB5rytpZQ">
            Nr 1760
          </p>
          <p xml:id="i-3LVwC7Yib2xx8aaN5iSjgV">
            av herr Helén m. fl. i anledning av Kungl. Maj:ts proposition
            1973:50 angående medlen i den fortsatta regionalpolitiska stödverksamheten
            m. m.
          </p>
          <p xml:id="i-R4FA4v8gC1Fmo2hW9AB3bZ">
            Riksdagens beslut om regionalpolitiskt handlingsprogram
          </p>
          <p xml:id="i-GM6GHDZFBx47YsMFTFKYwm">
            1972 års riksdag antog ett regionalpolitiskt handlingsprogram
            för hela landet. Det innebär att frågan om anslag till regionalpolitisk
            stödverksam- het för första gången kan behandlas med utgångspunkt
            i en för hela landet enhetlig planering och baserad på mål satta
            för olika delar av landet. Folkpartiet har i motion till årets
            riksdag (1973:225) givit sin syn på betydelsen av beslutet om
            ett regionalpolitiskt handlingsprogram. Vi vill här endast stryka
            under att innebörden av de mål och ramar som regering och riksdag
            därmed ställt sig bakom är att löften givits till resp. regioner
            som skall uppfyllas bl.a. genom de medel som nu ställs till förfogande.
            Dessa löften får naturligtvis särskild tyngd gentemot skogs- länen,
            där den allmänna målformuleringen innebär att befolkningens storlek
            inte ytterligare skall reduceras. För att nå detta mål krävs olika
            typer av åtgärder från statsmakternas sida som skapar nya arbetstillfällen.
            Det regionalpolitiska handlingsprogrammet innebär vidare att varje
            län skall ges möjligheter att bygga upp primära centra. Kännetecknet
            för sådan ort skall vara tillgång till allsidig arbetsmarknad
            och ett varierat och kvalificerat utbud av offentlig service.
            F.n. uppfyller långt ifrån alla primära centra detta kriterium.
            Statsmakterna har i och med antagandet av det regionalpolitiska
            handlingsprogrammet förbundit sig att medverka till en utveckling,
            som ger varje län ett sådant rikt utrustat primärt centrum. Folkpartiet
            lägger stor vikt vid att dessa orter verkligen ges möjlighet att
            bli dammbyggnader, som kan stoppa upp avfolknings- strömmarna
            från främst skogslänen. Ett sätt att förse dessa primära centra
            med allsidig arbetsmarknad och kvalificerat utbud av offentlig
            service är att från centrala ämbetsverk och departement decentralisera
            arbetsuppgifter och beslutanderätt.Det har dessutom den fördelen
            att besluten i den offentliga förvaltningen fattas närmare dem
            som berörs av besluten. Därigenom kan lokalkännedom och individuella
            hänsyn lättare tas med i bedömningen av de konkreta problemen.
            I motion 1973:1707 i anledning av regeringens förslag till utlokalisering
            av statlig verksamhet har vi därför föreslagit att varje verk
            skall ges i uppdrag att undersöka möjligheterna att sprida sin
            verksamhet till regional och lokal nivå. Erfarenheter från utredningar
            i några verk visar att förutsättningarna för en sådan spridning
            är stora. En satsning på primära centra i länen bör få positiva
            effekter för hela länet. Effekten av sådana satsningar är enligt
            vår mening inte att
          </p>
          <p xml:id="i-F5573etRVh8jWUhUB6yhou">
            1 Riksdagen 1973. 3 saml. Nr 1760-1761
          </p>
          <p xml:id="i-VEmzi6F3ikqnr1B63BbeLg">
            Mot. 1973 1760-1761
          </p>
          <pb facs="riksdagen-motions-pdf/data/1973/mot_1973__1760/mot_1973__1760-002.pdf"/>
          <p xml:id="i-9qD6ezwWmUrNrmgJnfoyjB">
            arbetstillfällen och andra resurser tas från övriga orter i resp.
            län. Alternativet är i stället att tillväxten av storstäderna
            och ytterligare några av de allra största städerna i annat fall
            återigen skjuter fart. Efter förslag i folkpartiets motion till
            höstriksdagen beslutade riksdagen vidare att hos Kungl. Maj:t
            begära ett förslag till servicegaranti för de mindre orterna.
            I föreliggande proposition behandlas frågan. Något förslag läggs
            dock inte fram för riksdagen. Departementschefen säger härom,
            att det ”behövs en intensifierad kommunal planering i fråga om
            serviceförsörjningen som inbegriper främst planer för lokal trafikförsörj-
            ning, social och kommersiell service och utbildning”. Det förutsätter
            enligt departementschefen ”en viss tid innan kommunerna kan genom-
            föra en mera fullständig planering av serviceförsörjningen. I
            ett inled- ningsskede får beslut om statliga stödåtgärder grundas
            på mera översikt- liga bedömningar från fall till fall.” Avsikten
            med folkpartiets förslag om en garanti för servicen i de mindre
            orterna har inte varit att statsmakterna därmed skulle överta
            något av kommunernas självbestämmanderätt i fråga om resursfördel-
            ningen inom kommunen. Vi instämmer därför i att uppgiften att
            planera för serviceförsörjningen och fördelningen av den är en
            kommunal angelägenhet. Avsikten med en garanti är emellertid att
            kommunerna efter framställning skall kunna erhålla särskilt statligt
            stöd för att upprätthålla visst slag av service, t.ex. skola,
            butik eller filial till kommunalkontor. Om kommunerna vet att
            statsbidrag kan utgå för dessa ändamål, påverkar det naturligtvis
            tillkomsten av sådan planering. Det är därför angeläget att regeringen
            utarbetar generella bestämmelser som kan ligga till grund för
            beslut om under vilka omständigheter sådant statligt stöd kan
            utgå till kommunerna. Det uppdraget måste anses ligga i riksdagens
            beslut. Administrationen av sådant stöd kan därefter med fördel
            handläggas av länsstyrelsen. Riksdagen bör understryka vikten
            av att denna fråga löses genom att begära att Kungl. Maj:t påskyndar
            arbetet.
          </p>
          <p xml:id="i-3xBpxyX8hCzj5WHCqN57GK">
            Erfarenheterna av den förda regionalpolitiken
          </p>
          <p xml:id="i-TYLyTN6CHRnQDSS6cYEUbA">
            De former av regionalpolitiskt stöd som nu utgår har i stort
            sett varit i kraft sedan 1965. Under denna tid har enligt uppgifter
            i propositionen ca 18 000 arbetstillfällen skapats. Regionalpolitiken
            har för denna tid haft 1,9 miljarder kr. till sitt förfogande.
            Dessa uppgifter är inget fullständigt mått på effekten av regionalpoliti-
            ken. En närmare analys skulle sannolikt visa att en betydande
            del av antalet arbetstillfällen inte är en nettoökning. I ett
            okänt antal fall är det i stället fråga om omlokalisering av arbetsplatser.
            Dessutom kan viss del antas ha kommit till även utan särskilt
            lokaliseringsstöd. Å andra sidan kan man konstatera att stödet
            medverkat till att ett antal företag, som utan stöd kanske nödgats
            lägga ned driften, fortsatt och till och med kunnat utöka sin
            verksamhet. Den verkliga effekten av det regionalpolitiska stödet
            är följaktligen
          </p>
          <pb facs="riksdagen-motions-pdf/data/1973/mot_1973__1760/mot_1973__1760-003.pdf"/>
          <fw xml:id="i-RCtScjT8z5M9carKEtdKA3">
            Mot. 1973:1760 3
          </fw>
          <p xml:id="i-XoDQ52FfCZXDqMcJpDGjr4">
            svår att exakt ange i antal arbetstillfällen. Det måste anses
            ha varit värdefullt om en mera ingående redovisning av effekten
            av den förda politiken hade kunnat läggas till grund för riksdagens
            beslut om en fortsättning av stödet för ytterligare en femårsperiod.
            Följden av de insatser som gjorts inom ramen för statens regionalpoli-
            tik kan emellertid inte mätas endast i antal arbetstillfällen.
            I de skillnader mellan olika regioner som det är denna politiks
            syfte att utjämna ingår också skillnader i tillgång till offentlig
            service, kulturellt utbud och social omvårdnad. Vikten av att
            utjämna olikheter i dessa avseenden minskas inte av att sambandet
            däremellan och tillkomsten av nya arbetstillfällen inte är direkta.
            Ett indirekt samband är däremot uppenbart liksom mellan investeringar
            i vägar, hamnanläggningar etc. och företagsutbygg- nader eller
            etableringar. Det stryker under vikten av att inte underskatta
            de insatser som syftar till att generellt förbättra betingelserna
            för företagsamheten i undersysselsatta regioner. Transportstödet
            är kanske det bästa exemplet på en åtgärd som generellt står till
            förfogande för huvudparten av företagen men som också har en direkt
            effekt på det individuella företagets kostnadssituation. Vi vill
            liksom tidigare förorda en ökad satsning på sådant generellt verkande
            stöd till företagsamheten i undersysselsatta områden,
          </p>
          <p xml:id="i-CY7bmoqC1oMce18CmV5WPA">
            Generella medel
          </p>
          <p xml:id="i-HHbsBEKsRyXzbX6rWBmmz2">
            Den lokaliseringspolitik som riksdagen fattade beslut om 1964
            kännetecknades i hög grad av selektiva metoder. I och med den
            utbyggda regionalpolitiken från 1970 har betydande inslag av generellt
            stöd kompletterat de selektiva medlen,t. ex. transportstöd, sysselsättningsstöd
            och utbildningsstöd. Den planmässiga utbyggnad av strukturen inom
            regionerna som till följd av länsprogrammen och riksdagens beslut
            om regionalpolitiskt handlingsprogram nu kan komma till stånd
            är ytterligare ett väsentligt steg i den riktningen. Investeringar
            i t. ex. bostäder, vägar, kommunika- tioner, utbildning, sjukvård
            m. m. är inte endast av stor betydelse som sysselsättningsskapande
            faktorer. Om det är brister i en orts utrustning i detta avseende
            som ligger bakom en vikande befolkningsutveckling, är det osannolikt
            att ens mycket kraftigt tilltagna kapitalsubventioner till ett
            enskilt företag långsiktigt kan förändra situationen. Även stödjande
            insatser som syftar till att minska företagens kostna- der vid
            lokalisering inom undersysselsatta regioner kan dock utformas
            så, att de generellt står till förfogande för alla intresserade
            företag. Det redan omnämnda transportstödet är ett exempel på
            en sådan politik. I områden med överskott på arbetskraft bör enligt
            vår mening företagen i första hand stimuleras att öka antalet
            sysselsatta. Huvud- parten av de statliga medlen till regionalpolitiken
            har använts till att subventionera kapitalinsatserna. Det bör
            nu enligt vår mening komplette- ras med subvention av kostnaderna
            för arbetskraften i större omfatt- ning än för närvarande. Det
            kan bl. a. ske genom ett lägre uttag av den allmänna arbetsgivaravgiften
            inom stödområdet.
          </p>
          <pb facs="riksdagen-motions-pdf/data/1973/mot_1973__1760/mot_1973__1760-004.pdf"/>
          <fw xml:id="i-66c7UJoccAwMzyksA6h4xw">
            Mot. 1973:1760 4
          </fw>
          <p xml:id="i-AxPHGZnqA8EYDi4D5X5FPH">
            Sänkt löneskatt inom stödområdet
          </p>
          <p xml:id="i-5VbKtrxq1kPHhApRtTLBxW">
            När riksdagsmajoriteten hösten 1970 beslutade att fördubbla löne-
            skatten från 1 till 2 procent skedde det med motiveringen att
            ”dämpa sådan överefterfrågan på arbetskraft som kan verka löneglidande”.
            Vi hävdade då och hävdar fortfarande att en sådan överefterfrågan
            på arbetskraft totalt sett inte existerar inom stödområdet. Vore
            det fallet, skulle självklart en särskild politik för att stimulera
            tillkomsten av arbetstillfällen inom stödområdet vara obehövlig.
            För närvarande innebär den fyraprocentiga löneskatten att arbets-
            givare inom stödområdet kommer att leverera in ca 600 milj. kr.
            per år till statskassan. I en långsiktig expansiv näringspolitik
            är det vår övertygelse att det utrymme som näringslivet inom stödområdet
            skulle få genom en sänkning eller befrielse från löneskatten skulle
            komma att innebära en tillväxt inom näringslivet som för landet
            som helhet vore av långt större värde. När vi tidigare fört fram
            detta förslag i riksdagen har dess majoritet tillbakavisat kravet
            med hänvisning till bl. a. administrativa svårigheter att rätt
            avgränsa det eller de områden inom vilka lägre löneskatt skulle
            utgå. Det ligger utan tvivel ett visst värde ur administrativ
            synvinkel i systemet med samma löneskatt över hela landet. Visst
            administrativt merarbete kan emellertid inte få förhindra en reform
            som av sysselsättningsskäl är starkt motiverad. Vi återkommer
            därför med kravet på att löneskatten inom inre stödområdet bör
            avskaffas och inom yttre stödområdet utgå med lägre procentsats
            än i övriga landet. Uppdraget att närmare pröva formerna och den
            tekniska konstruktionen bör ges åt företagsbeskatt- ningsutredningen.
          </p>
          <p xml:id="i-QHwmPmKG3Zf3esHhhweGYh">
            Regionalpolitiskt stöd
          </p>
          <p xml:id="i-Y4W3x1e6siApJjajQwdAuH">
            För den kommande femårsperioden föreslår regeringen att en ekono-
            misk ram på 2 500 milj. kr. skall ställas till regionalpolitikens
            förfogande. Under den snart avslutade treårsperioden har motsvarande
            ram uppgått till I 200 milj. kr. I den senare summan ingår transportstöd
            med 75 milj. kr. vilket däremot inte inräknats i den förra summan,
            Å andra sidan tillkommer den av regeringen i tilläggsstat III
            för innevarande budgetår begärda vidgningen av ramen med 175 milj.
            kr. Inklusive denna utökning av medlen har ca 430 milj. kr. per
            år stått till regionalpolitiska stödverksamhetens förfogande under
            de senaste tre åren. För den kommande perioden föreslås detta
            bli höjt till 500 milj. kr. per år. En riktig jämförelse fordrar
            vidare att hänsyn tas till en fortgående penningvärdeförsämring.
            Det är alltså inte fråga om någon stor ökning av den ekonomiska
            ramen. Det är mot denna bakgrund en egendomlig beskrivning departementschefen
            ger av anslagshöjningen i propositionen, där det heter: ”Vad jag
            nu förordat innebär, att statsmakterna under fem år satsar mer
            än dubbelt så mycket på regionalpolitiskt stöd som under innevarande
            treårsperiod.”
          </p>
          <pb facs="riksdagen-motions-pdf/data/1973/mot_1973__1760/mot_1973__1760-005.pdf"/>
          <fw xml:id="i-5sFGe2Xq1zbyt6yfAsupQP">
            Mot. 1973:1760 5
          </fw>
          <p xml:id="i-Qn5uDe97sSAFw6fXDKZYAu">
            Som visats ovan är det inte fråga om någon sådan vidgning av
            den ekonomiska ramen som departementschefens framställning vill
            ge ett intryck av. Det är tvärtom närmaste en frysning av stödet
            på den nivå det haft under senare år. Det är emellertid svårt
            att förutse vilka anspråk på stöd som företagen kan komma att
            ställa fem år framåt i tiden. Vi håller emellertid för sannolikt
            att om de mål angående sysselsättningen som ställts upp i det
            regionalpolitiska handlingsprogrammet skall kunna nås, kommer
            en vidgning av den nu föreslagna ramen att vara erforderlig. Regerigen
            får i ett sådant läge återkomma i frågan till riksdagen.
          </p>
          <p xml:id="i-3TRWWJeRE3x5e3uomj77fB">
            Sysselsättningsstöd
          </p>
          <p xml:id="i-GL1L28NB6UKXfzdsFm42bt">
            Företag i inre stödområdet kan erhålla särskilt bidrag för stadigva-
            rande ökning av antalet anställda. Det är en välkommen uppräkning
            av detta bidrag som nu föreslås. Vi har tidigare framfört som
            vår åsikt att subvention av kostnaderna för arbetskraft borde
            vara naturlig i alla områden där arbetslösheten är stadigvarande.
            I gränstrakterna mellan inre stödområdet och det allmänna stödområdet
            finns kommuner eller delar av kommuner med samma sysselsättningssvårigheter
            som de som före- ligger inom inre stödområdet. Företag i dessa
            områden borde därför också kunna komma i åtnjutande av sysselsättningsstöd.
            Som exempel på sådana gränsfall som här avses kan nämnas Vansbro
            och Malung i Kopparbergs län, Bjurholm som föreslås ingå i Vännäs
            kommun i Västerbottens län och därmed hamna utanför inre stödområdet,
            de västra delarna av Örnsköldsviks kommun i Västernorrlands län,
            Torsby kom- mun i Värmlands län samt Gotland. Det hör till Kungl.
            Maj:ts åliggande att exakt ange gränsen för det inre stödområdet.
            Vi föreslår därför att gränsdragningen för inre stödområdet omprövas,
            varvid områden i allmänna stödområdet med sysselsättningsproblem
            liknande dem som föreligger i inre stödområdet — bl. a. de ovan
            exemplifierade — bör införlivas i det senare området.
          </p>
          <p xml:id="i-5ubmHeg5v8YZawpcnLELta">
            Utbildningsstöd
          </p>
          <p xml:id="i-TjSoyq7toA3C5DEvdGPA2X">
            Stöd för utbildning av nyanställd personal kan utgå som schablonstöd
            eller som individuellt stöd till mer kvalificerad utbildning.
            Schablon- stödet kan utgå i högst 6 månader och det individuella
            stödet i högst 12 månader. Härvidlag föreslås ingen ändring i
            propositionen. Den individuella utbildningen bör vara tillräckligt
            lång för att den som genomgått utbildningen skall kunna gå direkt
            ut i normal produktion. I många fall torde 12 månader vara en
            alltför kort maximitid för yrkesutbildning. Arbetsmarknadens parter
            och arbetsmarknadsmyndig- heterna bör ha större möjligheter att
            vid den förutsatta individuella prövningen medge den utbildningstid
            som krävs för att vid utbildnings- tidens slut möjliggöra en övergång
            till normal produktion. En förlängning av utbildningstiden skulle
            också i vidgad utsträckning möjliggöra mer kvalificerad utbildning,
            vilket från samhällets synpunkt torde vara av särskilt stort värde.
            Maximitiden för individuell utbildning bör utsträckas
          </p>
          <pb facs="riksdagen-motions-pdf/data/1973/mot_1973__1760/mot_1973__1760-006.pdf"/>
          <fw xml:id="i-DRCNHCG7g7jTiyDxVQE5kT">
            Mot. 1973:1760 6
          </fw>
          <p xml:id="i-CNvbZFrq5kDuwHQMvmvWzZ">
            till 18 månader, och möjligheter bör skapas att i undantagsfall
            medge längre utbildning. Särskilt angeläget är det att den längre
            maximitiden tillämpas i fråga om utbildning av äldre arbetskraft.
            Detta skulle underlätta för den äldre arbetskraften att finna
            sysselsättningsmöjlig- heter. Över huvud taget gäller att i fråga
            om utbildningsstödet betstäm- melserna bör tillämpas generöst.
          </p>
          <p xml:id="i-DFKpVUWRGmYakbGGCHgBi6">
            Stödberättigad verksamhet
          </p>
          <p xml:id="i-RwnaTDs8HqAkESA4fCDw4Y">
            I propositionen föreslås att viss partihandel och uppdragsverksamhet
            skall kunna bli stödberättigad verksamhet. Det är en vidgning
            som överensstämmer med tidigare förslag från folkpartiet. Härmed
            kan så gott som all serviceverksamhet få stöd. Det finns emellertid
            ett par restrik- tioner i regeringsförslaget som förefaller överflödiga.
            Den typ av regionalpolitiskt stöd som här behandlas föregås alltid
            av särskild framställning med åtföljande prövning av varje enskilt
            fall. I de fall det föreligger anledning till särskild restriktivitet
            i bidragsgivningen kan det därför beaktas i denna handläggning.
            Vi föreslår av denna anledning att all partihandel med mer än
            lokal marknad blir stödbe- rättigad, dvs. även sådan som är inriktad
            på hushållssektorn och jordbrukssektorn. Vi föreslår av samma
            anledning att stöd kan utgå för investeringar i varulager, som
            är motiverade av ny eller utvidgad verksamhet inom stödområdet.
            De invändningar mot det förslaget som anförs i propositionen anser
            vi inte hållbara. Värderingen av varulager bör kunna lösas enligt
            samma principer som gäller vid redovisning och beskattning.
          </p>
          <p xml:id="i-56FB9MGSCaRmNK5fvC3TET">
            Ökat stöd till de mindre företagen
          </p>
          <p xml:id="i-WjXXKR44g2C4tq589WYR4h">
            De mindre och medelstora företagen är av strategisk betydelse
            för en lyckad regionalpolitik. Det är från denna grupp av företag
            som de lokaliseringsbara enheterna i stor utsträckning skall sökas.
            Till de mest svårbemästrade problemen för företagsledare i mindre
            företag hör marknadsföringsåtgärderna. Företaget har oftast byggts
            upp kring en väl utvecklad och rationellt upplagd produktionsteknik,
            medan däremot insikter och erfarenheter av försäljning och marknadsföring
            är bristfälliga. Företagarföreningarna, vilkas uppgift skall vara
            att ge råd och service till denna typ av företag, bör därför ges
            resurser att vidga sin verksamhet med sådana uppgifter. De bör,
            som framhållits från folkpartiet i tidigare motioner till riksdagen,
            ses som regionala stödorgan för de mindre och medelstora företagen.
            Det förutsätter emellertid ökade anslag till företagarföreningarna.
            I propositionen berörs frågan om stöd till de mindre företagen
            för marknadsföringsåtgärder. Där hänvisas till möjligheterna att
            få statlig lånegaranti för anskaffande av rörelsekapital. Liksom
            tidigare föreslår vi emellertid att initialkostnader för marknadsföringsåtgärder
            bör kunna räknas in i det underlag som lokaliseringsbidragen och
            -lånen baseras på.
          </p>
          <pb facs="riksdagen-motions-pdf/data/1973/mot_1973__1760/mot_1973__1760-007.pdf"/>
          <fw xml:id="i-7VfdnQVhXVHuJ8NAfh17KD">
            Mot. 1973:1760 z
          </fw>
          <p xml:id="i-7f4wvmZKwfnMTP3LkBUueY">
            Förutsättningarna för en lyckad utveckling för nyetablerade företag
            och därmed en bättre räntabilitet på det kapital som staten satsar
            i anläggningar och maskiner motiverar en sådan ändring av nuvarande
            bestämmelser. Till de åtgärder som kan förbättra de mindre företagens
            betingelser hör också tillhandahållande av lokaler. Inte sällan
            är lokalfrågan ett av de mindre företagens stora problem. I åtskilliga
            kommuner har genom kommunens försorg särskilda industrihus eller
            hantverkshus byggts, som innehåller lokaler som kan ställas om
            alltefter företagens krav. Staten bör kunna medverka till att
            fler sådana lokaler kommer till genom förstärk- ning av bidrag
            till kommunerna för ändamålet. Förslag härom bör kunna föreläggas
            riksdagen i samband med den proposition som aviserats i anledning
            av kommunalrättskommitténs förslag.
          </p>
          <p xml:id="i-KZC4PjXEjL3GW474YUsG9x">
            Lokaliseringsfond
          </p>
          <p xml:id="i-E4CdBbLbAebiN2QZ1AAFcn">
            De nuvarande investeringsfonderna har kommit till viss nytta
            i lokaliseringspolitiken och har visat sig vara av stort värde.
            Jämfört med de belopp som används i andra områden har de inom
            stödområdet investerade medlen ur investeringsfonden varit tämligen
            blygsamma. Av de frisläpp av medel ur investeringsfonden som beviljats
            för investeringar både i och utanför området har endast 14 4 gått
            till stödområdet. Metoden att låta företagen använda egna obeskattade
            vinstmedel för investeringar inom områden med långvarig undersysselsättning
            bör emellertid tas till vara och ytterligare byggas ut. Vi föreslår
            därför att företagen ges rätt att avsätta vinstmedel till en särskilda
            lokaliseringsfond enligt samma skattebestämmelser som gäller för
            investeringsfonden.
          </p>
          <p xml:id="i-RzQGH2xabLmSyYWVS1e7b5">
            Högre avskrivningsprocent inom stödområdet
          </p>
          <p xml:id="i-Tx76qRcJYQVvKSing7dCsS">
            Lån till förmånlig ränta och lokaliseringsbidrag kan motiveras
            med det större risktagande som är förenat med investeringar i
            områden som kännetecknas av stagnation eller tillbakagång. I samma
            syfte borde en kortare återbetalningstid av investeringar genom
            högre avskrivnings- procent vara motiverad. Det skulle på ett
            ändamålsenligt sätt komplettera förslaget om en särskild lokaliseringsfond.
            Rätten till större avskrivning är nämligen av betydelse även för
            företag som saknar möjlighet att avsätta vinstmedel till särskild
            fond. Förmånligare avskrivningsregler för anlägg- ningar inom
            stödområdet bör därför prövas närmare.
          </p>
          <p xml:id="i-9d4p8Ug73x9zUjirkaK8YQ">
            Kommunikationer
          </p>
          <p xml:id="i-TB3ip39NXkAwMFTMdVj5a">
            Transporternas betydelse för en lyckad regionalpolitik kan inte
            överskattas. Trots att sambandet mellan trafikpolitik och regionalpolitik
            ofta betonats och trots att en hel del gjorts på det området är
            både försörjningen och priserna ännu en allvarlig hämsko för en
            gynnsam utveckling av näringslivet inom stödområdet.
          </p>
          <pb facs="riksdagen-motions-pdf/data/1973/mot_1973__1760/mot_1973__1760-008.pdf"/>
          <fw xml:id="i-PQmoZ5pvRFY94dH8cectaF">
            Mot. 1973:1760 8
          </fw>
          <p xml:id="i-mkh8zj4zuWqRB3dc5etfE">
            Regeringen syntes länge acceptera en fortgående försämring av
            transportförsörjningen genom nedläggning av järnvägar, indragning
            av tåg och stationer, obefintlig samordning mellan väginvesteringar
            och lokalise- ringsinsatser och ständigt stigande priser och taxor.
            Det är tillfredsställan- de att en omsvängning i trafikpolitiken
            från regeringens sida numera tycks vara ett faktum. Vi tillmäter
            den pågående regionala trafikplane- ringen liksom den nytillsatta
            trafikpolitiska utredningens arbete stor betydelse i detta avseende.
            Erfarenheterna av det särskilda transportstödet för gods från
            stödom- rådet är goda. En utökning av denna generella förbättring
            för näringslivet inom området måste vara en självklar del i en
            utbyggd regionalpolitik. Den viktgräns som kvalificerar för transportstöd
            och de regler för hur långt godset måste transporteras för att
            bli stödberättigat måste sänkas så att fler företag kan få del
            av stödet. Vi utvecklar förslag i dessa frågor i motion i anledning
            av proposition om det fortsatta transportstödet. Regeringen har
            nu i viss del gått oss till mötes i fråga om Gotlandstrafiken.
            Det innebär emellertid inte någon tillfredsställande lösning för
            stödet till Gotlandstrafiken. Kostnaderna för transporter till
            och från Gotland bör i princip inte vara högre än för motsvarande
            sträcka på fastlandet. Staten bör därför bära den merkostnad som
            påläggs gods, fordon och passagerare för transport mellan Gotland
            och fastlandet. En särskild utredning bör få i uppgift att utforma
            ett system som jämställer transportkostnaderna på här antytt sätt.
            Regeringen har alldeles i dagarna fattat beslut om viss sänkning
            av flygtaxorna på längre avstånd. Det är ett välkommet första
            steg mot ett i kommunikationsavseende ”rundare Sverige”. En fortsättning
            bör vara möjlig när erfarenheter av den nu beslutade sänkningen
            har vunnits. Redan nu bör däremot en kraftig sänkning av biljettpriserna
            för tågresor på längre avstånd kunna komplettera besluten om sänkning
            av tele- och flygtaxorna. Folkpartiet har tidigare begärt att
            regeringen skulle utarbeta ett sådant förslag och därvid pekat
            på alternativen att endera sätta ett tak över vilket biljettpriset
            inte höjs eller successivt nedtrappa priset från och med en viss
            längd. Man bör t.ex. undersöka vilka möjligheter som föreligger
            att reducera biljettpriset på längre sträckor med åtminstone 25
            Jo. Det är emellertid inte endast kostnaderna för persontransporterna
            som kan vara avskräckande för företag, organisationer och myndigheter
            som överväger lokalisering inom stödområdet, Det är i lika hög
            grad den tid som går åt att förflytta sig mellan olika regioncentra
            i landet som är en hämmande faktor. Det problement har accentuerats
            genom beslutet om utlokalisering av vissa statliga verk. Förbättringen
            av snabbtransporterna kan ske på två vägar: dels genom ett utbyggt
            inrikesflyg som också kombineras med matarflyg från mindre platser
            framför allt i inlandet, dels genom en kraftig satsning på att
            få fram snabbgående persontåg. Till de åtgärder som är ägnade
            att motverka nackdelarna med de långa avstånden hör också reducering
            av teletaxorna. Om ett företag i södra
          </p>
          <pb facs="riksdagen-motions-pdf/data/1973/mot_1973__1760/mot_1973__1760-009.pdf"/>
          <fw xml:id="i-9A2NmymTizDRVBeaQoPyjg">
            Mot. 1973:1760 9
          </fw>
          <p xml:id="i-NE8ptLiMc9mCsVBuCPmNPZ">
            delarna av landet överväger att lokalisera en filial till norra
            Sverige är extra kostnader på grund av t. ex. kraftigt ökade teleräkningar
            betydelse- fulla. Vi får i det sammanhanget inte heller glömma
            bort alla de människor som under senare år flyttat söder ut men
            som har anhöriga och vänner kvar i norra Sverige. För den enskilda
            människan kan en sänkning av kostnaden för telefonsamtal upplevas
            som en reell förkort- ning av avstånden. Regeringen har för kort
            tid sedan beslutat om viss sänkning av teletaxorna på längre avstånd.
            Det är en befogad åtgärd. Den sänkning som nu kommer att genomföras
            innebär bl. a. att samtalen på längre avstånd än 45 mil blir billigare.
            Denna sänkning måste ses som ett steg mot än mer utjämnade telekostnader
            mellan olika delar av landet. Ett riktmärke bör vara att åstadkomma
            ett ”runt Sverige” dvs. att inget samtal bör vara dyrare än de
            som rings tvärs över landet. Den norrländska industrin måste vidare
            tillförsäkras kontinuitet i sjöfarten. Det är av vital betydelse
            framför allt för företagen med omfattande produktion för export.
            Året-runt-sjöfart måste därför göras möjlig i hela Bottenviken.
          </p>
          <p xml:id="i-T3TnEU2jeJT5BvSzLjADWq">
            Stöd till turistnäringen
          </p>
          <p xml:id="i-CnpEBuP2hRj6mY6fepmaW3">
            I propositionen behandlas även stöd till turistnäringen. Förslagen
            baseras på ett betänkande från kommittén för planering av turistanlägg-
            ningar och friluftsområden. Departementschefens ställningstagande
            av- viker från kommitténs så till vida som att näringen i propositionen
            endast betraktas utifrån regionalpolitiska utgångspunkter. Kommittén
            hade lagt stor vikt vid samordning mellan olika stödformer och
            deras användning liksom vid konkurrens och marknadsföringsfrågor.
            Dessutom finns anledning att beakta möjligheterna att genom en
            utbyggd inhemsk turistindustri motverka sådant valutautflöde som
            beror på snabbt växande antal turistresor till utlandet. Även
            en önskan att genom ökade rekreationsmöjligheter höja folkhälsan
            borde motivera utbyggt stöd. Vi menar att regeringen här bort
            anlägga ett sådant vidare perspektiv på frågan om stöd till turistnäringen.
            Det är en konstlad uppdelning av bevekelsegrunderna för stöd till
            en näring att inte samtidigt beakta alla faktorer som kan motivera
            stöd från statsmakternas sida. Över huvud taget får enligt vår
            mening näringen en njugg behandling i propositionen. Som vi tidigare
            framhållit i fråga om stöd till serviceverksamhet är en alltför
            restriktiv begränsning av stödverksamhet och stödformer obefogad
            eftersom ändå varje ansökan om stöd behandlas individuellt. Vi
            menar därför att de stödformer som står till andra näringars disposition
            i princip också bör kunna komma i fråga för att stödja turistnäringen.
            Sedan får erfarenhet och prövning visa vilka former som i olika
            branscher visar sig vara mest ändamålsenliga. Det betyder att
            såväl utbildningsstöd som sysselsättningsstöd bör kunna utgå till
            turistföretag. Inte heller för lån till rationaliseringar bör
            göras undantag. När det gäller långivningen till turistföretag
            har krav framförts om
          </p>
          <pb facs="riksdagen-motions-pdf/data/1973/mot_1973__1760/mot_1973__1760-010.pdf"/>
          <fw xml:id="i-V29GSKnbA8hn5wkeWrYhJT">
            Mot. 1973:1760 10
          </fw>
          <p xml:id="i-SKjP54EmCuwsoJvpVqFAfw">
            längre amorteringstider. De är f. n. oftast 15 år. Avskrivningstiderna
            för anläggningstillgångar är emellertid 30 år i beskattningshänseende.
            Svårig- heter uppkommer genom denna bristande överensstämmelse
            mellan återbetalningstid och möjligheter till avdrag vid beskattningen.
            Vi föreslår därför att som princip bör gälla att amorteringstid
            och avskrivningstid bör överensstämma. Det råder inget tvivel
            om att det i vårt land finns förutsättningar för en avsevärd expansion
            av turistnäringen. Det är emellertid angeläget att tillväxten
            av näringen sker i planerade former som möjliggör en riktig hushållning
            med såväl ekonomiska resurser som naturresurser. Sådan planering
            har kommit till stånd bl.a. genom den ovan nämnda kommitténs försorg
            för Åre-regionen men också för Öland genom den s.k. Ölandsutredningen.
            De projekt som planerats i dessa utredningar bör kunna finansieras
            bl. a. med lokaliseringslån och -bidrag. För Ölands del är det
            i första hand fråga om att ordna vattenförsörjningen till ön.
            För Åres del borde ett principbeslut kunna fattas om att efter
            hand utföra projektet efter i princip de riktlinjer som utredningen
            rekommenderat. Det skulle sannolikt innebära mycket stor stimulans
            för hela näringslivet i den regionen.
          </p>
          <p xml:id="i-EontchTBSHXmYq5ddQBgqe">
            Särskilt stöd till glesbygd
          </p>
          <p xml:id="i-3yiTSP3pMtXwD83A9KKDEb">
            De många förslag som glesbygdsutredningen lagt fram i sina betänkan-
            den har behandlats av regeringen i olika propositioner. I nu föreliggande
            proposition berörs de frågor som rör glesbygdskommunernas inventering
            av sysselsättningstillfällen och hemarbete. Erfarenheterna från
            den försöksverksamhet som genom glesbygdsutredningens försorg
            bedrivits i sex kommuner med intensifierad sysselsättningsplanering
            är så goda att de nu vidgas att gälla alla glesbygdskommuner i
            inre stödområdet. För ändamålet har utredningen beräknat en kostnad
            på ca 1 milj. kr. per kommun eller sammanlagt 30 milj. kr. Regeringen
            föreslår endast 9 milj. kr. Det är svårt att redan nu innan verksamheten
            tagit fasta former kunna bedöma hur stora anspråk som kan komma
            att ställas på statsbidrag. Om verksamheten skall ge den effekt
            som utredningen bedömer vara möjlig förefaller dock regeringens
            anslagsram vara otillräcklig. Vi föreslår därför att kontot betecknas
            förslagsanslag, vilket ger möjlighet att om behov uppkommer överskrida
            kontot. Glesbygdsutredningen har vidare föreslagit att rådgivning
            och service från företagarföreningarna ställs kostnadsfritt till
            förfogande för småföre- tag i glesbygd. I det syftet har föreslagits
            att företagarföreningarna i de fyra nordligaste länen bör få ett
            särskilt administrationsbidrag på 500 000 kr. och var och en av
            företagarföreningarna i de tre övriga skogslänen 300 000 kr. I
            propositionen föreslås däremot endast samman- lagt en milj. kr.
            för ändamålet. Den hjälp som företagarföreningarna kan ge företagen
            är mycket värdefull. Vi anser därför att den höjning som utredningen
            föreslagit är välmotiverad.
          </p>
          <pb facs="riksdagen-motions-pdf/data/1973/mot_1973__1760/mot_1973__1760-011.pdf"/>
          <fw xml:id="i-EMKweiKwLSEEXXRfndFku1">
            Mot. 1973:1760 11
          </fw>
          <p xml:id="i-Fvzk5dXAEhwdRb8N9RCsDt">
            Hemställan
          </p>
          <p xml:id="i-9LWpaGsdM2n3bwceRh4zEK">
            Med hänvisning till ovanstående hemställes
          </p>
          <p xml:id="i-H9azaN39eGnZSA4ffYPfAC">
            A. att riksdagen hos Kungl. Maj:t begär 1. att arbetet med den
            av 1972 års riksdag begärda service- garantin för mindre orter
            påskyndas, 2. att förslag föreläggs riksdagen om en differentiering
            av den allmänna arbetsgivaravgiften i regionalpolitiskt syfte,
            3. att utbildningsstödet skall kunna utgå under 18 månader i fråga
            om mer kvalificerad utbildning av arbetskraft, 4, att företagen
            ges rätt att av vinstmedel avsätta till en särskild lokaliseringsfond
            för investeringar inom stödområdet enligt samma regler som gäller
            för nuvarande investerings- fonder, 5. att högre avskrivningsprocent
            på anläggningstillgångar tillåts för företag inom stödområdet,
            6. att teletaxorna successivt sänkes på sätt som i motionen anges,
            7. att tåg- och flygtaxorna på längre avstånd sänkes på sätt i
            motionen anges, 8. att företag inom service- och turistnäringen
            jämställs med andra företag som mottagare av regionalpolitiskt
            stöd, 9. att initialkostnader för marknadsföring inräknas i det
            underlag på vilket statligt lokaliseringsstöd beräknas, 10. att
            gränsdragningen för inre stödområdet omprövas i enlighet med vad
            i motionen anförts, 11. att sjöfart året runt skall möjliggöras
            i Bottenviken, B. att riksdagen beslutar att till särskilda stödåtgärder
            i gles- bygder anvisa ett förslagsanslag på 26 900 000 kr., dvs
            en höjning med 1 900 000.
          </p>
          <p xml:id="i-LcG4cMqUasvsJTXpe3C4bA" type="date">
            Stockholm den 5 april 1973
          </p>
          <p xml:id="i-DPeGtSHnGT7HAFHNiSR3rp">
            GUNNAR HELÉN (fp)
          </p>
          <p xml:id="i-Vkwf5KSwgK6ohXgyjcSxQ6">
            OLLE DAHLÉN (fp) SVEN ANTBY (fp) CECILIA NETTELBRANDT (fp) INGEGÄRD
            FRAENKEL (fp) KARL ERIK ERIKSSON (fp) SVEN GUSTAFSON (fp) i Arvika
            i Göteborg MAC. P. HAMRIN (fp) INGEMAR MUNDEBO (fp) SIGVARD LARSSON
            (fp) DANIEL WIKLUND (fp) i Umeå i Stockholm
          </p>
          <p xml:id="i-KzxvFTUovHPfumc9sz4j9c">
            ROLF WIRTÉN (fp)
          </p>
        </div>
      </div>
    </body>
  </text>
</TEI>
