<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__343/mot_1965__ak__343-001.pdf"/>
      <div type="motHeader" xml:id="i-4cwur6iRK95VBMQDMTEE2y">
        <div type="motTitle" xml:id="i-Pu1rmbyJESyB3PiMrsED9r"/>
        <div type="motSubmissionInfo" xml:id="i-3j3UJ518EjkK8WUQp114ph"/>
      </div>
      <div type="motBody" xml:id="i-Q85pYw1Bar5qsWKCXES7ke">
        <div xml:id="i-B9sLdWqE2XBSaiF9RDJKWM">
          <p xml:id="i-CizzSE4LTqzFqHUmctEEmX">
            Motioner i Andra kammaren, nr 343 år 1965 7
          </p>
          <p xml:id="i-6rzto1x1ZQBMyPTk2PBr8W">
            Nr 343
          </p>
          <p xml:id="i-TCqVExei9H23CUdEqBAMSk">
            Av herr Heckscher m. fl., angående bostadspolitiken. (Lika lydande
            med motion nr 290 i Första kammaren)
          </p>
          <p xml:id="i-TSA5j2UqHyf7ZvwA6pd9hU">
            Den socialdemokratiska bostadspolitiken har under efterkrigstiden
            med- vetet koncentrerats på att socialisera hyres- och bostadsmarknaden.
            Ge- nom ett nät av lagar, förordningar och tillämpningsföreskrifter
            har den fria konkurrensen successivt satts ur spel. På intet annat
            område har rege- ringen skaffat sig en så fullständig kontroll.
            Konsumenternas möjligheter att genom sin efterfrågan påverka bebyggelsens
            storlek och utformning har härigenom så gott som helt försvunnit.
            Resultatet har också för bo- stadskonsumenterna blivit nära nog
            katastrofalt. Nära tjugo års intensiv statlig planhushållning
            har resulterat i: En för varje år förvärrad bostadsbrist, som
            medfört att snart 1/2 miljon av våra hushåll är registrerade i
            bostadskö. Orättvisa mot unga människor som till följd av bostadsbristen
            inte kan skaffa sig en bostad. Ekonomiska orättvisor mot de huvudsakligen
            yngre familjer, som tvingas bo trångt och perifert i dyra nya
            bostäder, medan äldre hushåll i huvud- sak gynnas av centralt
            läge och låga hyror. Orättvisa också mot de ekonomiskt svagaste
            hushållen, som inte kan gå runt bostadskön genom att köpa ett
            eget hem, en egen lägenhet eller handla på svarta börsen. Misshushållning
            med skattemedel när människor med undermåliga eller t. o. m. helt
            utan bostäder tvingas avstå från betydande skattebelopp för att
            minska hyran för bättre ställda hushåll. Försummad bostadsmiljö
            genom otillräckliga planeringsresurser och en dogmatisk markpolitik,
            som resulterat i för hård exploatering och alltför få småhus,
            trots att en stor del av hushållen föredrar denna bostadsform.
            En stel favoriseringspolitik gentemot kommunala och kooperativa
            bo- stadsföretag har eliminerat den fria och lika konkurrensens
            produktivitets- befrämjande och kostnadssänkande effekt. Rättslöshet
            på hyresmarknaden, där svarta börshandeln med lägenheter i dag
            betraktas som ett naturligt inslag. Det misslyckande som regeringens
            bostadspolitik lidit vill högerpartiet möta med en politik som
            i motsats till regeringens utgår från och under- ordnar sig bostadskonsumenternas
            önskemål. För att konsumenternas öns- kemål skall komma till uttryck
            hjälper det emellertid inte med aldrig så
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-002.pdf"/>
          <p xml:id="i-3FujTJFPvV8Am9Fikuf43y">
            8 Motioner i Andra kammaren, nr 343 år 1965
          </p>
          <p xml:id="i-YA8MC5T83reCwLhpebxKZK">
            finslipade intervjuundersökningar. Själva bostadspolitiken måste
            utformas så att konsumenternas önskemål kommer till direkt uttryck.
            Detta innebär att den nuvarande bundna bostads- och hyresmarknaden
            måste släppas fri. Endast på en sådan marknad kan var och en välja
            den bostad som ger bäst valuta för hyran. Den fria marknaden ger
            också snabbt utslag om vilken typ av bostäder som är mest eftertraktad,
            de miljövärden som konsu- menterna skattar högst, huruvida tonvikten
            bör läggas på en snabb steg- ring av utrustningsstandarden eller
            i stället på väsentligt förbättrade ut- rymmen. Samtidigt anpassas
            bostadsbeståndet i den fria marknaden auto- maliskt efter de värderingar
            som konsumenterna hyser. De undersökningar som hittills företagits
            beträffande människornas bo- stadsönskemål visar att konsumenterna
            kräver att bostadspolitiken skall kunna uppfylla följande önskemål:
            Trygghet i boendeförhållandet, vilket är av särskild betydelse
            då bostads- brist råder. Ingen skall behöva befara att bli tvingad
            att flytta från sin bo- stad utan att särskilda skäl föreligger,
            såsom att lägenheten behöver dispo- neras för större ombyggnader,
            för att huset skall rivas eller för att fastig- hetsägaren själv
            behöver den som egen bostad. Endast i dylika och liknan- de fall
            bör den boendes starkt berättigade krav på trygghet behöva vika.
            Kravet på trygghet i boendeförhållandena blir å andra sidan utan
            reellt innehåll så länge hundratusentals människor saknar möjlighet
            att över huvud taget anskaffa en egen direktförhyrd eller direktägd
            bostad. Viktigt är också att hyresgästerna har möjlighet att byta
            bostad när be- hoven förändras. Det är sålunda naturligt att framför
            allt barnfamiljer kan söka sig större, bättre och familjevänligare
            bostäder. Bostadspolitikens mål måste därför även från ren trygghetssynpunkt
            vara att undanröja bostads- bristen och den nuvarande hyressplittringen.
            Detta kan i full utsträckning endast ske genom en avveckling av
            hyreskontrollen och de generella sub- ventionerna. Bostäderna
            måste successivt bli större och mera ändamålsenliga. Trots att
            konsumenterna till följd av växande inkomster krävt allt större
            bostäder, har efterkrigstidens bostadspolitik koncentrerat produktionen
            till smålägen- heter. Då de bostäder som byggs i dag skall vara
            i bruk minst ett halvsekel, kommer ett fortsatt bostadsbyggande
            med inriktning på små lägenheter att visa sig bli en felinvestering
            av stora mått. Bostäderna och deras omgivningar måste tillfredsställa
            höga krav på en god miljö. Det saknas i vårt relativt glesbefolkade
            land i allmänhet anled- ning till den punktvisa starka exploatering
            som nu är alltför vanlig i våra bostadsområden. Endast i städernas
            centrala delar kan en hög exploaterings- grad vara motiverad.
            De mera renodlade bostadsområdena måste däremot planeras med väl
            tilltagna och från varandra avgränsade områden för bl. a. lek
            och sport samt trafik och biluppställning. Vidare måste lokaler
            för olika gemensamhetsändamål beredas i betydligt större omfattning.
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-003.pdf"/>
          <p xml:id="i-4CpkbVz3FzV2h5aqeMGgVz">
            Motioner i Andra kammaren, nr 343 år 1965 9
          </p>
          <p xml:id="i-Apf5DDWcC5JLp5V4KMZ1Qc">
            Redan i dag önskar långt flera konsumenter än de som kan beredas
            till- fälle därtill bo i villor, radhus och kedjehus. Med ökande
            inkomster finns det skäl att räkna med att denna tendens kommer
            att göra sig gällande i än större utsträckning i framtiden. Planeringen
            bör inriktas på att minst 50 procent av bostadsbeståndet i framtiden
            bör bestå av småhus. Man kan nog också utgå ifrån att de barnfamiljer
            som inte väljer enfamiljshus som bo- stadsform kommer att kräva
            låga flerfamiljshus med god markkontakt och med miljövärden av
            samma karaktär som kan beredas i välplanerade små- husområden.
            Å andra sidan torde de betydande hushållskategorier, som även
            i framtiden föredrar en centralt belägen bostad, komma att kräva
            en mycket hög service. Bostäderna skall betinga lägsta möjliga
            kostnader. Bostadspolitiken får därför inte som nu i väsentliga
            hänseenden underblåsa en snabb stegring av byggnadskostnaderna.
            Detta medför inte endast högre hyror i nya hus. Ge- nom den inverkan
            det får på reparations- och underhållskostnaderna medför det också
            högre hyror i äldre bostäder. Ökade och förbättrade möjligheter
            att bli ägare till sin egen bostad, vilken bostadsform som än
            föredras. Statliga bestämmelser får inte medföra olika kostnader
            i olika bostadsformer och därmed dirigera bostadsvalet. Den som
            föredrar ett småhus framför en likvärdig bostadsrättslägenhet
            skall sålunda exempelvis inte tvingas att därför erlägga en större
            egeninsats eller betala högre årliga kostnader. Inte heller får
            räntan på statliga lån mera väsentligt understiga marknadsräntan,
            då detta i praktiken innebär en extra beskatt- ning av egna insatser
            i bostadsrättslägenheter och egna hem.
          </p>
          <p xml:id="i-Uw45NyMYoPgJpRYruCou3q">
            Hyreskontrollen De två faktorer som framför andra bidragit till
            läget på bostadsmarkna- den är hyresregleringen och subventionssystemet.
            Socialdemokraterna har ofta gjort gällande att bostadsbristen
            skulle vara ett resultat av urbanise- ringen och välståndsutvecklingen.
            Detta är emellertid inte riktigt. Dessa båda faktorer har medfört
            en starkt ökad efterfrågan på bostäder som förutsatt en hög bostadsproduktion.
            Att en brist uppstått beror emellertid på att man — samtidigt
            med denna naturliga starka ökning av efterfrågan — ytterligare
            skärpt den med konstlade medel. Det har skett dels genom att hyresregle-
            ringen hållit priserna nere på äldre bostäder, dels genom att
            de generella subventionerna starkt minskar kostnaderna i nya bostäder,
            samtidigt som betalningsförmågan fortsätter att stiga snabbt.
            Den konstlade efterfrågeök- ning man härigenom har skapat, har
            varit mycket större än vad det funnits och finns reala resurser
            att tillgodose genom bostadsproduktion, trots att denna ökat i
            så snabb takt att byggnadssektorn företett permanent över- hettningssymptom,
            som i sin tur drivit kostnaderna i höjden. Det läge som skapats
            av socialdemokraterna på bostadsmarknaden kan givetvis inte i
            ett slag radikalt förändras. Genom att successivt avveckla hy-
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-004.pdf"/>
          <p xml:id="i-3QamXN8ejprF77yHVCbV7D">
            10 Motioner i Andra kammaren, nr 343 år 1965
          </p>
          <p xml:id="i-TurPse4ac3ktNRyPNAfVQz">
            resregleringen skulle man emellertid så småningom kunna åstadkomma
            så- dana prisrelationer på bostäder och en sådan marknad som motsvarar
            män- niskornas egna värderingar. Ett program för en etappvis avveckling
            av hy- resregleringen och hyreskontrollen bör därför fastläggas
            att påbörjas år 1966. I första etappen bör avvecklingen gälla
            orter med mindre än 40 000 invåna- re. Nästa etapp bör avse övriga
            orter utom storstadsområdena. I de två sista etapperna avvecklas
            regleringen i storstadsområdena. Avvecklingen bör kun- na ske
            med ett års intervaller. Härigenom skapas förutsättningarna för
            att balans så småningom växer fram på bostadsmarknaden. Det är
            emellertid uppenbart att övergången till en friare prisbildning
            måste kombineras med förbättrat stöd åt grupper med svag betalningsförmåga,
            i första hand barnfamiljer och pensionärer.
          </p>
          <p xml:id="i-XEtgibVZW5qxKs2Uv4G7T5">
            Räntebidrag Som redan angivits finns det ingen anledning att
            ytterligare öka bostads- efterfrågan med generella subventioner.
            Dessa tillkom ursprungligen för att neutralisera effekten av,
            som man trodde, tillfälliga kostnadshöjningar i pro- duktionen.
            Sedan har de närmast motiverats som ett produktionsstöd för att
            sänka de relativa hyreskostnaderna i nya hus. Subventionernas
            hyres- sänkande effekt är dock snabbt övergående. Genom att hyrorna
            blir lägre än vad konsumenterna i själva verket är beredda att
            betala, finns inte längre någon marknadsfaktor som verkar dämpande
            på byggnadskostnaderna. Des- sa stiger sålunda snabbare. Så länge
            efterfrågan överstiger utbudet tenderar därför generella subventioner
            att äta upp sig själva. Det blir i verkligheten inte de boende
            utan alla de kategorier som deltar i produktionsprocessen som
            drar nytta av subventionerna. Under senare år har en viss om ock
            mycket begränsad avveckling av de ge- nerella subventionerna inletts.
            Det är beklagligt att departementschefen i år inte vågat fortsätta
            på den tidigare inslagna vägen, fastmera som räntehöj- ningarna
            under 1964 medför att hyran i de äldre hus, där subventionerna
            har avvecklats helt, nu kommer att bli väsentligt högre än i senare
            byggda hus. För att inte ytterligare förvärra hyressplittringen
            är det därför motiverat att väsentligt höja de garanterade räntesatserna
            för alla senare byggda hus. Enligt vår uppfattning måste subventionsavvecklingen
            fullföljas i snabb takt. Den bör genomföras helt i hus som påbörjats
            före den 1 januari 1958. I hus som byggts därefter bör den garanterade
            räntan för primärlån från och med den 1 januari 1965 utgöra 5
            procent. Våra förslag om ändrade räntebidrag beräknas minska statens
            utgifter för budgetåret 1965/66 med cirka 120 milj. kronor och
            för följande budgetår med cirka 220 milj. kronor. (För nästa budgetår
            behöver då 120 milj. kronor anvisas till räntebidrag och för det
            nästföljande budgetåret 95 milj. kronor.)
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-005.pdf"/>
          <p xml:id="i-SF7QF22NnC21VnaUTUxtjN">
            Motioner i Andra kammaren, nr 343 år 1965 11 Topplån Den nuvarande
            statliga kreditgivningen till bostadssektorn är starkt diri- gerande.
            Genom att utnyttja det statliga bostadslånesystemet bestämmer
            så- lunda staten den del av tillgängligt kreditutrymme som varje
            år får använ- das för bostadsbyggande. Vidare fördelas dessa tillgängliga
            medel mellan oli- ka delar av landet. Samtidigt dirigerar också
            lånebestämmelserna i avsevärd utsträckning husens och lägenheternas
            storlek, exploateringsgraden, mate- rialkvaliteter och t. o. m.
            den yttre miljön. Genom att det i systemet har byggts in en premiering
            av kooperativa och s. k. allmännyttiga byggherreka- tegorier åstadkommes
            också en dirigering av äganderätten till det nya bo- stadsbeståndet,
            samtidigt som den fria och lika konkurrensen mellan olika byggherrekategorier
            upphävs. Systemet är också administrativt betungande för såväl
            samhället som byggherrar och entreprenörer och bidrar inte sällan
            härigenom till att försena byggandet. Det är inte möjligt att
            råda bot på dessa nackdelar enbart genom att ändra lånebestämmelserna.
            De är till stor del en nödvändig följd av den statliga långivningen
            som sådan och av att denna måste grundas på en fastighetsvär-
            dering baserad på produktionskostnaderna. Vi har därför i många
            år före- slagit att den statliga belåningen skall ersättas med
            ett statligt kreditgaran- tisystem. För att erhålla en realistisk
            riskvärdering måste belåningen grunda sig på fastigheternas avkastningsvärde.
            En sådan riskvärdering är möjlig om kre- ditgarantisystemet görs
            generellt, d. v. s. utan att garantiorganet prövar varje individuellt
            låneärende. Detta förutsätter dock i sin tur att kreditinstituten
            själva måste stå en viss del av risken. Detta risktagande bör
            lämpligen sättas till 10 procent av aktualiserade förluster och
            garantiåtagandet bör gälla lån som ligger mellan 70 och 90 procent
            av avkastningsvärdet, lika för alla bygg- herrekategorier. Som
            gottgörelse för den risk samhället står i samband med garantigivning-
            en bör låntagarna i samband med att man erhåller lånet erlägga
            en engångs- avgift motsvarande 1/2 procent av lånebeloppet. Dessa
            medel borde tillföras en riskfond för att täcka eventuellt uppkomna
            förluster på garantiåtagan- dena. Förslaget torde innebära en
            årlig statsinkomst på cirka 4 milj. kronor. Om vårt förslag om
            ett statligt kreditgarantisystem bifalles, vilket aktua- liserar
            en del författningsändringar som vi förutsätter att Kungl. Maj:t
            före- lägger riksdagen förslag om, skulle några nya preliminära
            lånebeslut inte behöva fattas efter innevarande budgetårs utgång.
            Något anslag till lånefon- den för bostadsbyggande behöver därför
            inte anvisas. Skulle riksdagen inte bifalla vårt förslag om att
            ersätta den statliga lån- givningen med ett kreditgarantisystem,
            måste lånebestämmelserna ändras i flera avseenden. Samma högsta
            lånegräns måste sålunda gälla för samtliga företagstyper. Det
            kan inte vara försvarbart, att en så omfattande ekonomisk verksamhet,
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-006.pdf"/>
          <p xml:id="i-8UbgEaqAZ9mHbMyr6LRNSb">
            12 Motioner i Andra kammaren, nr 343 år 1965
          </p>
          <p xml:id="i-DdcMMz7VYx5xU3mT3xzLWk">
            som det allmännyttiga bostadsförvaltandet innebär, kan drivas
            utan något eget risktagande. Samtidigt måste kostnadsutvecklingen
            inom bostadsbyg- gandet bringas under kontroll bl. a. genom fri
            konkurrens mellan alla före- tagstyper. Detta förutsätter en för
            alla gemensam översta lånegräns, som lämpligen bör sättas till
            90 procent. För att inte produktionssvårigheter skall uppstå hos
            de kommunala företagen under en övergångstid bör lånegränsen för
            av dessa företag uppförda flerfamiljshus tills vidare sättas till
            95 pro- cent av belåningsvärdet. För övriga hus och företagskategorier
            kan en ge- mensam gräns om 90 procent gälla redan fr. o. m. 1
            juli 1965. Räntesättningen på de statliga bostadslånen innebär
            för närvarande en avsevärd subvention. Då vi anser att de boende
            själva skall betala vad deras bostäder kostar, behöver därför
            räntan på de statliga lånen höjas väsentligt. Emellertid har staten
            gentemot låntagarna bundit räntan på alla lån som avser hus påbörjade
            före 1958 till 3 procent, varför någon ränteändring på dessa lån
            inte är möjlig. Beträffande tertiärlån i hus som har påbörjats
            efter denna tidpunkt bör räntan sättas 1/2 procent högre än den
            av staten garan- terade räntan på sekundärlån i dessa hus, d.
            v. s. enligt vårt förslag 6 pro- cent å lån som lämnas intill
            90 procent av belåningsvärdet. För lån utöver 90 2 höjes räntan
            med 1/2 procent. Samma räntesats bör härvid gälla för såväl tertiärlån,
            egnahemslån och reaktiverade tilläggslån som statliga bo- stadslån.
            Förslaget beräknas medföra en ökning av statens ränteinkomster
            med ca 105 milj. kronor för budgetåret 1965/66. För bostadsförbättringslån
            föreslår vi att räntan höjs till 5 procent, vil- ket motsvarar
            en inkomstökning på 2 milj. kronor för budgetåret 1965/66. Som
            vi tidigare påpekat är det för att tillfredsställa konsumenternas
            önsk- ningar nödvändigt att kraftigt öka småhusbyggandet. Den
            diskriminering av småhusen jämförda med flerfamiljshus som innefattas
            i den förda bostads- politiken måste därför undanröjas. Det av
            oss föreslagna kreditgarantisyste- met skulle automatiskt ge helt
            lika lånemöjligheter för alla hustyper. Om riksdagen emellertid
            inte i år finner sig kunna bifalla vårt förslag härom, måste i
            stället belåningsreglerna omarbetas så att småhus och flerfamiljs-
            hus blir helt likvärdiga när det gäller att beräkna lånevärdet.
            Vidare måste den inkonsekventa maximeringen av lägenhetsytan i
            statligt belånade små- hus till 125 m? avskaffas.
          </p>
          <p xml:id="i-4x7xR3fGPXmkieogRCEkMR">
            De s. k. allmännyttiga företagen
          </p>
          <p xml:id="i-537QZGbzSPTiyijvFTFB9g">
            Genom våra i det tidigare framförda förslag har vi bl. a. velat
            undanröja den diskriminering av enskilt företagande och initiativ
            inom bostadsförvalt- ningen, som introducerats i bostadspolitiken
            för att söka monopolisera för- valtning och ägande av bostäder
            till samhälleliga företag, Våra förslag skul- le leda till att
            konkurrens på lika villkor åter skulle råda inom bostadssek- torn
            och stävja den snabba kostnadsökning som den socialdemokratiska
            po-
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-007.pdf"/>
          <p xml:id="i-8uZcnGtLjopaQi35hUPnXV">
            Motioner i Andra kammaren, nr 343 år 1965 13
          </p>
          <p xml:id="i-2uPSWrXUNPNPiXtMeRbpHc">
            litiken har lett till. I annat sammanhang har vi föreslagit,
            att de kommunala och kooperativa bostadsföretagens särskilda skatteförmåner
            skall slopas, samt att de skatteregler, som skall gälla för alla
            företagsformer, reformeras, så att husen kan bli helt avskrivna
            under sin livstid, och så att en skattefri avsättning till reparationsfonder
            kan ske. I den mån våra förslag inte till fullo blir beaktade,
            kommer emellertid de s. k. allmännyttiga företagen alltfort att
            inta en privilegierad ställning. Det är då ett oeftergivligt krav
            att riksdagen och allmänheten får insyn i hur dessa företag förvaltas.
            Vi kräver därför liksom under tidigare år att dessa företag blir
            skyldiga att redovisa sin ekonomiska ställning. Av redovisningen
            bör framgå, om deras skatteförmåner används för fond- bildning
            liksom de principer som de tillämpar i sin hyressättning. Även
            produktionskostnadernas utveckling fördelade på huvudposter bör
            redovi- sas. Härigenom skulle det bli möjligt att få en inblick
            i hyresläget i deras fastigheter, där ju fri hyressättning råder,
            och ett underlag erhållas för att bedöma subventionspolitikens
            betydelse för hyresgästerna. Detta förefaller så mycket mer angeläget
            som åtskilliga exempel finns på att lägenheter i av dessa företag
            ägda fastigheter, trots deras avsevärda ekonomiska förmåner, betingar
            högre hyra än lägenheter av jämförlig standard på samma ort i
            hus som ägs av enskilda. Det tryck, som konsumenterna utövar på
            byggherrarna i en friare mark- nad med valmöjligheter, skulle
            innebära, att dessa tvingades ägna större om- sorg åt planlösningarna
            i lägenheterna och ta mera hänsyn till miljövärde- na. Detta skulle
            bl. a. leda till en måttligare exploatering och en betydande ökning
            av småhusens andel i produktionen. Kommunernas planeringsåtgär-
            der har emellertid en central betydelse i detta sammanhang. För
            att kunna upprätthålla hårdare krav på miljöutformningen och bättre
            tillgodose ser- viceanordningar i stadsplaneringen måste stadsbyggnadsmyndigheterna
            för- stärkas. Detta är nödvändigt för att åstadkomma en mera konsekvent
            översiktlig planering utan vilken ett högtstående stadsbyggande
            inte är möjligt. En så- dan förstärkning behövs också för att
            inte den trånga planeringssektorn skall verka som en broms på
            byggandet. Med ökade resurser kan planering- en genomföras i god
            tid, vilket också ger förutsättningar för en förbättrad produktionsplanering
            och en snabbare industrialisering av byggnadsproces- sen. Härigenom
            skulle de bästa möjligheterna till kostnadssänkningar i byggnadsproduktionen
            kunna utnyttjas. För att de ökade kraven på miljögestaltningen
            skall bli tillgodosedda över hela landet bör byggnadsstyrelsen
            till ledning för kommunerna utarbeta nor- mer för en god stadsplanering,
            som lämpligen kan utformas efter förebild från bostadsstyrelsens
            &gt;God Bostad&gt;, Den av oss hävdade principen att människorna själva
            bör betala vad deras bostäder kostar är emellertid inte avsedd
            att gälla allmängiltigt. Människor
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-008.pdf"/>
          <p xml:id="i-MogtdtYQDrZ6bF4SPX3F9E">
            14 Motioner i åndra kammaren, nr 343 år 1965
          </p>
          <p xml:id="i-CmVjzDwmBX15zXeaqgtJUD">
            med låga inkomster eller med en stor försörjningsbörda kan ställa
            berätti- gade krav på samhället om stöd, som gör det möjligt även
            för dem att erhål- la en tillräcklig och ändamålsenlig bostad.
            Med stigande realinkomster blir dock de hushåll som inte själva
            kan klara sin bostadsförsörjning allt färre. Härigenom får dock
            samhället möjlighet att ge ett väsentligt bättre stöd åt dem som
            är i verkligt behov härav. Särskilt vid en omläggning av bostadspo-
            litiken i av oss önskad riktning, är det nödvändigt att kraftigt
            förstärka det individuella stödet till många barnfamiljer. För
            att ge bästa effekt bör emel- lertid ett ökat stöd ges en annan
            utformning än för närvarande, varvid fa- miljebostadsbidraget
            bör knytas fastare till den aktuella bostadskostnaden. Hur familjebostadsbidraget
            i detalj skall utformas bör bli föremål för snabbutredning av
            Kungl. Maj:t. Härvid bör övervägas om icke bidragsgrun- den bör
            vara en marknadshyra för en normal familjebostad. Familjebostads-
            bidragets storlek kunde därigenom följa hyresnivåns utveckling
            med ett maximum på t. ex. 80 procent av den bidragsgrundande hyran.
            Bidraget bör liksom hittills öka i proportion till barnantalet.
            Förhöjt respektive reducerat bidrag bör också kunna utgå. Nu gällande
            inkomstgränser torde dock bibe- hållas utan andra ändringar än
            dem som betingas av större förändringar i penningvärdet.
          </p>
          <p xml:id="i-QTcWpKabP9Nck3854uWWZS">
            Bostadsbyggandets omfattning
          </p>
          <p xml:id="i-C1imEZHZPa1RaCNpZHud1s">
            Under innevarande år har statsmakterna gjort betydande ansträngningar
            för att få fram ett bostadsbyggande av stor omfattning. Mot bakgrunden
            av den bostadsbrist som råder inom vissa delar av vårt land, inte
            bara i stor- stadsregionerna, är denna ambition lovvärd och naturlig.
            Det är emellertid inte möjligt att gå hur långt som helst i den
            riktningen utan att åstadkom- ma mindre önskvärda resultat. Å
            ena sidan leder ett bostadsbyggande, där tillgängliga resurser
            ansträngts över hövan, till kostnadsstegringar för byg- gandet
            och därmed slutligen för de boende, som är oroande, Det gäller
            både materialpriser och löner. Den löneglidning som här äger rum
            kan heller in- te undgå att smitta av sig på andra områden inom
            framför allt de delar av näringslivet, som i fråga om arbetskraft
            har en konkurrenssituation till byggnadsproduktionen. Detta är
            den ena sidan av saken. Den andra är att investeringsutrymmet
            i samhället vid varje tillfälle har sin givna begränsning och
            att fördenskull ett bostadsbyggande inte får ta hur stor omfattning
            som helst utan att det inkräktar på andra lika nödvändiga investeringsändamål.
            I den kostnadssi- tuation vi redan nu befinner oss i, och som
            med hänsyn till förutsedda pris- stegringar inom landet kommer
            att bli ännu svårare för vårt näringsliv att hemästra, är det
            nödvändigare än någonsin att näringslivets investeringar i maskiner
            och anläggningar återgår till normal omfattning. När man i fi-
            nansplanen konstaterar att inte mindre än 1/2 miljard överförts
            från indu- striinvesteringar till bostadsinvesteringar under fjolåret,
            innebär detta en
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-009.pdf"/>
          <p xml:id="i-4CPCLGTLPCQFNbGvNtLgyE">
            Motioner i Andra kammaren, nr 343 år 1965 15
          </p>
          <p xml:id="i-WYDQVGeqUaYNhAKdWaKWuP">
            farlig utveckling som kan äventyra vår internationella konkurrenskraft
            och därmed vår förmåga till fortsatt standardhöjning. Härav måste
            man dra den slutsatsen alt det inte i förväg går att fixera en
            exakt siffra för bostadsbyg- gandets omfattning, men att man å
            andra sidan bör inrikta sig på att hålla bostadsbyggandet på den
            högsta nivå som det allmänna konjunkturläget till- låter. Det
            är särskilt viktigt även för bostadsbyggandets kostnadssida att
            de förefintliga resurserna för byggnadsmarknaden icke överansträngs.
            En prioritering på kapitalmarknaden av bostadsbyggandet får ej
            heller ske på sådant sätt att andra livsviktiga investeringar
            svältföds. Slutligen vill vi i detta sammanhang erinra om att
            behovet av bostadsproduktion inte kan mä- tas så länge man inte
            har ledning i en fri prisbildning. Under åberopande av vad ovan
            anförts hemställes, att riksdagen måtte A. 1) besluta, att de
            såsom allmännyttiga betecknade bo- stadsföretagen skall åläggas
            redovisningsskyldighet för sina fonder, dessas storlek och successiva
            uppbyggnad samt för de principer efter vilka dels fonderna uppbygges,
            dels hy- ressättningen sker; 2) uttala, att en grundprincip för
            den fortsatta bostads- politiken bör vara att de boende själva
            skall betala vad de- ras bostäder kostar; B. besluta, 1) att den
            statliga bostadslånegivningen fr. o. m. den 1 juli 1965 skall
            ersättas av ett kreditgarantisystem; 2) att i anledning därav
            varken preliminära beslut skall meddelas angående lån från lånefonden
            för bostadsbyggan- de eller anslag anvisas till samma fond från
            nämnda da- tum; 3) att för erhållande av kreditgaranti en engångsavgift
            av 0,5 7 skall erläggas; 4) att fr. o. m. den 1 januari 1965 ränteeftergift
            ej längre skall medgivas beträffande hus som påbörjats före ingången
            av 1958; 5) att räntegaranti, avseende räntor å underliggande
            lån som hänför sig till tiden fr. o. m. den 1 januari 1965, skall
            grundas på en räntesats av 5 9 vad avser hus påbörjade fr. o.
            m. den 1 januari 1958; 6) att statliga bostadslån och egnahemslån
            upp till 90 9 av belåningsvärdet för hus påbörjade fr. o. m. den
            1 januari 1958 skall för tid fr. o. m. den 1 juli 1965 förräntas
            efter en räntesals av 6 7, samt alt till den del lånen överstiger
            90 9 av belåningsvärdet räntan skall utgöra 6,5 96; 7) att förbättringslån
            avseende hus som påbörjats
          </p>
          <pb facs="riksdagen-motions-pdf/data/1965/mot_1965__ak__343/mot_1965__ak__343-010.pdf"/>
          <p xml:id="i-GWwdpuWpa9EizqpEwdwNjA">
            16
          </p>
          <p xml:id="i-9PNyuG89MnRAtK6UUfUbnU">
            Motioner i Andra kammaren, nr 343 år 1965
          </p>
          <p xml:id="i-VqbD79nUj2AoK7N6H52HVk">
            fr. o. m. den 1 januari 1958 skall för tid fr. o. m. den 1 juli
            1965 förräntas efter en räntesats av 5 I; 8) att de tilläggslån,
            som enligt beslut av 1953, 1957 och 1959 års riksdagar gjorts
            amorteringspliktiga, skall för tid fr. o. m. den 1 juli 1965 förräntas
            efter en räntesats av 6 9; C. om förslagen under B. 1)—3) ovan
            icke vinner riksda- gens bifall besluta, 1) att bostadslån, till
            vilka tillstånd lämnats tidigast den 1 juli 1965, skall beviljas
            upp till 90 2 av belåningsvärdet mot enbart inteckningssäkerhet,
            oavsett förvaltningsfor- merna och för s. k. allmännyttiga företag
            upp till 95 96 mot kommunal borgen, samt till den del de överstiger
            90 96 av belåningsvärdet amorteras på 25 år; 2) att vid utgivande
            av statliga bostadslån en förvalt- ningsavgift om 0,5 2 skall
            uttagas i samband med lånets utbetalande; D. Under förutsättning
            att vårt yrkande under C. 1) vin- ner riksdagens bifall medgiva
            att lån, som skall utgå från lånefonden för bostadsbyggande, må
            beviljas intill 1 380 000 000 kr. under år 1965 samt 1 370 000
            000 kr. un- der år 1966. E. i övrigt beakta vad i motionen anförts.
          </p>
          <p xml:id="i-8teVGwmA3wwsYeYBKn6PVm">
            Stockholm den 27 januari 1965
          </p>
          <p xml:id="i-YE21k6LZ16aZS7mXboPsvi">
            Rolf Eliasson
          </p>
          <p xml:id="i-idU2tZHq2cvq8pcmdMmFw">
            Gunnar Heckscher Gösta Bohman Leif Cassel Tage Magnusson Eric
            Nilsson Bo Turesson Karin Wetterström
          </p>
          <p xml:id="i-LQQuvF5oNKZhT7rxL8z4hi">
            Hans Nordgren
          </p>
          <p xml:id="i-15fn17dxd5gKvdDhYTJA2A">
            MARCUS BOKTR. STHLM 1965 650024
          </p>
        </div>
      </div>
    </body>
  </text>
</TEI>
