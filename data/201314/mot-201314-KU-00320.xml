<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00320">
  <teiHeader>
    <fileDesc>
      <titleStmt>
        <title>100 år med rösträtt – fira och dra lärdomar</title>
        <author corresp="i-HzSoQ1C7ZLGcuc11An72dD">av Leif Jakobsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>100 år med rösträtt – fira och dra lärdomar</title>
          <idno type="rdwebb">H102K320</idno>
          <rs type="number">K320</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K320/text</ref>
          <ref type="dokument_url_html">http://data.riksdagen.se/dokument/H102K320</ref>
          <ref type="dokumentstatus_url_xml">http://data.riksdagen.se/dokumentstatus/H102K320</ref>
          <ref type="doc">http://data.riksdagen.se/fil/D4455819-E3FF-429B-A0D0-15EF59139AD5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KYDW5T554aext2MextRsSo" type="signed"/>
        <correspContext corresp="i-KYDW5T554aext2MextRsSo">
          <note type="signatory" corresp="i-HzSoQ1C7ZLGcuc11An72dD"/>
        </correspContext>
        <correspAction xml:id="i-AHSh7eqzByKeSkgosxuwei" type="numbering">
          <date when="2013-10-07"/>
        </correspAction>
        <correspAction xml:id="i-NuWc9MHzvQx8AkAdkcXCw7" type="submission">
          <date when="2013-10-03"/>
        </correspAction>
        <correspAction xml:id="i-RadwZtGygVprHEHfcxxrZq" type="transfer">
          <date when="2013-10-03"/>
        </correspAction>
        <correspAction xml:id="i-VVM4H3RVFLEzp36xs9frmR" type="assigned"/>
        <correspContext corresp="i-VVM4H3RVFLEzp36xs9frmR">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RrNRkHsV9zRum35Px62hVp" type="motHeader"/>
      <div xml:id="i-CHvKLjGBvSFW7e4PqaCU8s" type="motBody">
        <div xml:id="i-2CnW36TYfZg9BaieHvpchf" type="motProposal" subtype="förslag">
          <head xml:id="i-YC3WYowcdwj2W6Ceq95Ymv">
            Förslag till riksdagsbeslut
          </head>
          <list xml:id="i-PoTCUq79gTpUawmYvNEFC8" style="ol">
            <item xml:id="i-7fh6jY7Bfpj2HbAj7LJouG">
              Riksdagen tillkännager för regeringen som sin mening vad som
              anförs i motionen om att bjuda in folkrörelserna till en gemensam
              organisationskommitté inför firandet av 100 år med allmän och
              lika rösträtt.
            </item>
            <item xml:id="i-5hxoj69onuvQLeUyLotiDG">
              Riksdagen tillkännager för regeringen som sin mening vad som
              anförs i motionen om att utlysa och finansiera ett brett forskningsprogram
              om demokratin och den allmänna rösträtten. 1
            </item>
          </list>
          <p xml:id="i-4949fq51S9EMYSGWrKu9rp">
            1 Yrkande 2 hänvisat till UbU.
          </p>
        </div>
        <div xml:id="i-LBacgbRoQwniNtrDWDZsmk" type="motContent">
          <head xml:id="i-6YYwos4Lfu1XAYDnNQQyN1" type="h1">
            Motivering
          </head>
          <p xml:id="i-4ezq3HPyi5J5xHRTuo7ZTV">
            Den allmänna och lika rösträtten firar 100 år 2021. Det finns
            många goda anledningar till att uppmärksamma detta demokratins
            100-årsjubileum för att påminnas om att demokratins genombrott
            i Sverige var resultatet av en hård kamp men 100-årsfirandet kan
            också användas för att blicka framåt: identifiera och diskutera
            de utmaningar demokratin står inför de kommande decennierna.
          </p>
          <head xml:id="i-4fSCG5UedpbbM8kEdcxLaA" type="h2">
            Rösträtten är folkrörelsernas seger
          </head>
          <p xml:id="i-Q8Lv6pzZdGFxM6k3FKYbhU">
            Jag menar att firandet av rösträtten inte ensidigt kan inriktas
            på vad som hände i riksdag och regering eller kring statsmakten
            i Stockholm. Rösträtten var en produkt av en bred mobilisering
            av folkrörelser, och olika andra ideella organisationer. Även
            folkbildningsverksamheten spelade en viktig roll. Det fanns ett
            tryck för allmän och lika rösträtt från hela dåtidens civila samhälle.
            De så kallade folkriksdagarna och de kommittéer som organiserade
            dessa var ett uttryck för detta. Rösträttsfrågan var också kopplad
            till andra frågor som att betala skatt och göra värnplikt.
          </p>
          <p xml:id="i-Sma12SkuMXd1NJmFsDoa8U">
            När nu 100-årsfirandet ska firas bör inte riksdagen stå som ensam
            arrangör utan alla de folkrörelser som kämpade för den allmänna
            och lika rösträtten bör bjudas in till en gemensam organisationskommitté
            som samordnar aktiviteter under jubileumsåret.
          </p>
          <head xml:id="i-RogKFoB3ZRxfn6Nmvmirdv" type="h2">
            Utlys forskning om demokratins utmaningar
          </head>
          <p xml:id="i-UjqoF8uTeFJYasQPqsNmhn">
            100-årsjubileet är ett ypperligt tillfälle att göra en stor kraftsamling
            på forskning kring demokratins funktionssätt och medborgarnas
            delaktighet. Riksdagen tillsammans med folkrörelser och lärosäten
            bör inventera tänkta forskningsområde i syfte att både förstå
            historien, hantera dagens problem och identifiera morgondagens
            utmaningar för ett folkstyre med delaktiga medborgare.
          </p>
          <p xml:id="i-3kUPgAivTt37RMzrfWuZZz">
            Riksbankens Jubileumsfond bör kunna vara en viktig finansiär
            men målsättningen bör vara att mobilisera brett för en massiv
            forskningsinsats inför 2021.
          </p>
          <p xml:id="i-9mdontD1qSy8gDGerQurce">
            Genusaspekten på rösträttsfrågan är central att uppmärksamma.
            Det första förslaget för kvinnlig rösträtt i Sverige hade framlagts
            i riksdagens andra kammare år 1884 av redaktören och riksdagsledamoten
            Fredrik Borg från Helsingborg. Rösträtten för kvinnor var av central
            betydelse för jämställdhet och kvinnors frigörelse. Kvinnoorganisationer
            och annan kvinnoorganisering bör i detta sammanhang särskilt uppmärksammas.
            Landsföreningen för kvinnans politiska rösträtt, LKPR, är ett
            exempel. En intressant forskningsfråga vore också att analysera
            varför rösträtt för kvinnor inte ledde till något genombrott för
            kvinnors representation i politiska församlingar. Det tog ju faktiskt
            minst 70 år innan kvinnor uppnådde den hälftenrepresentation som
            ändå borde ha varit självklar utifrån att halva väljarkåren är
            kvinnor.
          </p>
          <p xml:id="i-F9JStFoG19gnvKsP4AVVJF">
            En forskningssatsning utifrån detta hundraårsjubileum måste också
            mer syfta framåt än att blicka bakåt. Valdeltagandet i Sverige
            och andra demokratier nådde en topp i valen 1973–82 då över 90
            procent röstade i riksdagsvalet. Därefter har valdeltagandet fallit
            i riksdagsvalen och var 2002 80,1 procent, det lägsta valdeltagandet
            sedan 1958. De två senaste valen har valdeltagandet ökat i riksdagsvalet
            och var 2010 84,6 procent. Deltagandet i EU-parlamentsvalen är
            katastrofalt och inverkar negativt på hela den europeiska unionens
            legitimitet.
          </p>
          <p xml:id="i-YRFGytnDxhaEZVs11jgi82">
            Valdeltagandet är, tror jag, mindre en fråga om teknik (som möjlighet
            till e-röstning) och mer en fråga om social mobilisering samt
            att uppväxande generationer fostras i att vilja delta i valen.
            Vi kan konstatera att valdeltagandet bland individer med utländsk
            bakgrund är lägre än bland svenskfödda. Valdeltagandet bland utländska
            medborgare med kommunal rösträtt har nästan oavbrutet sjunkit
            sedan det som har kallats det första invandrarvalet 1976 då 60
            procent röstade. År 2010 röstade 36 procent samtidigt som det
            bör sägas att skillnaderna var stora beroende på både kommun och
            hemland.
          </p>
          <p xml:id="i-QQhLJwaGJf3Lm58sNG2R6W">
            Varför röstar nu ungdomar och personer med utländsk bakgrund
            i lägre utsträckning än andra? Representativitet, förekomsten
            av valbara personer på listorna som den röstande kan identifiera
            sig med är en viktig faktor. Jag tror inte heller att man ska
            underskatta arbetslöshetens och välfärdens betydelse. Sveriges
            bästa siffror i fråga om valdeltagande uppnåddes i en tid av mycket
            högre sysselsättningsgrad och lägre arbetslöshet än vad som uppnåtts
            under 2000-talet.
          </p>
          <p xml:id="i-6hELuCxxK1wWGPGHxenZo8">
            Forskningen kan med fördel också inriktas på de kvalitativa aspekterna
            på demokrati. Medborgarnas upplevda delaktighet, massmedias roll,
            olika socioekonomiska gruppers reella inflytande, lobbyismens
            genombrott är bara några av de frågeställningar som skulle kunna
            belysas i ett tvärdisciplinärt forskningsprogram inför 2021.
          </p>
        </div>
        <div xml:id="i-Q2C9XTVUpnBEwT3r3zsHjw" type="signatureBlock">
          <list xml:id="i-4Nco7LTJLmaEtiKoTtq2e7">
            <item xml:id="i-RX6pq2MKz2wim9wQm88mPD" type="signature">
              Leif Jakobsson (S)
            </item>
          </list>
        </div>
      </div>
    </body>
  </text>
</TEI>
