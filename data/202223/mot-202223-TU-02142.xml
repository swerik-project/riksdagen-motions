<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-02142">
  <teiHeader>
    <fileDesc>
      <titleStmt>
        <title>Smidigare, miljövänligare och säkrare trafik</title>
        <author corresp="i-Lw92TAaAVgG8Kdf7YxhViy i-V7UFodKLft3oP8S6c3GFzd">av Markus Wiechel och Lars Andersson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2142 av Markus Wiechel och Lars Andersson (båda SD)</title>
          <idno type="rdwebb">HA022142</idno>
          <rs type="number">2142</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA022142/text</ref>
          <ref type="dokument_url_html">https://data.riksdagen.se/dokument/HA022142</ref>
          <ref type="dokumentstatus_url_xml">https://data.riksdagen.se/dokumentstatus/HA022142</ref>
          <ref type="pdf">https://data.riksdagen.se/fil/FDF1E377-909E-4B52-889F-FDBBE1203A0D</ref>
          <ref type="docx">https://data.riksdagen.se/fil/AD03296D-D462-4263-B9D8-01F232B3887E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DdTkFMQXSFPzHfS1Pb8AZA" type="signed"/>
        <correspContext corresp="i-DdTkFMQXSFPzHfS1Pb8AZA">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-V7UFodKLft3oP8S6c3GFzd"/>
        </correspContext>
        <correspAction xml:id="i-16QTcdCECJSMrY8hb88nZa" type="submitted">
          <date when="2022-11-23"/>
          <time when="15:18:57"/>
        </correspAction>
        <correspAction xml:id="i-HYqLoAsZQifF85XTwF5KtB" type="reviewed">
          <date when="2022-11-23"/>
          <time when="18:24:39"/>
        </correspAction>
        <correspAction xml:id="i-AUgLiQiJVD9uYD6fJwrpxB" type="referred">
          <date when="2022-12-01"/>
        </correspAction>
        <correspAction xml:id="i-4ju25dvNeRy8voNySSJMej" type="assigned">
          <date when="2023-10-16"/>
          <time when="12:34:12"/>
        </correspAction>
        <correspContext corresp="i-4ju25dvNeRy8voNySSJMej">
          <ref type="assignedTo">Trafikutskottet</ref>
        </correspContext>
        <correspAction xml:id="i-U1Hp3wMTawJdyt3JrHbwUk" type="behandlas_i"/>
        <correspContext corresp="i-U1Hp3wMTawJdyt3JrHbwUk">
          <ref type="uppgift">2022/23:TU10</ref>
          <ref type="ref_dok_id">HA01TU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU10</ref>
          <ref type="ref_dok_titel">Vägtrafik- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TxFJ292xHMMNwfRvYiQQZm" type="behandlas_i"/>
        <correspContext corresp="i-TxFJ292xHMMNwfRvYiQQZm">
          <ref type="uppgift">2022/23:TU13</ref>
          <ref type="ref_dok_id">HA01TU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU13</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-bRY8JMKjM6QAVETi466cg" type="motHeader">
        <div xml:id="i-3XUSiKxyqF2ySD8SXdG9t9" type="motTitle">
          Motion till riksdagen 2022/23:2142 av Markus Wiechel och Lars
          Andersson (båda SD) Smidigare, miljövänligare och säkrare trafik
        </div>
      </div>
      <div xml:id="i-ELCDKJNsfh5XfHiLwKQS5B" type="motBody">
        <div xml:id="i-2BxW8Dd3NczYrcokJEwYpF" type="motProposal" subtype="förslag">
          <head xml:id="i-BZQGU5GA7PXJTU8iFrozZY">
            Förslag till riksdagsbeslut
          </head>
          <list xml:id="i-P9avCpCCbf4LvzzQAZ5qDg">
            <item xml:id="i-61fTF6KEMJQLi5LYshs6Rv" sortKey="Yrkande 1">
              Riksdagen ställer sig bakom det som anförs i motionen om att
              se över tillåtandet av högersvängar vid rödljus och tillkännager
              detta för regeringen.
            </item>
          </list>
          <list xml:id="i-PQWH7Z54JTS5NpUcWNuoDu">
            <item xml:id="i-W4YSrbM4ow7N9Jes1igUV7" sortKey="Yrkande 2">
              Riksdagen ställer sig bakom det som anförs i motionen om att
              utreda möjligheten att öka antalet trafikljus med nedräkning och
              tillkännager detta för regeringen.
            </item>
          </list>
          <list xml:id="i-67NG6oBo4opKBNqDq2fvcV">
            <item xml:id="i-8unkW3Ny1CMBbWZhNULX77" sortKey="Yrkande 3">
              Riksdagen ställer sig bakom det som anförs i motionen om att
              utreda möjligheten att ge behörighet att köra lätt mc med B‑körkort
              och tillkännager detta för regeringen.
            </item>
          </list>
          <list xml:id="i-XKNNHfW9kP4LiqhqsfmC7Q">
            <item xml:id="i-P2SHVjjPeX38SsGn9nNaos" sortKey="Yrkande 4">
              Riksdagen ställer sig bakom det som anförs i motionen om att
              överväga det som anförs om väjnings- och stoppskyltar vid vägkorsningar
              och tillkännager detta för regeringen.
            </item>
          </list>
          <list xml:id="i-GJaqLYjSz7w9Xk1z2poMxU">
            <item xml:id="i-NrFPJDPqz5hEYqEwEUcsvk" sortKey="Yrkande 5">
              Riksdagen ställer sig bakom det som anförs i motionen om att
              utreda införandet av alkolås i rattfylleridömdas fordon och tillkännager
              detta för regeringen.
            </item>
          </list>
          <list xml:id="i-GE8cCVEz5ohsQX9jgCMEss">
            <item xml:id="i-BxTsKCgD7oqHeZUrE5XanH" sortKey="Yrkande 6">
              Riksdagen ställer sig bakom det som anförs i motionen om att
              utreda ett pricksystem vid trafiköverträdelser och tillkännager
              detta för regeringen.
            </item>
          </list>
          <list xml:id="i-4MZT8yzbwfv3BqGDsmn6mf">
            <item xml:id="i-Xr6ja62heyKeAMEqjtYew9" sortKey="Yrkande 7">
              Riksdagen ställer sig bakom det som anförs i motionen om att
              se över möjligheten att vidta åtgärder för att stoppa fusket vid
              Trafikverkets förarprov och tillkännager detta för regeringen.
            </item>
          </list>
          <list xml:id="i-7P44BJ9G3EUdwybTWE6WGD">
            <item xml:id="i-QE7yd7R4kofU5EXePcdnDf" sortKey="Yrkande 8">
              Riksdagen ställer sig bakom det som anförs i motionen om att
              utreda ett strikt ansvar att styrka körkortsinnehav och tillkännager
              detta för regeringen.
            </item>
          </list>
        </div>
        <div xml:id="i-LE5TjX6drWL2ngp9dmmu14" type="motContent">
          <head xml:id="i-KBx6RY8GLYAMFN6XkVKKb3" type="h1">
            Högersväng vid rödljus
          </head>
          <p xml:id="i-FeW6Gv4nW2YiLXGQdoTUDG">
            I flera länder tillåts bilister svänga höger även vid rödljus,
            vilket gör att trafiken flyter på bättre än i Sverige. Bilisten
            som vid rödljus kan svänga höger är skyldig att se sig omkring
            innan samt avvakta om andra fordon har företräde genom exempelvis
            grönt ljus. Denna regel kan således också minska tomgångskörning
            och är därmed ur ett miljöperspektiv ett effektivt sätt att minska
            koldioxidutsläppen.
          </p>
          <p xml:id="i-DFeRUZ4ddE5eN3tCaurx1Q">
            Alla människor är i behov av att ta sig runt i Sverige, oavsett
            om det är tänkt att de ska till jobbet, skolan eller någon fritidsaktivitet.
            För att underlätta för dessa människor är det bra med en trafik
            som flyter på utan att i onödan behöva vänta på köer och rödljus.
          </p>
          <p xml:id="i-Xs9rg2ppa5xqNe2W6KgWMf">
            Ett sätt att lösa detta på är fler rondeller, vilket också har
            blivit allt vanligare i Sverige. Dessa kan minska såväl olyckor
            som onödiga koldioxidutsläpp. Dock kan inte alla korsningar bytas
            ut mot rondeller. Istället kan man införa möjligheten att svänga
            höger i vissa korsningar trots rödljus. Vid ett införande underlättar
            det inte bara för dem som kan svänga höger utan även för bilister
            som ska åka rakt fram eftersom de slipper onödiga köer.
          </p>
          <p xml:id="i-7j5mk8TB9q82op6U5o6iCJ">
            Denna trafikregel är väl beprövad i flertalet länder runt om
            i världen. Precis som om rödljuset vore en varningsskylt är det
            bilförarens skyldighet att se sig omkring och se till att det
            går att köra. Bilister som kommer framifrån eller från vänster
            och har grönt ljus har därmed också företräde.
          </p>
          <p xml:id="i-NbyBpt3GRC3EMxkTLntzWo">
            Att tillåta högersvängar vid rödljus kan som tidigare nämnts
            också ha en viktig miljöbetydelse för den framtida trafiken. Många
            bilar går idag på tomgång helt i onödan, vilket ökar koldioxidutsläppen.
            Slitage på däck kan minska, och minskad körtid kan innebära att
            mindre bränsle behövs. Samtidigt som bilister kommer fram till
            sitt mål snabbare blir risken att de utgör en fara i trafiken
            mindre.
          </p>
          <p xml:id="i-EDDE3qcJ5XU8Bc1YB395As">
            Ett effektivt och väl fungerande transportsystem är ett måste
            för att ett land ska fungera bra. Av den anledningen och för att
            få en miljövänligare trafik bör vägtrafik­kungörelsen ändras så
            att högersvängar tillåts även vid rödljus.
          </p>
          <head xml:id="i-RcU1vbioM6qSWvDswLvxUP" type="h1">
            Trafikljus med nedräkning
          </head>
          <p xml:id="i-DbrmgtUzafxr13qJyAnd6g">
            I Kina, Turkiet, Estland och många fler länder är klockor med
            sekundräknare idag mycket vanligt förekommande vid trafikljus.
            Sekunderna ska visa hur länge man ska vänta innan man kan korsa
            vägen, och för bilister visar de hur lång tid det tar tills det
            är grönt eller tills det blir rött. Att räkna ned sekunderna har
            flera effekter. Det är till för att minska stress och i god tid
            kunna planera sin körning och verka för att körningen tär mindre
            på miljön genom onödiga inbromsningar. Som bilist kan man med
            andra ord anpassa körsättet och hastigheten efter mätarna samtidigt
            som fotgängare får en bättre möjlighet att avgöra säkerhetsrisken
            när det är dags att gå över vägen. Samtidigt bidrar detta till
            en mer smidig trafik för såväl fotgängare som bilister.
          </p>
          <p xml:id="i-FejPUNg6xrhevvHEauWrxW">
            Införandet av detta system har diskuterats flitigt bland politiker
            i Finland, men i Sverige är det förhållandevis tyst. Det är ett
            mycket smidigt sätt att underlätta trafiken samtidigt som man
            genom det betydligt flexiblare systemet gör miljön och säkerheten
            en stor tjänst. Med anledning av detta bör riksdagen ge regeringen
            i uppgift att ta fram förslag för att verka för att utveckla och
            utnyttja detta system i Sverige.
          </p>
          <head xml:id="i-G7TF8dcKEfWrtTPjjVAuvq" type="h1">
            Lätt mc med B-körkort
          </head>
          <p xml:id="i-37A5PspB8odEif9JpKopbo">
            EU har gett direktiv till samtliga medlemsländer att de själva
            får avgöra huruvida man får använda lätt mc på B‑körkort eller
            inte, vilket gjort att man i vissa EU-länder tillåter det inom
            respektive lands gränser. Att köra en lätt mc behöver inte vara
            någon nämnvärd skillnad från att köra bil eller för den delen
            moped. Att möjliggöra för fler att använda sig av lätt mc har
            flera positiva sidor. Det skulle innebära mindre biltrafik, inte
            minst i våra städer, vilket skulle göra att trafiken i stort skulle
            flyta på bättre. Det skulle även minska avgasutsläppen då ensamma
            bilister skulle slippa köra en tom 5‑mannabil om de istället valde
            en lätt mc.
          </p>
          <p xml:id="i-GT4kqfoRQSaziaeKjGTd69">
            För en erfaren bilförare är det inte svårt att manövrera en lätt
            mc och i likhet med många andra EU-medborgare bör dessa få möjligheten
            att köra lätt mc utan att ta ett nytt körkort. Riksdagen bör därför
            ge regeringen i uppdrag att återkomma med förslag för att erfarna
            trafikanter med B‑körkort ska få tillåtelse att även köra lätt
            mc.
          </p>
          <head xml:id="i-EcasCH9KgUCgf3irqsHRCU" type="h1">
            Vägkorsningar
          </head>
          <p xml:id="i-PXWGPfwVCMW4iWiDSHpgFn">
            Högerregeln kan i Sverige betraktas som grundprincipen för vägkorsningar,
            vilket tillämpas i de allra flesta vägkorsningar. När två vägar
            korsar varandra och inga väg­märken eller trafiksignaler som anger
            väjnings- eller stopplikt finns i korsningen, samt på parkeringsplatser
            och andra öppna platser, gäller högerregeln. Detta innebär att
            trafikanter som kommer från vänster har skyldighet att lämna företräde
            för de som kommer från höger. Det finns tillfällen då högerregeln
            inte gäller: vid huvudled, där det finns fungerande trafiksignaler,
            i cirkulationsplatser, där accelerationsfält används, där vägmärkena
            Väjningsplikt eller Stopplikt är uppsatta eller om en polis ger
            tecken om att annat för tillfället gäller.
          </p>
          <p xml:id="i-GRUchmsBMCgs2u7zqhGJip">
            Även om högerregeln är väletablerad i Sverige skiljer den sig
            åt en del i de länder som tillämpar den. Likaså finns det korsningar
            som är särskilt olycksdrabbade som skyltar extra med en varningsskylt
            för korsning, just som följd av olyckorna på platsen. Det råder
            inget tvivel om att denna regel inte är problemfri, med tanke
            på att det också finns undantag som gör att vissa trafikanter
            inte tänker sig för när de framför sitt fordon. Eftersom huvudled
            inte omfattas av regeln är det lätt hänt att vissa trafikanter
            tänker bort högerregeln när de tror sig befinna sig på en huvudled.
            Regeringen bör verka för att sätta upp fler vägmärken för väjnings-
            eller stopplikt vid korsningar i syfte att på sikt få bort behovet
            av högerregeln.
          </p>
          <head xml:id="i-AgFKhfr2jC3bR9yBhiZSWi" type="h1">
            Alkolås i rattfylleridömdas fordon
          </head>
          <p xml:id="i-998FuByYw2EAHrvvU9SNpm">
            Av femhundra bilister på vägarna kör minst en rattfull. 81 personer
            omkom i en alkohol- eller drogrelaterad trafikolycka år 2017 enligt
            Trafikverket, vilket gör att nära en tredje­del av dödsfallen
            var alkohol- eller drogrelaterade. Att vara påverkad när man framför
            ett fordon är ett allvarligt brott, då man inte bara är en fara
            för sig själv utan även för andra. Samtidigt vet vi att det bara
            är en liten del av alla rattfyllerister som fastnar i polisens
            kontroller, men att en tredjedel av dessa återfaller.
          </p>
          <p xml:id="i-7MbkKEU1FfwYw1FnNxpsWv">
            Idag kan en person som misstänks för rattfylleri ansöka om att
            delta i ett alkolås­program i stället för att förlora körkortet.
            I alkolåsprogrammet krävs bland annat att föraren också under
            färd blåser vid slumpmässigt återkommande kontroller. Om det finns
            alkohol i utandningsluften registreras det i alkolåsets minnesfunktion.
            Detta är naturligtvis ett mycket bra initiativ för att minska
            risken för rattfylleri och rädda liv. Samtidigt är det ingen garanti,
            varför åtgärderna mot rattfylleri behöver utvecklas. Av dem som
            lagförts för rattfylleri sedan starten har endast omkring en procent
            fullföljt det frivilliga alkolås- och rehabiliteringsprogrammet.
            Övriga kan fortsatt betraktas som en säkerhetsrisk då risken för
            återfall är stor. För att komma åt detta problem och förhindra
            återfall bör regeringen säkerställa att alkolås som regel monteras
            in i rattfylleridömdas fordon.
          </p>
          <head xml:id="i-7kQRsVysNwpHcYbwFJRq5T" type="h1">
            Pricksystem vid trafiköverträdelser
          </head>
          <p xml:id="i-WZgr6gSQhHJLCfQCGqQY9B">
            Innehav av körkort är inte en rättighet utan snarare ett förtroende
            man fått att framföra ett fordon. Om förtroendet missbrukas kan
            körkortet dras in eller så får man böta för en överträdelse. Nuvarande
            trafiksäkerhetsbestämmelser kan förbättras genom att likt andra
            europeiska länder införa ett pricksystem för att enklare kunna
            nå nollvisionen om döda och allvarligt skadade i trafiken. Vid
            grövre överträdelser får föraren fler prickar, och mindre grova
            överträdelser leder till färre prickar. När föraren nått ett visst
            antal prickar leder det till körkortsåterkallelse. Systemet är
            erkänt välfungerande och har visat sig ge resultat. Regeringen
            bör därför utreda möjligheten att införa ett pricksystem för trafiköverträdelser.
          </p>
          <head xml:id="i-SMTyuScD66xuWtJeA211qR" type="h1">
            Stoppat fusk vid Trafikverkets förarprov
          </head>
          <p xml:id="i-NfSnm3f27SvHq5H2fQTC8E">
            Även om många av dödsfallen i trafiken är alkoholrelaterade är
            det en självklarhet att samtliga trafikanter har grundläggande
            kunskaper för att få köra ett fordon. Att ha ett körkort innebär
            i många fall en större chans till jobb och mer frihet, men det
            innebär också ett ansvar för en själv och för personer i ens närhet.
            För att säkerställa att framtida bilister uppfyller grundläggande
            krav måste samtliga genomgå ett teoretiskt förarprov med 65 frågor
            hos Trafikverket. Detta innebär att de som önskar ta körkort måste
            läsa på om hur bilar fungerar, om trafikregler och i övrigt om
            hur man ska uppträda i trafiken. Detta är naturligtvis både tidskrävande
            och tråkigt för de allra flesta, varför en svart marknad har vuxit
            upp med personer som tar upp till 10 000 kronor för att på olika
            sätt erbjuda godkända prov. Bara under 2016 upptäcktes ett 80-tal
            fall av försök till fusk vid kunskapsprovet.
          </p>
          <p xml:id="i-EuzDof4mqMUx9Ybsw5StqX">
            Vittnesuppgifter från Sveriges Trafikutbildares Riksförbund (STR)
            har visat att detta har varit ett högst relevant problem de senaste
            åren, där personer som helt eller delvis saknat kunskaper efter
            19 försök helt plötsligt lyckas med ett mycket väl godkänt kunskapsprov.
            En särskilt oroande trend visar att det är extra utbrett bland
            blivande yrkeschaufförer, såsom blivande buss- och taxiförare.
            En ledande företrädare för STR gick så långt att vederbörande
            föreslog att hela systemet stängs ned tills det tagits fram en
            säkrare lösning, då nuvarande system inte ansågs rättssäkert.
          </p>
          <p xml:id="i-DyKovVSM69DSvNe42UxZVw">
            Utöver vittnesuppgifter från STR har även trafiklärare trätt
            fram med liknande uppgifter. Som exempel kan nämnas en intervju
            i tidningen Mitt i Trafiken där en lärare berättat om en elev
            som klarade körprov bra men som inte kunde vare sig svenska eller
            engelska. Enligt läraren gjorde eleven fem prov, ett på sitt modersmål,
            tre på engelska och det sista på svenska. På det svenska provet
            slutade det med att vederbörande fick godkänt med 59 av 65 rätt,
            trots obefintliga kunskaper i det svenska språket, vilket tyder
            på att eleven haft tillgång till facit. Samma lärare hävdade i
            intervjun att det varje dag utfärdas körkort på falska grunder.
          </p>
          <p xml:id="i-L8Ck6iiUEHUmfXsDstQUxQ">
            Idag vidtar Trafikverket åtgärder för att minska fusket. Regeringen
            bör uppdra åt Trafikverket och Transportstyrelsen att finna nya
            lösningar på hur fusk vid teoriprov kan stoppas för att därefter
            återkomma till riksdagen med tydliga förslag mot fusket.
          </p>
          <head xml:id="i-QJSB8qU683bZKjisbYX6r8" type="h1">
            Krafttag mot körkortslösa förare
          </head>
          <p xml:id="i-6EawKuc7NeD9Bq3ocgmyBM">
            Sveriges Radio har vid ett flertal tillfällen uppmärksammat fall
            då polisen stoppat utländska bilister som saknat körkort men trots
            detta gått fria efter att ha åtalats för olovlig körning. Förarna
            har lyckats med detta då de hävdat att deras utländska körkort
            är borttappade och historiens trovärdighet kan bedömas från fall
            till fall.
          </p>
          <p xml:id="i-72f3Tb9cptR3ES8RQhMFuJ">
            Som exempel på nuvarande lagstiftning behöver en oärlig bilist
            inte inneha ett svenskt körkort om vederbörande inte är folkbokförd
            i Sverige. Efter flytt till Sverige har nyinflyttade personer
            utanför EES ett år på sig att byta ut sitt utländska körkort till
            ett svenskt. Med tanke på den långa asylprocessen i Sverige innebär
            detta kortfattat att ett flertal personer rent teoretiskt kan
            köra bil i Sverige i långt över ett års tid, utan svenskt körkort.
            Regeringen bör säkerställa att bilister har ett eget ansvar för
            att styrka sitt körkortsinnehav.
          </p>
        </div>
        <div xml:id="i-BeWHf6oYkMkspv2FLDeJa7" type="signatureBlock">
          <list xml:id="i-4uEeWoFVNUsMBngd6RbzDq">
            <item xml:id="i-8KKM64fnLg1RpMXe6SYHDm" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-6A2JJWW56UCz9sGtZE8RzL" who="i-V7UFodKLft3oP8S6c3GFzd" type="signature">
              Lars Andersson (SD)
            </item>
          </list>
        </div>
      </div>
    </body>
  </text>
</TEI>
