<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00515">
  <teiHeader>
    <fileDesc>
      <titleStmt>
        <title>Hållbar och rättvis förvaltning av gemensamma resurser</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hållbar och rättvis förvaltning av gemensamma resurser</title>
          <idno type="rdwebb">H102MJ515</idno>
          <rs type="number">MJ515</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ515/text</ref>
          <ref type="dokument_url_html">http://data.riksdagen.se/dokument/H102MJ515</ref>
          <ref type="dokumentstatus_url_xml">http://data.riksdagen.se/dokumentstatus/H102MJ515</ref>
          <ref type="doc">http://data.riksdagen.se/fil/AF411EE2-9116-4B86-AA91-CD34723DD3BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FU6GgJWKSWMjKYrFoUDBjr" type="signed"/>
        <correspContext corresp="i-FU6GgJWKSWMjKYrFoUDBjr">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-85UnRkGQY4VK5tpAtHSNr3" type="numbering">
          <date when="2013-10-08"/>
        </correspAction>
        <correspAction xml:id="i-6MLtK6EHjpr87x9aeMtXyR" type="submission">
          <date when="2013-10-04"/>
        </correspAction>
        <correspAction xml:id="i-8GYdXY1hXSpgqsCg8k4UqN" type="transfer">
          <date when="2013-10-04"/>
        </correspAction>
        <correspAction xml:id="i-7w8fJJWUjGqDNDzPHprDQ3" type="assigned"/>
        <correspContext corresp="i-7w8fJJWUjGqDNDzPHprDQ3">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PuFFSpQsop1ymocWgig8eu">
            Förslag till riksdagsbeslut
          </head>
          <list style="ol">
            <item xml:id="i-4ZfudV8ToLcEUSsZXNJPHB">
              Riksdagen tillkännager för regeringen som sin mening vad som
              anförs i motionen om att låta utreda hur ett system med utsläppstak
              för koldioxid och medborgarutdelning skulle kunna utformas i Sverige.
            </item>
            <item xml:id="i-4Z9p9NCiGaczVaoCK7koWd">
              Riksdagen tillkännager för regeringen som sin mening vad som
              anförs i motionen om att låta inventera och utreda hur gemensamma
              resurser (allmänningar) i Sverige skulle kunna förvaltas på ett
              långsiktigt hållbart och rättvist sätt och hur eventuell avkastning
              av dessa bör fördelas på ett rättvist sätt.
            </item>
          </list>
        </div>
        <div type="motContent">
          <head xml:id="i-Wxp4MqZT7fGXwx9851TDbx" type="h1">
            Bakgrund
          </head>
          <p xml:id="i-VyRHvXxBTzF9P5uE8arLLk">
            Den globala uppvärmningen, utarmningen av naturresurser och förlusten
            av biologisk mångfald är ödesfrågor för mänskligheten. Det är
            också de ökande ekonomiska och sociala klyftorna, globalt och
            nationellt. Det är en svår utmaning att finna verksamma åtgärder
            för att hantera den djupa trefaldiga ekologiska, sociala och ekonomiska
            kris världen befinner sig i, på ett i alla väsentliga avseenden
            hållbart sätt. Det är nödvändigt att tänka i nya banor.
          </p>
          <p xml:id="i-FMpVNpSp3eQuQPxRNd4r86">
            De amerikanska senatorerna Maria Cantwell (demokrat) och Susan
            Collins (republikan) har tagit sig an utmaningen. De har formulerat
            ett konkret förslag på ett system för att minska koldioxidutsläppen
            på ett sätt som bidrar till ökad social och ekonomisk rättvisa.
            Deras gemensamma Carbon Limits and Energy for America's Renewal
            (CLEAR) Act från 2009, fick visserligen inte stöd av en majoritet
            i den amerikanska senaten, men dess grundidéer förtjänar fortsatt
            stor uppmärksamhet.
          </p>
          <p xml:id="i-CDjUc5o45gcYWb7vu5WThz">
            Cantwell och Collins förslag går i stora drag ut på att ett tak
            ( cap ) för utsläpp av koldioxid från fossilbränslen sätts på
            nationell nivå. Nivån på taket sänks gradvis över åren, med hänsyn
            till ekonomin, så att målen för utsläppsminskningar nås successivt.
            Utsläppsrätter auktioneras ut till producenter och importörer
            av fossilbränsle. Endast certifierade aktörer får delta i auktionerna.
            På så vis undviks spekulation. 75 procent av intäkterna från utsläppsrätterna
            går direkt tillbaka till konsumenterna. De delas lika mellan alla
            som bor i USA. En utdelning ( dividend ) betalas ut varje månad.
            Enligt det siffersatta förslag som lades fram i senaten, skulle
            det innebära att 80 procent av de amerikanska hushållen inte skulle
            få ökade kostnader. Endast den femtedel som har allra högst inkomster
            skulle få något ökade kostnader. En studie gjord av forskare vid
            University of Massachusetts, kommer fram till att majoriteten
            av hushållen skulle få en ökad realinkomst, med hänsyn taget till
            effekterna av både högre bränslepriser och utdelning. Systemet
            är progressivt. Energisparande uppmuntras genom att bränslepriserna
            stiger, medan kostnaderna fördelas efter ekonomisk bärkraft. 25
            procent av intäkterna från auktionerna föreslås gå in i en fond,
            Clean Energy Reinvestment Trust Fund , och användas för klimatomställningsåtgärder
            som investeringar i förnybar energi.
          </p>
          <head xml:id="i-CaG8G8zcfgAJE539jRyDeS" type="h1">
            Cap-and-dividend-systemets fördelar
          </head>
          <p xml:id="i-SR5jjr7WMiLG5PTExvj9q7">
            System för utsläppshandel är ofta komplicerade och ineffektiva.
            Cap-and-dividend -systemet, däremot, är enkelt och transparent
            uppbyggt. Det är lätt att förstå hur det fungerar.
          </p>
          <p xml:id="i-CXHDjCdGpQ7sEWFh8ZRQvb">
            Det är ofrånkomligt att priserna för fossilbränsle stiger, både
            av klimatskäl och därför att tillgångarna är ändliga. Det är viktigt
            att kostnaden fördelas rättvist. Ett system som cap-and-dividend
            är en vinna-vinna-lösning med potential att minska såväl koldioxidutsläpp
            som ekonomisk ojämlikhet. Det bygger på tanken att alla har födslorätt
            till våra gemensamma tillgångar, eller allmänningar. Det handlar
            om naturresurser men också om sådant som kulturarv. Det vi fått
            i arv ska vi vårda och lämna efter oss i minst lika gott skick
            som vi fick det. Den som utnyttjar våra gemensamma resurser ska
            betala för sig. Alla har lika rätt till den avkastning allmänningarna
            ger. Fördelning ( predistribution ) istället för omfördelning
            ( redistribution ), som Cantwells och Collins system innebär,
            bygger på en positiv och tillitsfull syn på människor som jämlikar.
            När alla får del av frukterna av det gemensamma, ger det ökad
            värdighet för människor som får större makt över sina liv.
          </p>
          <p xml:id="i-TyNEUKBaW8ZELFEeJsEtYF">
            Att sätta ett tak på hur mycket koldioxid som får släppas ut
            i vår gemensamma atmosfär, och ta betalt för rätten att släppa
            ut, är ett ansvarsfullt sätt att förvalta en av våra viktigaste
            gemensamma livsviktiga allmänningar. Såväl Sveriges klimatpåverkan
            som de ekonomiska och sociala klyftorna behöver minskas. Vi föreslår
            därför att regeringen skyndsamt låter utreda hur ett system med
            utsläppstak för koldioxid och medborgarutdelning, i linje med
            ovan nämnda amerikanska förslag, skulle kunna utformas i Sverige.
            I detta ingår att finna en för Sverige lämplig avvägning mellan
            utdelning till medborgare och offentligt finansierade åtgärder
            för klimatomställning. Detta bör riksdagen ge regeringen tillkänna
            som sin mening.
          </p>
          <head xml:id="i-Q2k9N8UX7T6VjhVoBYCEJJ" type="h1">
            Förvaltning av ytterligare gemensamma resurser
          </head>
          <p xml:id="i-EXNiAg6ZG1T6DG4P3jpyMC">
            Det är vidare angeläget att se över vilka allmänningar i Sverige,
            utöver atmosfären, som skulle behöva förvaltas långsiktigt och
            hållbart utifrån samma principer om allmänintresse. Mineraler
            och hav är exempel på viktiga gemensamma naturresurser. Det behövs
            en kartläggning av dessa tillgångar, hur var och en av dem bäst
            förvaltas på ett långsiktigt hållbart sätt och hur eventuell avkastning
            av dessa bör fördelas på ett rättvist sätt. Detta bör riksdagen
            ge regeringen tillkänna som sin mening.
          </p>
          <p xml:id="i-VYhL4cGvwPTZJRHGx4NHeZ">
            Det handlar om såväl att begränsa utsläpp av skadliga ämnen som
            att inte överutnyttja resurser. Det kan också handla om att avstå
            från att exploatera en resurs. När hänsyn tas till alla inblandades
            intressen, framstår inte skövling av urskog för kortsiktig vinst
            åt aktieägare i ett skogsbolag, eller mineralbrytning som ödelägger
            en bygd så att lokalbefolkningen inte längre kan försörja sig
            på jordbruk, turism och liknande, som ett ansvarsfullt alternativ
            varken ekonomiskt, socialt eller ekologiskt.
          </p>
          <p xml:id="i-U2wnBXCKeTohYTth76YNY1">
            Den ifjol bortgångna Ellinor Ostrom, den hittills enda kvinnliga
            nobelpristagaren i ekonomi, dokumenterade hur lokalbefolkningar
            över hela världen genom sinnrika sociala innovationer uthålligt
            lyckas förvalta skogar, fiskrika vattendrag och andra allmänningar.
            Den som lever i och av naturen har ett egenintresse av att motverka
            miljöförstöring.
          </p>
          <p xml:id="i-2Pb3fzk5yTshopviH2GgCc">
            Ett framgångsrikt exempel väl värt att inspireras av är hummerfisket
            i den amerikanska delstaten Maine. De lokala fiskarna är demokratiskt
            organiserade i råd som i praktiken avgör hur mycket som får fiskas
            och hur. De som fiskar i kustzonen måste själva äga sina båtar.
            Storbolagens fartyg, med sina frånvarande ägare, får hålla sig
            längre ut till havs på behörigt avstånd från hummerns föryngringsområden.
            Hummer och lokalsamhällen frodas i Maine tack vare att lokalt
            näringsliv och delstatspolitiker samarbetar, medan utfiskning
            och avfolkning är en bister realitet kring många andra kuster.
          </p>
          <p xml:id="i-49NZVcJY85ZBbZjUay8zip">
            Det är nödvändigt och fullt möjligt att även i Sverige ställa
            om till förvaltning istället för förbrukning av våra gemensamma
            tillgångar.
          </p>
        </div>
        <div type="motSignatures">
          <list>
            <item xml:id="i-4333iPkEcUBEWZ5KK9q2Lj">
              Annika Lillemets (MP)
            </item>
            <item xml:id="i-XemNsyQDhUVkUwzQ1kAsDC">
              Valter Mutt (MP)
            </item>
            <item xml:id="i-6oFbUwPz11qf2HskMd4Z8U">
              Jan Lindholm (MP)
            </item>
            <item xml:id="i-3FiSj1ARKtbn3Te9pJJpyf">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
