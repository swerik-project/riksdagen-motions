<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00541">
  <teiHeader>
    <fileDesc>
      <titleStmt>
        <title>Staten som huvudman för skolan</title>
        <author corresp="i-HUjSZiwF294s3waLDaSH8f">av Agneta Berliner m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Staten som huvudman för skolan</title>
          <idno type="rdwebb">GW02Ub541</idno>
          <rs type="number">Ub541</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub541/text</ref>
          <ref type="dokument_url_html">http://data.riksdagen.se/dokument/GW02Ub541</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub541</ref>
          <ref type="doc">http://data.riksdagen.se/fil/991C51D4-1D6B-4165-8C9C-01A069A7D03D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3dZuDJXwS2ap457Sxewrsg" type="signed"/>
        <correspContext corresp="i-3dZuDJXwS2ap457Sxewrsg">
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-Lkf5FvD1gchUCpgYWfTFLh"/>
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction type="numbering" xml:id="i-R4Q69vsK87JgMmx54xsFta">
          <date when="2008-10-08"/>
        </correspAction>
        <correspAction type="submission" xml:id="i-5822phXLTe8TxBQXsaaaRM">
          <date when="2008-10-07"/>
        </correspAction>
        <correspAction type="transfer" xml:id="i-56fzU1uXhiBqmMoCt6QfpW">
          <date when="2008-10-03"/>
        </correspAction>
        <correspAction type="assigned" xml:id="i-BWJbiMzKeJ7dsMibExW9Vt"/>
        <correspContext corresp="i-BWJbiMzKeJ7dsMibExW9Vt">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DA3bwMuVP4c2UbvQdUJw1X">
            Förslag till riksdagsbeslut
          </head>
          <p xml:id="i-NMPyQ8jEPj426mhSWQaMKr">
            Riksdagen tillkännager för regeringen som sin mening vad som
            anförs i motionen om att utreda och ta fram förslag på formerna
            för en modern skola med staten som huvudman där kvalitet och likvärdighet
            säkras genom statlig finansiering, nationella mål, utvärderingar
            och tillsyn.
          </p>
        </div>
        <div type="motContent">
          <head type="h1" xml:id="i-3iae82SmHza7zwQk77NLoY">
            Motivering
          </head>
          <p xml:id="i-34WAKiFqDm4gDhQbfBryNR">
            Alla barn och ungdom ar ska oberoende av kön, geografisk hemvist
            samt soci ala och ekonomiska förhållanden ha tillgång till likvärdig
            utbildning. Detta är en av grundpelarna i skollagen.
          </p>
          <p xml:id="i-9feJW8GU2nvScTNL4YJJHT">
            Så ser dock inte verkligheten ut idag. Skillnaden mellan skolorna
            har sedan kommunaliseringen på 1990-talet ökat när det gäller
            betyg, resurser och behöriga lärare. Vi kan inte längre tala om
            en likvärdig skola, och detta får givetvis återverkningar på hur
            väl eleverna når målen. Sedan 1990-talet måste konstateras att
            måluppfyllelsen i svensk skola har sjunkit. Både Skolverket och
            OECD påtalar att svensk skola presterar väsentligt lägre resultat
            än för 15 år sedan. Det vore inte korrekt att säga att detta enbart
            beror på kommunaliseringen, men det går heller inte att blunda
            för att många av de farhågor som fanns för kvalitetsförsämringar
            har besannats.
          </p>
          <p xml:id="i-YPEWpNfywFfW4Ju2EjobSe">
            Ett skäl för att kommunalisera skolan var behovet av hänsynstagande
            till lokala skillnader. Och säkerligen bidrar lokala förhållanden
            till att kommunerna behöver avsätta olika mycket pengar till skolan.
            Men inte kan det vara rimligt att en kommun sätter behovet per
            barn och år till 108 000 kronor, medan en annan bara satsar 60
            000 kronor? Så var dock fallet 2006 enligt Skolverkets statistik.
            De resurser som satsas på en elev ska inte variera beroende på
            var eleven råkar bo utan beroende på vilka behov eleven har.
          </p>
          <p xml:id="i-9oZvetoGRTmGsUuWFCiKXr">
            En annan tanke med kommunaliseringen var att besluten skulle
            fattas lokalt. Resultatet blev dock att den politiska detaljstyrningen
            ökade, att fler hierarkier byggdes samt att lärare och rektorer
            fick minskat inflytande. Att lagstiftningen dessutom riktar sig
            både till kommunen och till lärare/rektor skapar otydlighet och
            frustration om var ansvaret ligger. Det skolan verkligen behöver
            är färre hierarkier och ökad tydlighet gällande styrning och ansvarsfördelning.
            Vi är övertygade om att lärare och skolledning själva klarar att
            tolka de nationella styrdokumenten och att det inte behövs några
            politiska mellanled mellan stat och skolor.
          </p>
          <p xml:id="i-2dLC51UkEyTrRLNFCHqB9W">
            Kommunerna har i mycket hög utsträckning monterat ned den kontinuerliga
            fortbildningen för svensk lärarkår. Detta har lett till att regeringen
            nu tagit initiativ till Lärarlyftet, som innebär att staten direktriktar
            ca 1 miljard kronor varje år för fortbildning av kommunalt anställd
            personal.
          </p>
          <p xml:id="i-7ZM1ytEKWVtjV5a6DHZRc3">
            Det borde vara självklart att bostadsorten inte ska spela någon
            roll för vilken kvalitet på utbildningen man får. Det borde också
            vara självklart att ett betyg motsvarar samma kunskapskrav oavsett
            var i Sverige man bor. Rapporter från både Skolverket, SCB och
            Riksrevisionen visar dock att stödet till elever varierar mycket
            mellan kommuner och att betygskraven är olika, ibland även inom
            samma kommun.
          </p>
          <p xml:id="i-29JyjLwjKrx8rPzmiF7kbJ">
            Vi ser ett statligt huvudmannaskap och en statlig finansiering
            av skolan som avgörande instrument för att säkra rätten till ekonomisk
            likvärdighet och en likvärdig utbildning. En statlig finansiering
            av skolan gör också att resurser på ett rättvist sätt kan reserveras
            för barn med särskilda behov över hela Sverige så att de får likvärdiga
            möjligheter oavsett var de bor. En statlig finansiering underlättar
            även valfriheten genom att kommuner inte, som idag, ges möjlighet
            att motverka etablering av friskolor som uppfyller kvalitetskraven.
          </p>
          <p xml:id="i-UMcKzwHExhfR6cU6yjyPJw">
            I den skolpolitik som nu förs ingår många inslag som ska förstärka
            den statliga styrningen, t.ex. fler och tydligare nationella kunskapskrav
            i olika årskurser, nationella prov, distinktare betygssystem,
            vassare statlig inspektion, skärpning av statliga behörighetsregler
            för skolledare, införande av en statlig lärarauktorisation och
            att lärarutbildningen ska styras upp mer.
          </p>
          <p xml:id="i-K6dvQdSBQXiH1dMi9sXNJk">
            Regeringens satsningar på nationella mål, utvärderingar och tillsyn
            är givetvis viktiga verktyg för staten att säkra kvaliteten i
            hela den svenska skolan. Med en skola under nationellt ansvar
            garanteras i ännu större utsträckning rättigheten för alla barn
            att få en likvärdig skolgång som ger nödvändiga kunskaper. Vi
            vill därför att staten tar över huvudmannaskapet för och finansieringen
            av skolan.
          </p>
          <p xml:id="i-UMTiZ3yWpUbF7WTiYyiR4C">
            Detta slag av omfattande reformer är givetvis inget som bör beslutas
            utan omfattande analys och resonemang. Vi vill därför att det
            tillsätts en utredning som tar fram förslag på formerna för en
            modern skola med staten som huvudman där kvalitet och likvärdighet
            säkras genom statlig finansiering, nationella mål, utvärderingar
            och tillsyn. Det ska vara en utredning som utgår från framtidens
            behov och barnens rätt till likvärdig utbildning i hela Sverige
            och där arbetet i utredningen sker utan att man vare sig fastnar
            i dagens organisation av skolan eller sneglar tillbaka till det
            tidigare delade huvudmannaskapet. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-FaHnyngdkVVMqV2difsWbY" who="i-HUjSZiwF294s3waLDaSH8f">
              Agneta Berliner (fp)
            </item>
            <item xml:id="i-HS4mYrEcaQRXaLPBBj5Bzu" who="i-Lkf5FvD1gchUCpgYWfTFLh">
              Camilla Lindberg (fp)
            </item>
            <item xml:id="i-KKLvSUsUJpcBGtBAVHBfaN" who="i-A1WkfiAbmndDMThhAvrWEm">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
