<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00323">
  <teiHeader>
    <fileDesc>
      <titleStmt>
        <title>Nationell strategi för rymdturism</title>
        <author corresp="i-AvtuWmW4WHMDrctQKwDQuR">av Eva Flyborg (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell strategi för rymdturism</title>
          <idno type="rdwebb">GZ02Ub323</idno>
          <rs type="number">Ub323</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub323/text</ref>
          <ref type="dokument_url_html">http://data.riksdagen.se/dokument/GZ02Ub323</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub323</ref>
          <ref type="doc">http://data.riksdagen.se/fil/A1B65D31-B0F9-479C-900C-E48FE389B3F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TnZsEjusuxJhehNJnbJMLz" type="signed"/>
        <correspContext corresp="i-TnZsEjusuxJhehNJnbJMLz">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction type="numbering" xml:id="i-WvHkT2Bfvbdqzfqp2dgE5p">
          <date when="2011-10-06"/>
        </correspAction>
        <correspAction type="submission" xml:id="i-VJBFjieHmY4ik7HopB8U9S">
          <date when="2011-10-04"/>
        </correspAction>
        <correspAction type="transfer" xml:id="i-TsvRTDZqiz9RuYMJPdY6g6">
          <date when="2011-10-04"/>
        </correspAction>
        <correspAction type="assigned" xml:id="i-X4nNXG5ahkouzn2VyaNKp7"/>
        <correspContext corresp="i-X4nNXG5ahkouzn2VyaNKp7">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RwCD7WkRA3XVp9mSHBCHXi">
            Förslag till riksdagsbeslut
          </head>
          <p xml:id="i-4tqe9VHYZcR5PSSoSo3nwJ">
            Riksdagen tillkännager för regeringen som sin mening vad som
            anförs i motionen om etableringen av en nationell strategi för
            rymdturism.
          </p>
        </div>
        <div type="motContent">
          <head type="h1" xml:id="i-6iGpdNc45TXBoMMDftSjYe">
            Motivering
          </head>
          <p xml:id="i-VMcoGCzAQQHtrUPEN8SCP2">
            Den 8 juli 2011 skedde den sista uppskjutningen av den amerikanska
            rymdstyrelsen NASA:s rymdfärja. Efter 30 år i drift och två totalhaverier
            pensionerades arbetshästen i det amerikanska rymdprogrammet. Rymdfärjorna
            lämnar efter sig en tom nisch på marknaden för rymdfart. Denna
            nisch kommer snart komma att fyllas av ett antal olika privata
            aktörer som idag bedriver kommersiell rymdfart. Idag är den mest
            efterfrågade tjänsten uppskjutning av kommersiella satelliter,
            men undersökningar visar att det finns ett stort intresse och
            en omfattande betalningsvilja för privata bemannade rymdresor.
            Flera av den första generationens privata rymdfarkoster kan idag
            göra kortare suborbitala bemannade flygningar, och större rymdfarkoster
            för resor i omloppsbana kommer att vara verklighet inom en mycket
            snar framtid.
          </p>
          <p xml:id="i-Uf4RLcJSiJd5JZB9Fa97v8">
            Den 28 april 2001 blev amerikanen Dennis Tito den första rymdturisten.
            Genom ett bidrag på omkring 20 miljoner dollar till det ryska
            rymdprogrammet kunde Tito köpa sig en plats på den ryska raketen
            Sojuz och även tillbringa ett antal dagar på den internationella
            rymdstationen ISS. Intresset för rymdturism har sedan dess ökat
            explosionsartat och fler personer har följt hans exempel.
          </p>
          <p xml:id="i-Q8yY38XBKoiMbJxgkChWoE">
            Sverige är idag en av världens ledande rymdnationer sett till
            folkmängd. Sedan Christer Fuglesang den 9 december 2006 blev den
            förste svensken i rymden har den svenska rymdforskningen stigit
            avsevärt i anseende. De extrema krav som ställs vid rymdfart gör
            att satsningar på rymdforskning och angränsande industri inte
            sällan ger spin-off-effekter som är användbara inom en mängd olika
            områden. Forskning som initialt är avsedd för rymdteknologi har
            lett till starkare och mer värmetåliga byggmaterial och förbättrade
            vattenreningsteknologier samt bidragit starkt till forskning om
            energieffektivisering.
          </p>
          <p xml:id="i-UNvYfWVutUpchKL4wG8DtR">
            Sedan etableringen av konsortiet Virgin Galactic, som ägs och
            drivs av entreprenören och miljardären sir Richard Branson, har
            antalet företag inom rymdturistnäringen vuxit kraftigt. Virgin
            Galactic har som mål att genomföra storskaliga kommersiella rymdresor
            med start 2012. Det har framgått från Virgin Galactic att Sverige
            och i synnerhet Kiruna med raketbasen Esrange är av stort intresse.
            Det är inte otänkbart att företaget kan komma att göra en avsevärd
            investering i Sverige i och med etableringen av Europas första
            helt kommersiella rymdhamn i närheten av Kiruna.
          </p>
          <p xml:id="i-5kA986mbocne5AUXhEeywA">
            I ett samarbete mellan Luftfartsverket, Rymdbolaget, Icehotel
            och Progressum bildades nyligen det svenska samarbetet Spaceport
            Sweden i syfte att attrahera kommersiell bemannad rymdfart. Sveriges
            norra landskap har en unik kombination av högutbildad arbetskraft,
            god infrastruktur och möjlighet till naturupplevelser som gör
            regionen mycket attraktiv för företag inom den extrema upplevelsebranschen.
          </p>
          <p xml:id="i-W2J4riLepoX8dA3FcvzBJ4">
            För att säkerställa goda konkurrensmöjligheter för Sverige och
            vår framtida ledande position inom den spirande kommersiella rymdturismindustrin
            behövs det en samlad nationell strategi för hur Sverige ska attrahera
            utländska direktinvesteringar. Flera politikområden som forskning,
            infrastruktur, region, arbetsmarknad, företag, näringsliv och
            turism behöver koordineras. Denna utvärdering bör följas av en
            långsiktig strategi och resurssatsning. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-AJuYkPZWwPJa6fVPBAC2kj">
              Eva Flyborg (FP)
            </item>
          </list>
        </div>
      </div>
    </body>
  </text>
</TEI>
