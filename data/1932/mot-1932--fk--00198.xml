<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00198">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__198/mot_1932__fk__198-001.pdf"/>
      <fw xml:id="i-FJxdXD8MkhqwAHxw6gD9Ve">
        Motioner i Första kammaren, Nr 198. 7'
      </fw>
      <div xml:id="i-Ceavaa6fRJA5dtSa2ddxY6" type="motHeader">
        <div xml:id="i-5RJvGEz2E344MWxE1pjc2C" type="motTitle"/>
        <div xml:id="i-XsHoEx7tLsWuck2izmvs4T" type="motSubmissionInfo"/>
      </div>
      <div xml:id="i-2SLXLLhwPAtUCEaXcR9mVp" type="motBody">
        <div xml:id="i-Axft2SjGcK1uC9bp9ZC5wM">
          <p xml:id="i-7NJcMYeoYpobpMqrYHfuXR">
            Nr 198.
          </p>
          <p xml:id="i-UuPJawQVP4AKZUZ49Sk4hy">
            Av herr von Heland, om skyndsam utredning rörande den svenska
            smörproduktionens avsättning inom landet.
          </p>
          <p xml:id="i-Svz6cchqM2tBdps7avYCCh">
            Såväl genom sin omfattning som genom fördelningen på så gott
            som samt- liga jordbruk inom landet intar mjölkproduktionen och
            en därmed direkt sam- manhängande mejerihantering den centrala
            platsen i svenskt jordbruks eko- nomi. Denna kan rentav sägas
            vara på det intimaste förbunden med mjölkpri- set, vilket under
            senare år kommit i ett fullständigt beroende av den utländska
            noteringen på vårt exporterade smöröverskott. Detta överskott,
            vilket för en- dast ett 10-tal år sedan var relativt obetydligt,
            har under de senare åren kom- mit att utgöra nära en tredjedel
            av landets samlade smörproduktion. Att in- om landet ej tillräckliga
            möjligheter förefunnits för det svenska smörets av- sättning sammanhänger
            endast i ringa mån med en ökning av produktionen utan har sin
            främsta anledning i den skärpta konkurrensen från en hastigt växande
            margarinindustris sida. Om margarintillverkningens stegring vittnar
            det förhållandet att konsumtionen på sex år — 1923—1929 — vuxit
            från 25,291 till 58,551 ton. En fortlöpande prissänkning på de
            för margarintillverkningen nödvändiga råprodukterna, vilka endast
            i ringa omfattning äro tullbelagda i Sverige, har gjort det möjligt
            för margarinfabrikerna att utbjuda sin vara till priser, vilka
            väsentligt understiga även ett hårt pressat smörpris. Till marga-
            rinkonsumtionens utveckling har givetvis också bidragit sådana
            med ett milt ord ganska fördomsfria reklammetoder, vilka varit
            ägnade att ingiva allmän- heten den föreställningen, att flertalet
            av smörets ur fysiologisk synpunkt bästa egenskaper även äro företrädda
            hos den industriella margarinprodukten — något som den moderna
            näringsfysiologien bevisat ej vara fallet. Redan de tvivelaktiga
            konsekvenserna ur folkhälsans synpunkt av en mera allmän övergång
            från smör- till margarinkonsumtion göra en sådan utveck- ling
            som den ovan berörda betänklig. När den emellertid också, såsom
            ännu mera tydligt blivit fallet kommit därhän, att den utgör det
            allvarligaste ho- tet mot modernäringens bärighet, bör det vara
            på tiden att överväga, huru- vida ej ett reglerande ingripande
            från det allmännas sida kan vara påkallat. Exportmarknaden har
            hittills varit den ventil, som kunnat förhindra ett smör- överflöd
            på den svenska marknaden. Den tendens till handelspolitisk isole-
            ring, som under allra senaste tid gjort sig märkbar just inom
            de länder, Eng- land och Tyskland, där den säkraste avsättningen
            för svenskt smör kunnat
          </p>
          <pb facs="riksdagen-motions-pdf/data/1932/mot_1932__fk__198/mot_1932__fk__198-002.pdf"/>
          <fw xml:id="i-JzWpMgwjpuJUXZzgUMkCxh">
            8 Motioner i Första kammaren, Nr 198.
          </fw>
          <p xml:id="i-4aYvbesa77K9KEvoEoW5pY">
            påräknas, hotar emellertid att helt avstänga oss från möjligheten
            att ens till ett förlustbringande pris där avyttra vår inom landet
            genom konstfettfabrikatio- nen överflödiggjorda smörproduktion.
            Tyskland har i dagarna genomfört en kontingentering av sin smörimport
            och kombinerat detta system med tullhöjningar, vilka till en del
            särskilt hårt drab- ba importvaran från länder med försvagad valuta.
            Detta torde med visshet leda därhän, att dels den svenska exporten
            dit väsentligt minskas, men kanske framför allt att den stora
            danska exporten till Tyskland nedbringas till ett minimum, varefter
            en starkt ökad trängsel på den engelska marknaden måste uppstå.
            Men även här lära inom kort isoleringsåtgärder komma att starkt
            begränsa möjligheterna att avyttra såväl svenskt som danskt smör.
            Vad im- periekonferensen i detta fall kommer att medföra låter
            sig nu blott ana. I varje fall lär med ganska stor visshet en
            väsentlig försämring av exportmöjlig- heterna bli resultatet.
            I Frankrike och Schweiz har en viss marknad varit på väg att upparbetas
            för det svenska smöret men nu äro dessa marknader helt avstängda.
            Allt som allt lära utsikterna till ett bibehållande ens i relativ
            omfattning av våra exportmöjligheter för smör vara synnerligen
            begränsade. För vårt redan förut till den yttersta bristningsgränsen
            ansträngda jordbruk skulle detta betyda en påfrestning, som ej
            kunde uthärdas. En ren krasch måste en sådan utveckling föra med
            sig. Flera utvägar kunna tänkas då det gäller att återställa en
            sund och rimlig balans mellan konstfettets och smörfettets andel
            av konsumtionsmarknaden i vårt land. Något kan vinnas genom sådana
            restriktiva bestämmelser, vilka ute- sluta margarinfabrikerna
            från den särställning de nu synas intaga utanför lag och allmän
            praxis i fråga om lojala reklammetoder. Men det lär kunna förut-
            sättas, att vanföreställningar och individuell konservatism även
            efter ett så- dant befogat inskridande skulle komma att för åtskillig
            tid framåt förläna margarinet en allmänhetens uppskattning, vartill
            grunden lagts genom en systematisk, mindre nogräknad bearbetning.
            För det snabba och effektiva ingripande, som en akut och ödesdiger
            kris påfordrar, lära i varje fall en skärpt margarinförordnings
            mera på längre sikt syftande bestämmelser ej vara tillräckliga.
            Andra åtgärder tarvas, vilka an- tingen måste avse att begränsa
            margarinproduktionens storlek eller konkur- rensförmåga eller
            också säkerställa smörproduktionens avsättning i dess helhet inom
            landet. Diskussionen har sålunda nämnt bl. a. importtull på de
            för mar- garinet erforderliga råvarorna och en tillverkningsaccis
            på det färdiga marga- rinet. De närmare konsekvenserna av sådana
            åtgöranden böra göras till före- mål för en sakkunnig prövning.
            Överväganden på olika håll ha bland annat även lett till ett förslag
            om obligatorisk inblandning i margarinet av viss del smör. De
            praktiska konsekvenserna såväl för margarinet som smörets avsätt-
            ning av en dylik anordning torde emellertid ej på förhand låta
            sig överskådas, liksom den lämpliga inblandningsprocenten givetvis
            ej kan fastställas utan in- gående överväganden — såvida nu överhuvud
            taget förfaringssättet är ägnat att leda till ovan antydda syftemål.
            Här rymmer givetvis ett ännu rent teo- retiskt och oprövat system
            möjligheter till utslag i oväntad och kanske mindre
          </p>
          <pb facs="riksdagen-motions-pdf/data/1932/mot_1932__fk__198/mot_1932__fk__198-003.pdf"/>
          <fw xml:id="i-51Z2pQcfxWLKgyohyznEKZ">
            Motioner i Första kammaren, Nr 198. 9
          </fw>
          <p xml:id="i-5b6Pve3VhNjZYcGNgXssTN">
            önskvärd riktning. En preliminär beräkning (Svenska Mejeritidningen
            nr 3 1932) synes ge vid handen, att en inblandning av margarinet
            med 78 2 smör skulle garantera det nuvarande exportöverskottets
            avsättning för inhemskt bruk. Slutligen kan givetvis tänkas —
            såvida de ovan angivna hjälpmedlen skulle visa sig olämpliga eller
            verkningslösa och en allvarlig kris därmed bli ound- viklig —
            att en väsentlig begränsning av avsättningsmöjligheterna för vår
            animaliska jordbruksproduktion bör föranleda en omläggning 1 större
            omfatt- ning av det svenska jordbrukets inställning, eventuellt
            mot en ökad spannmåls- odling. I vad mån en sådan omläggning låter
            sig göra, vad den i andra av- seenden skulle betyda och i vad
            mån statsmakterna böra verksamt understödja en sådan utveckling,
            torde tarva en så ingående prövning, som motsvarar pro- blemets
            oerhörda ekonomiska innebörd. Med stöd av det ovan sagda får jag
            sålunda hemställa,
          </p>
          <p xml:id="i-YLwTu1KguEhXgoNkN5jZjf">
            att riksdagen måtte, i syfte att göra statsmakterna beredda att
            möta den katastrof för animalieodlingen, som stängda exportmöjligheter
            för smör innebär, anhålla hos Kungl. Maj:t om en skyndsam men
            grundlig utredning rörande den svenska smörproduktionens avsättning
            inom landet, med beaktande av de ovan angivna tänkbara hjälpmedlen
            för denna avsättnings säkerställande.
          </p>
          <p xml:id="i-KYLnLgFGFed4378PTXeTdj">
            Stockholm den 22 januari 1932.
          </p>
          <p xml:id="i-Wzsyoarx98yHoAGsU7PSxL">
            Erik von Heland.
          </p>
          <pb facs="riksdagen-motions-pdf/data/1932/mot_1932__fk__198/mot_1932__fk__198-004.pdf"/>
        </div>
      </div>
    </body>
  </text>
</TEI>
