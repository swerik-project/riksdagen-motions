<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-01889">
  <teiHeader>
    <fileDesc>
      <titleStmt>
        <title>Resningsdomstol</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1889 av Finn Bengtsson (M)</title>
          <idno type="rdwebb">H5021889</idno>
          <rs type="number">1889</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5021889/text</ref>
          <ref type="dokument_url_html">http://data.riksdagen.se/dokument/H5021889</ref>
          <ref type="dokumentstatus_url_xml">http://data.riksdagen.se/dokumentstatus/H5021889</ref>
          <ref type="docx">http://data.riksdagen.se/fil/098F7684-DC65-4141-BBCF-9AE7231F35FD</ref>
          <ref type="pdf">http://data.riksdagen.se/fil/EAD601B4-8ECF-43D4-A41B-B6B519F64515</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LdrAea1LqsgYtLZf5BCGnh" type="signed"/>
        <correspContext corresp="i-LdrAea1LqsgYtLZf5BCGnh">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="submitted" xml:id="i-5Kye9gjEsV2jZQEvBUHYnY">
          <date when="2017-10-03"/>
          <time when="14:26:32"/>
        </correspAction>
        <correspAction type="reviewed" xml:id="i-C2oSUCGkPL3gXF8zZaESAW">
          <date when="2017-10-03"/>
          <time when="16:44:10"/>
        </correspAction>
        <correspAction type="referred" xml:id="i-CtVP3oyVunZBnXM6vDpMCx">
          <date when="2017-10-13"/>
        </correspAction>
        <correspAction type="assigned" xml:id="i-7x8tsPzUEU7U5pibVakZ7v">
          <date when="2018-08-16"/>
          <time when="10:50:29"/>
        </correspAction>
        <correspContext corresp="i-7x8tsPzUEU7U5pibVakZ7v">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-74dvZC6nLrv2wwNmNnzXQY"/>
        <correspContext corresp="i-74dvZC6nLrv2wwNmNnzXQY">
          <ref type="uppgift">2017/18:JuU15</ref>
          <ref type="ref_dok_id">H501JuU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1889 av Finn Bengtsson (M) Resningsdomstol</div>
      </div>
      <div type="motBody">
        <div type="motProposal" subtype="förslag">
          <head xml:id="i-7QrVMdtFmpVCSYFDVw2Puq">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-MhvGBMBay2dG1brTdsAQ4W">
              Riksdagen ställer sig bakom det som anförs i motionen om att
              se över möjligheten att inrätta ett fristående resningsorgan i
              Sverige och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-L3j2zk9ssv85B77xTDmKm8">
            Bakgrund
          </head>
          <p xml:id="i-Y2RpNJiTa1TxcjcNizb6mA">
            Det finns tyvärr gott om exempel på rättsövergrepp av svenska
            myndigheter även under senare tid. Före sekelskiftet uppmärksammades
            de så kallade Halvar Alvgard, Douglas Borg, Catrine da Costa,
            Medanalys och Huset Bror August som flagranta exempel på just
            detta, och där ännu ingen riktig rättvisa för de drabbade har
            skipats. Problemen fortsatte även efter sekelskiftet, och 2004
            tillsatte Justitiekanslern en utredning förorsakad av bland annat
            två uppmärksammade livstidsdomar, fallen benämnda Rahman och Askar,
            som efter enskilda efterforskningar hade visat sig vara felaktiga
            och de två dömda hade frigetts och erhållit rejäla skadestånd.
          </p>
          <p xml:id="i-D2MUbD7vAsXpKBFNDUrQYu">
            Utredningen leddes av juridikprofessorn och senare justitieombudsmannen,
            Hans-Gunnar Axberger. Den avrapporterades sommaren 2006 under
            namnet ”Felaktigt dömda – rapport från JK:s rättssäkerhetsprojekt”.
            Axbergers rapport gav en skrämmande bild av godtyckliga bedömningar,
            bristande professionalitet och likgiltighet för de tilltalades
            rättssäkerhet. Man skrev bland annat i rapporten om domstolarna:
            ”I så gott som samtliga granskade fall har underlaget för rättens
            prövning varit ofullständigt.” Även polisutredningarna fick hård
            kritik.
          </p>
          <p xml:id="i-FsTBESdsEEeGRnhRwWzM85">
            Den viktiga slutsatsen av rapporten var att den förordade att
            en ny instans skulle inrättas, fristående från både Högsta domstolen
            och riksåklagaren, där resningsärenden kunde prövas och nödvändiga
            utredningar företas. Man hänvisade till att sådana reformer hade
            genomförts i för oss jämförbara länder som exempelvis Norge, Danmark
            och Storbritannien som en konsekvens av just uppmärksammade rättsskandaler.
            Tyvärr inrättades aldrig den sortens instans som utredningen förordade.
            Men med tanke på att det fortfarande sker juridiska omprövningar
            i vissa fall först efter att fallen uppmärksammats i media, finns
            det all anledning att ändå överväga att genomföra Axbergers förslag.
          </p>
          <p xml:id="i-DmemgK8rUeEZdc7vaNMhhY">
            För detta talar även en del andra omständigheter inom dagens
            rättsväsende. Högsta domstolens (HD) viktigaste uppgift är att
            vara prejudikatinstans, det vill säga att avgöra principiellt
            intressanta mål till ledning för rättstillämpningen i flertalet
            övriga domstolar. HD har emellertid en del andra uppgifter, varav
            några tar tämligen stora resurser i anspråk. De två uppgifter
            vid sidan av prejudikatbildningen som kräver störst resurser är
            prövningen av utlämningsärenden samt prövningen av ansökningar
            rörande resning, domvilla m.m.
          </p>
          <p xml:id="i-QMa4adViU87EuMv1WTZyju">
            Resning kan, enligt 58 kap. rättegångsbalken (RB), beviljas till
            exempel om ny bevisning tillkommit som gör det sannolikt att målet
            skulle ha fått en annan utgång än det fick, om lagfaren domare
            eller åklagare varit jävig eller om rättstillämpningen i domen
            uppenbart strider mot lag. En dom kan, enligt 59 kap. RB, undanröjas
            till följd av domvilla till exempel om ett grovt rättegångsfel
            (formellt fel) förekommit under rättegången. Det kan handla om
            att målet tagits upp trots att det förelegat rättegångshinder,
            som domstolen haft att självmant beakta, eller om domen avser
            en person som inte varit rätteligen stämd och inte heller fört
            talan i målet.
          </p>
          <p xml:id="i-JVjMZdRxnSiVz5UoVvVoTg">
            Dessa båda institut – jämte institutet återställande av försutten
            tid, som också regleras i 58 kap. RB – är viktiga ”rättssäkerhetsventiler”
            i rättssystemet. Flertalet ansökningar avslås emellertid, men
            varje ansökan måste granskas noga. De fall där en åtalad kan ha
            dömts oskyldig eller där ett grovt rättegångsfel begåtts måste
            upptäckas bland den stora mängden ansökningar.
          </p>
          <head type="h1" xml:id="i-DrY3vceANxSaUJe3wKtiVy">
            Motivering
          </head>
          <p xml:id="i-7kUNNJJSZgDqaaoGUr8jZb">
            Mot bakgrund av ovanstående har jag bland annat i tidigare framställan
            till riksdagen yrkat på att genomföra Axbergers förslag om att
            inrätta ett från HD fristående resningsorgan som flera andra länder
            redan gjort. Detta för att öka rättssäkerheten för den som på
            olika sätt riskerar att ”ha hamnat mellan stolarna” eller rent
            av blivit direkt utsatt för myndigheternas rättsövergrepp. Fall
            fortsätter att komma, och några av de senaste i raden att medialt
            uppmärksammas är de så kallade narkosläkaren på Astrid Lindgrens
            sjukhus- och Sture Bergwall-fallen. I det senare fallet ledde
            detta till en särskild utredning, en ”sanningskommission”, som
            mycket riktigt kom att rikta en hel del kritik mot brister i rättssäkerheten
            i vårt land.
          </p>
          <p xml:id="i-PTmWnPyk2AC5D7pXBYupj">
            Det förefaller mig därför orimligt att inte ta denna typ av kritik
            på allvar på ett mera formellt plan än att staten agerar främst
            på medial uppmärksamhet, något som i sig skapar en orättvisa för
            att vissa men inte andra fall av misstänkta rättsövergrepp får
            en grannlaga granskning och överprövning.
          </p>
          <p xml:id="i-LkVQTwie4wq2A5rgtqUQcY">
            Med en särskild resningsdomstol skulle dessutom omprövningar
            förmodligen kunna ske snabbare, och möjligen än mer rättssäkert,
            än idag samtidigt som HD i högre grad skulle kunna fokusera på
            sin huvuduppgift, prejudikatbildningen. Jag bedömer därför att,
            i likhet med analysen som gjorts i många andra närliggande länder,
            även vi i Sverige behöver se över möjligheten att inrätta ett
            fristående resningsorgan. Det är troligt att tillkomsten av en
            sådan instans skulle kunna påverka rättssäkerheten i Sverige i
            positiv riktning.
          </p>
          <p xml:id="i-XsrBmFc1g1cjEoMiHWshUX">
            Jag vill att riksdagen med bifall av denna motion ger regeringen
            detta tillkänna.
          </p>
        </div>
        <div type="motSignatures">
          <list>
            <item xml:id="i-NQTh2qP71KsyEzo5f8DrXu">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
