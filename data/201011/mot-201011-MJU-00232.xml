<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00232">
  <teiHeader>
    <fileDesc>
      <titleStmt>
        <title>Transfetter</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Transfetter</title>
          <idno type="rdwebb">GY02MJ232</idno>
          <rs type="number">MJ232</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ232/text</ref>
          <ref type="dokument_url_html">http://data.riksdagen.se/dokument/GY02MJ232</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ232</ref>
          <ref type="doc">http://data.riksdagen.se/fil/F7DACD6D-120B-4116-8F96-DE3C1D16E082</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NGp7u1axe8gwXbdeEyfAbm" type="signed"/>
        <correspContext corresp="i-NGp7u1axe8gwXbdeEyfAbm">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction type="numbering" xml:id="i-SdtnJ2J1HefWR8GgsikqV9">
          <date when="2010-10-26"/>
        </correspAction>
        <correspAction type="submission" xml:id="i-GDRGJYV6p4g1HTLXmhkYGY">
          <date when="2010-10-22"/>
        </correspAction>
        <correspAction type="transfer" xml:id="i-67NBWFEzG114u4P6rNrkRH">
          <date when="2010-10-21"/>
        </correspAction>
        <correspAction type="assigned" xml:id="i-4qRjx44wu9gT7xyDoaKSYL"/>
        <correspContext corresp="i-4qRjx44wu9gT7xyDoaKSYL">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Q8hzszxcVup4sFAWV1uqtM">
            Förslag till riksdagsbeslut
          </head>
          <list style="ol">
            <item xml:id="i-4CzANivArbRSNKgqKZT4zU">
              Riksdagen tillkännager för regeringen som sin mening vad som
              anförs i motionen om att Sverige, tillsammans med övriga nordiska
              länder, på EU-nivå ska driva på för att förbjuda användningen
              av industriellt framställda transfetter i livsmedel.
            </item>
            <item xml:id="i-5d4gJmyS34ZtHCXiEKsycX">
              Riksdagen tillkännager för regeringen som sin mening vad som
              anförs i motionen om att Sverige bör följa det danska exemplet
              och förbjuda användningen av industriellt framställda transfetter
              i livsmedel.
            </item>
            <item xml:id="i-VaWNyewNoYwn4hrykLZVbQ">
              Riksdagen tillkännager för regeringen som sin mening vad som
              anförs i motionen om vikten av ett förtydligande av lagstiftningen
              om konsumentinformation på livsmedelsförpackningar så länge det
              är tillåtet med transfetter i livsmedel.
            </item>
          </list>
        </div>
        <div type="motContent">
          <head type="h1" xml:id="i-Ewpsd2smhGkt4SKTjN7Hxd">
            Motivering
          </head>
          <p xml:id="i-UbTiK7bJb2327ZYWEEjB4i">
            Industriellt framställda transfetter är skadliga för människors
            hälsa men praktiska att använda i livsmedelsindustrin. Halvfabrikat,
            t.ex. industribakat bröd, såser, glass och kakor, innehåller industriellt
            härdat fett i stället för naturligt fett som kallpressad olja
            eller smör. Miljöpartiet anser att folkhälsan är viktigare än
            kortsiktiga intressen. De senaste årens debatt har också gjort
            att många producenter ändrat sina rutiner, vilket visar att det
            går bra att klara sig utan industriellt transfett. Men som konsument
            är det svårt att säkert veta vad varan innehåller och det finns
            inte heller någon reglering i lag. Därför bör industriellt härdat
            fett inte längre få förekomma i livsmedel.
          </p>
          <p xml:id="i-VgfrXP5GPR1UCpAZZetktm">
            Delvis härdat fett är flytande fett som gjorts fast genom kemisk
            behandling med bl.a. nickelspån, vätgas, värme och tryck i reaktorer.
            De flesta vegetabiliska fetter är nämligen flytande. När de härdas
            får livsmedelsindustrin ett billigt, fast fett som är lättare
            att använda än flytande. Det delvis härdade fettet gör att kexen
            och pulversåsen håller längre i affärerna, och mindre behöver
            kasseras. Tyvärr ändrar härdningen fettets egenskaper på flera
            sätt. Från att ha varit nyttigt för människor i sin flytande grundform
            blir det skadligt. Vid härdningen bildas transfettsyror eller
            transfetter som de kallas. Genom att väteatomer förskjuts i molekylen
            blir den rakare och därmed fastare. Denna transformering av molekylen
            ger den nya egenskaper.
          </p>
          <p xml:id="i-VduwX2zuAWA7PwQkriCau5">
            Industriellt framställd mat förlorar både näringsämnen och smak
            i de många processer som den ska gå igenom. Därför tillsätts aromer,
            smakförstärkare och härdade fetter för att kompensera för smak
            och konsistens.
          </p>
          <head type="h2" xml:id="i-TxhTyMFnghj2QCYu5PKsLq">
            Hälsokonsekvenser
          </head>
          <p xml:id="i-MwuznZZLKB9hkz7s4JoqKj">
            Den som äter mycket s.k. transfetter, vilka uppkommer i härdningsprocessen,
            ökar risken att drabbas av bl.a. hjärtsjukdom, bröst- och prostatacancer,
            insulinresistens och försämrat immunförsvar. Ett antal olika studier
            har genom åren pekat på kopplingen mellan transfetter och olika
            sjukdomar. Under hösten 2008 presenterades en ny amerikansk studie
            i American Journal of Epidemiology som visar att ökat intag av
            transfetter kan öka risken för tumörer i tjocktarmen med 86 procent.
            Studien har följt 622 amerikaner som genomgått tjocktarmsundersökningar
            vid North Carolinas universitetssjukhus under perioden 20012002.
            Bland personerna med högst intag av transfetter kunde forskarna
            se en signifikant 86-procentig ökning av risken för koloncancer,
            dvs. cancer i tjocktarmen.
          </p>
          <p xml:id="i-7LKw1zKV1iRQkaLnbMuk3F">
            Resultaten visar att hög konsumtion av transfetter kan öka risken
            för kolorektal neoplasi (abnorm celltillväxt i tjocktarmen) och
            stöder rekommendationen att minska konsumtionen av transfetter,
            skriver huvudförfattaren Lisa Vinikoor vid University of North
            Carolina, Chapel Hill.
          </p>
          <p xml:id="i-PuaPae3tnSBU58kK2N4jbP">
            Koloncancer är den fjärde vanligaste cancerformen och drabbar
            årligen omkring 800 000 personer i världen. Koloncancer orsakar
            9,4 procent av all cancer hos män och 10,1 procent hos kvinnor.
            Västvärlden är mer drabbad än övriga världen, och dödligheten
            varierar stort beroende på behandling och i vilket stadium sjukdomen
            upptäcks.
          </p>
          <p xml:id="i-ViUMgruBF684E5adF38B34">
            De onaturliga transfetterna lagras i våra cellväggar och gör
            dem stelare. Har vi en gång fått in transfett försvinner det inte
            utan lagras mer och mer för varje gång vi får i oss det. Enkelt
            uttryckt gör de så att vi åldras snabbare.
          </p>
          <p xml:id="i-BT1HtMD6fn6BjM1Kcp7MXz">
            Det är viktigt att skilja på naturliga transfetter som kommer
            från idisslare och de kemiskt framställda. De naturliga transfetterna
            i smör och animaliskt fett påverkar inte risken för t.ex. hjärtsjukdom.
            Det förekommer i mindre mängder av det totala fettet, nämligen
            ca 6 procent jämfört med industriellt framställt som kan innehålla
            upp till 60 procent transfett.
          </p>
          <p xml:id="i-6pgPDAQuu44w7voSU1hmnS">
            Experterna är eniga om att industriellt framställda transfettsyror
            är skadliga. De har heller inga kända goda hälsoeffekter som motiverar
            att de borde användas i livsmedel. Redan i början av 1990-talet
            uppmärksammades riskerna (även om vissa forskare skrivit om dem
            redan i slutet av 1950-talet, t.ex. Fred A. Kummerov). Livsmedelstillverkarna
            slutade därför använda härdat fett i bordsmargarin, vilket gjorde
            att svenskarnas intag av transfetter minskade rejält.
          </p>
          <head type="h2" xml:id="i-Lp3UTV9xLd39e3cb396QpM">
            Olika regler
          </head>
          <p xml:id="i-Xtv1wP8rEEwyBBK9Y8HtEp">
            I Sverige finns inga regler som begränsar mängden transfett i
            produkter. I stället för att reglera mängden industriellt framställda
            transfetter har diskussioner förts med livsmedelsindustrin i syfte
            att få producenterna att använda fettråvaror med en högre andel
            omättat fett eller minska fettinnehållet. Livsmedelverket har
            uppmanat den svenska livsmedelsindustrin att sänka mängden transfetter
            i livsmedel. Men alla livsmedel som säljs i Sverige är inte producerade
            här, och företagen får på så sätt olika spelregler. Den som äter
            på restaurang vet inte heller om maten innehåller transfett. Som
            konsument är det omöjligt att veta om en produkt innehåller transfett
            eller ej.
          </p>
          <p xml:id="i-NWSfrzkQZSAFkGyGANyecB">
            I Danmark har man tagit tag i frågan och kraftigt begränsat användningen
            av transfetter. År 2004 införde Danmark nationella regler som
            innebär att högst 2 procent av den totala mängden fett i ett livsmedel
            som produceras i landet och som importeras får bestå av industriellt
            framställt transfett.
          </p>
          <p xml:id="i-ApBBh1dbEUVr9LAm8r5GFb">
            EG-kommissionen förberedde en eventuell stämning mot Danmark
            för fördragsbrott med motiveringen att regeln innebär ett onödigt
            handelshinder. Under 2007 ändrade kommissionen sin inställning
            och accepterade Danmarks nationella lagstiftning. Frågan om de
            övriga nordiska länderna ska följa Danmarks exempel och förbjuda
            transfetter i livsmedel har även tagits upp i Nordiska rådet.
            Nordiska rådet beslutade i Helsingfors 2008 på förslag från medborgar-
            och konsumentutskottet (MKU) följande:
          </p>
          <p xml:id="i-FXW4YEHmPVnSxvEug57iQA">
            Nordiska rådet rekommenderer Nordiska ministerrådet (NMR)
          </p>
          <list style="ul">
            <item xml:id="i-82uDD2DwuFqpx49gaw5ctj">
              att övriga länder inom Nordiska rådet följer Danmarks exempel
              och därmed begränsar innehållet av de skadliga transfettsyrorna
              i livsmedel till högst två gram industriellt framställda transfettsyror
              per 100 gram fett i maten
            </item>
            <item xml:id="i-Q2hNJEbnuKqMHPSwJn1oFh">
              att la en lovregulering med en grense på høyst to gram transfettsyrer
              per 100 gram fett i matvarene gjennomføres senest fem år etter
              at denne rekommandasjonen er vedtatt
            </item>
            <item xml:id="i-CxE69tsvgMeEtsNuvVLmX9">
              att la de nordiske EU/EØS-landene arbeide for at det samme initiativet
              som i Danmark blir behandlet i regi av EU/ EØS, slik at EU/EØS
              landene kan innføre en lovregulering på to gram industrielt framstilt
              transfettsyrer per 100 gram fett i maten
            </item>
            <item xml:id="i-XENmkwPHjgeF9z5mZV5Jy2">
              att oppfordre produsentene til merking av transfettfrie næringsmidler.
            </item>
          </list>
          <p xml:id="i-2kvf9LmfhAhLfMiUsoDvbK">
            Vid sessionen 2009 i Stockholm lämnades ett meddelande av NMR,
            varvid r§ådet önskade upprätthålla rekommendationen och få ett
            nytt meddelande vid nästa session. Detta har nu kommit och behandlats
            av de båda utskotten MKU och VU (välfärdsutskottet).
          </p>
          <p xml:id="i-Tcxv25Z1ircveEjQ2D715y">
            NMR skrev:
          </p>
          <p xml:id="i-7mVo5zCzHiHqAsJS5G2Bfz">
            ... Alle de nordiske lande er endvidere opmærksomme på de forhandlinger
            om forordningen om fødevareinformation til forbrugerne, der foregår
            i øjeblikket i EU, og at alle derfor har mulighed for på forskellig
            vis at påvirke disse forhandlinger.
          </p>
          <p xml:id="i-DAATTq4Dkhr9iEYSwr1DRM">
            Det anses derfor ikke for hensigtsmæssigt, at Nordisk Ministerråd
            foretager sig noget yderligere for at sammenordne tiltagene i
            de nordiske lande for at begrænse indtaget af transfedt ...
          </p>
          <p xml:id="i-PtbnvomeEdfESHzksg3s9C">
            Ministerrådet anser, at rekommandationen kan afskrives.
          </p>
          <p xml:id="i-UYXPQWWPrqmNXErYRN1Aq1">
            Även om Nordiska ministerrådet inte ville ställa sig bakom rekommendationerna
            så skriver MKU i sitt betänkande:
          </p>
          <p xml:id="i-QRTKi8umxJ76XVpBzBmkrA">
            Velferdsutvalget og Medborger- og forbrukerutvalget mener at
            det er nødvendig og viktig med en begrensning av nivået av transfetter
            i matvarer, og er kjent med at det pågår forhandlinger om matvare-informasjon
            til forbrukerne i den europeiske unionen. Velferdsutvalget og
            Medborger- og forbrukerutvalget ser at det nordiske samarbeidet
            kan brukes til å ha forenede nordiske standpunkter inn i det europeiske
            samarbeidet, og dermed få større gjennomslag.
          </p>
          <p xml:id="i-9eYH7LyjsNNgUwhZ62DY7j">
            Hösten 2008 uttalande Europaparlamentet att man vill se ett förbud,
            men eftersom det inte har förslagsrätt så är det nu upp till medlemsländerna
            att få upp frågan på dagordningen.
          </p>
          <p xml:id="i-2FQoxr78EMuVAU2wX6GXHT">
            Vi anser att riksdagen ska tillkännage för regeringen som sin
            mening att Sverige ska driva på i EU för att förbjuda användningen
            av industriellt framställda transfetter i livsmedel. Men i väntan
            på det bör Sverige gå före som Danmark har gjort.
          </p>
          <p xml:id="i-MMqSXrkWFjB2vyQ55DjpKv">
            Även den amerikanska motsvarigheten till Livsmedelsverket (FDA)
            varnar för transfetter från industrin. USA har infört en obligatorisk
            märkning av transfetter på konsumentförpackningar, och städerna
            New York och Philadelphia har infört ett förbud mot transfetter
            i restauranger. Delstaten Kalifornien införde 2008 en lag som
            förbjuder att transfetter används på restauranger, kaféer, bagerier
            och andra ställen som säljer färdiglagad mat.
          </p>
          <p xml:id="i-B2o48hJfWN5LHE9Cfa7QJB">
            Även kommuner i Sverige har börjat diskutera, och i maj 2008
            beslutade Södertälje kommun att bannlysa transfetter i kommunens
            kök.
          </p>
          <head type="h2" xml:id="i-7RN1SRombc3vzRJEVHAFeh">
            Svårt att själv undvika transfetter
          </head>
          <p xml:id="i-Mi6AHKFTqCdbAoNpssKHeu">
            Tyvärr är det fortfarande tillåtet att använda industriellt härdat
            fett och därmed transfetter i livsmedel och halvfabrikat som produceras
            och säljs i Sverige. Det kräver stor kunskap och stort tålamod
            om man vill undvika att få i sig transfetter. Få har tid och ork
            att alltid laga sin mat från rena råvaror. Inte heller kan man
            begära att vi alla ska lusläsa innehållsförteckningar varje gång
            vi handlar något halvfabrikat. Många restauranger använder också
            härdat fett att steka i eller baka på, och då är det ännu svårare
            att undvika dem. Särskilt illa är det om sådana fetter används
            i mat för barn, t.ex. i skolrestauranger. Den som äter mycket
            färdiglagat och halvfabrikat riskerar att få i sig mycket transfett.
            Det är inte rimligt att bara de kunnigaste och mest engagerade
            människorna ska slippa få i sig skadligt fett som de inte själva
            bett om.
          </p>
          <head type="h2" xml:id="i-4t1i2Mzmkx4h5qZrM4wmbs">
            Förändringar är på gång
          </head>
          <p xml:id="i-CNViKwwxcBUP25ffeT6LsP">
            Även om tidigare motioner från Miljöpartiet om transfetter har
            avslagits av riksdagen har såväl livsmedelsindustrin som hälsovårdande
            myndigheter reagerat. Bevisen för att transfetter ökar risken
            för hjärt-kärlsjukdomar har också blivit tydligare. Studier om
            detta har presenterats i The New England Journal of Medicine och
            i den danska läkartidningen. Det finns även rapporter från USA
            som antyder att transfetterna kan förorsaka fler dödsfall än trafiken
            varje år.
          </p>
          <p xml:id="i-NULmaPjim8i1EbrYdDX5ML">
            Visserligen har industrin även i Sverige reagerat ansvarsfullt
            på forskningsresultaten och minskat användningen av industriellt
            härdade fetter och transfetter, men det är i dag svårt för konsumenterna
            att ta sitt ansvar. Det finns nämligen enbart regler om att innehållsdeklarera
            om härdat fett ingår och inte mängden av industriellt framställda
            transfetter . Med en innehållsdeklaration som anger mängden transfetter
            skulle konsumenten själv kunna välja bort sådana produkter. Miljöpartiet
            anser att om Danmark har fattat beslut om förbud borde Sverige
            kunna göra samma sak.
          </p>
          <p xml:id="i-JZGmyb6T9dBJ65imw4CB8U">
            Vi beklagar att den ansvariga svenska myndigheten inte driver
            denna fråga. Det ger intryck av bekvämlighet när man föredrar
            att vänta in kommande regleringar från EU. Att förekomma och gå
            på den danska linjen innebär att man försöker påverka EU. Så anser
            vi att Sverige ska använda sitt EU-medlemskap.
          </p>
          <p xml:id="i-7HcCRF9Gbzd6dNNJv233yK">
            I riksdagens behandling av en motion med liknande krav våren
            2007 hänvisades till att EU troligen inte skulle godkänna Danmarks
            lagstiftning. Men redan i slutet av mars kom beskedet att EU-kommissionen
            accepterat Danmarks lagstiftning om transfetter så som nämns ovan.
          </p>
          <p xml:id="i-YEMe4P3bbsX2zdpRTKmLJ">
            Under våren 2008 togs frågan upp igen i miljö- och jordbruksutskottet.
            Denna gång hänvisar utskottet till den frivilliga näringsvärdesdeklarationen
            och att det för nyckelhålsmärkta produkter föreslås ett nytt villkor
            för maximal halt av industriellt framställda transfetter. Det
            anser vi är helt otillräckligt och icke förenligt med det folkhälsopolitiska
            mål som riksdagen antagit att skapa samhälleliga förutsättningar
            för en god hälsa på lika villkor för hela befolkningen. Människors
            hälsa och förutsättningar för att göra goda val ska inte hänga
            på frivillighet utan på att samhället verkligen ger förutsättningar.
            När det gäller tillsatt transfett är det dags för samhället att
            sätta ned foten och förbjuda det.
          </p>
          <p xml:id="i-XSmuFm7czggvjdNVazVusb">
            2009 behandlades de motioner som fanns i frågan enbart med förenklad
            motionsbehandling, vilket innebär att riksdagen inte prövat frågan
            i sak.
          </p>
          <head type="h2" xml:id="i-PuCwXyLF3hZrpYPYf6bSHN">
            Förslag till åtgärder
          </head>
          <p xml:id="i-3suo1uszKU3FxDTz9LVJnz">
            Mot bakgrund av det ovan anförda anser vi att det är oacceptabelt
            att livsmedels­producenter får fortsätta att använda transfett
            i matvaror. Människors hälsa är mycket viktigare än kortsiktiga
            intressen av ett billigt fast fett. Industriellt framställt transfett
            behövs inte. Smör och naturliga oljor kan användas i stället.
            Vi föreslår därför att regeringen ska följa det danska exemplet
            och i likhet med Danmark förbjuda användningen av industriellt
            framställt transfett i livsmedel och även driva frågan ihop med
            övriga nordiska länder i EU så som Nordiska rådets medborgar-
            och konsumentutskott har föreslagit. Detta bör riksdagen ge regeringen
            till känna.
          </p>
          <p xml:id="i-F7hsgCEPqdDmUDdpdzKrEC">
            Vidare anser vi att kundinformationen måste förbättras så länge
            transfetter tillåts i livsmedel. I dag deklareras enbart delvis
            härdat fett på produkter i handeln utan att man är skyldig att
            ange härdningsgrad eller andel transfetter i det härdade fettet.
            Med tanke på de risker som transfetter innebär för konsumenten
            måste dessa tydligt deklareras på förpackningen.
          </p>
          <p xml:id="i-B6h4sLoamNUnihC1r63iR8">
            Regeringen bör snarast lägga fram förslag till riksdagen om förbud
            mot transfetter i livsmedel, och om man inte avser att göra det
            i andra hand lägga fram förslag om krav på konsumentinformation
            enligt vad som i motionen föreslås. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-2m2598DoEWZvgVzUYGfCku" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-632w57vgkcdbvkESXZZVr1" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-BBzuSFQbo3c5AF3rtdepmE" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-GqETacKtyqdXKPiZUpKJX" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-4t144iNKnQvowDnNmM1tme" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-M9fz8Ryud5XMK5THPqRR1X" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
