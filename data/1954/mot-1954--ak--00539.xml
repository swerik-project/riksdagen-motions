<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00539">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__539/mot_1954__ak__539-001.pdf"/>
      <fw xml:id="i-CDYdEhEAfKg6sHaQRiD78d">
        10 Motioner i Andra kammaren, nr 539.
      </fw>
      <div xml:id="i-XB65P9cNATsS7NfdnJRf1b" type="motHeader">
        <div xml:id="i-Urg8uzHR6mMsicqbC7ajxP" type="motTitle"/>
        <div xml:id="i-29DdYzEscaDWTVNqQJbziH" type="motSubmissionInfo"/>
      </div>
      <div xml:id="i-C4ZQ9pAwsKCFoucaCE6ndM" type="motBody">
        <div xml:id="i-S3o1iFpoHoF2QzN88iCVFo">
          <p xml:id="i-4rsw4BRUeMNDzvbahteDCJ">
            Nr 539.
          </p>
          <p xml:id="i-2yCA41Pz8DV9RXNn74Dets">
            Av herr Helén m. fl., i anledning av Kungl. Maj:ts proposition,
            nr 149, angående vidareutbildning av folkskollärare för tjänstgöring
            på högre skolstadier m. m.
          </p>
          <p xml:id="i-BLVeheyb948HtYUdsD5CHR">
            Det allvarligaste problemet på skolans område under det sista
            decenniet har varit den alltmer tilltagande bristen på kompetenta
            lärare inom det högre skolväsendet. Redan tidigt stod det klart,
            att man inte kunde hoppas på att bristen skulle täckas genom ökad
            tillströmning av filosofie magistrar från våra universitet och
            högskolor, för den händelse ej kraftiga åtgärder vidtoges för
            att stimulera tillströmningen och vidga utbildningskapaciteten.
            Främst yrkades det på en lönereglering för denna lärarkategori.
            Nu har löneregleringen I stort sett trätt i kraft, men den kom
            för sent. Statsmak- ternas obenägenhet att i tid vidta energiska
            åtgärder på detta område har medfört en oroväckande brist på kompetenta
            lärare vid våra högre skolor. Den år 1949 tillkallade läroverkens
            krisutredning syftade bl. a. till att råda bot mot lärarbristen.
            Ett av nämnda utrednings förslag innebar, att folkskollärare i
            rådande bristsituation beträffande lärare på det högre skol- stadiet
            skulle stimuleras att förskaffa sig begränsad akademisk utbildning
            rör att därefter övergå till att undervisa i de högre skolorna.
            För att till- mötesgå detta önskemål föreslogs inrättande av s.
            k. 1-betygskurser, där undervisningen skulle vara likvärdig med
            vanlig universitetsutbildning. Kurserna skulle begränsas till
            naturvetenskapliga ämnen, där bristen var störst. Krisutredningen,
            i vilken bl. a. läroverkslärar- och folkskollärar- förbunden var
            representerade, motsatte sig energiskt, att kurserna skulle bli
            någon sorts fristående kompletteringskurser till folkskollärarexamen.
            De borde inordnas i den akademiska studiegången, vare sig de förlades
            till universitet och högskolor eller till andra läroanstalter.
            En av anledningarna till att man ville ge kurserna i fråga denna
            karaktär torde ha varit, att man ville ha betryggande kontroll
            över examinationen. Genom att ge kurserna akademisk karaktär och
            vitsorda dem enligt akademiska betygsnormer hoppades man också,
            att en del av kursdeltagarna skulle komplettera utbild- ningen
            till fullständig filosofisk ämbetsexamen eller åtminstone till
            den begränsade filosofiska ämbetsexamen med blott 4 betyg, som
            numera möj- liggjorts för folkskollärare. Krisutredningens förslag
            accepterades av Kungl. Maj:t och riksdagen under dess vårsession
            1952. Förra året har en rad 1-betygskurser varit i gång, ej blott
            vid de akademiska lärosätena utan också på andra håll. Be- träffande
            resultatet av dem torde det vara för tidigt att redan nu uttala
          </p>
          <pb facs="riksdagen-motions-pdf/data/1954/mot_1954__ak__539/mot_1954__ak__539-002.pdf"/>
          <fw xml:id="i-JrWrEkRBJzGCvZJrkBPRrQ">
            Motioner i Andra kammaren, nr 539. 11
          </fw>
          <p xml:id="i-JnbHS3GsfqievDFh12yzBT">
            sig. Helt naturligt har initialsvårigheter gjort sig gällande,
            men intresset har varit stort, ej minst i kurserna för litteraturhistoria,
            nordiska språk och engelska — kurserna har nämligen icke blott
            omfattat naturvetenskapliga ämnen utan också nämnda humanistiska
            discipliner. Trots att den av statsmakterna för snart två år sedan
            beslutade akademiska kursverksamheten ej mer än börjat, är statsrådet
            och chefen för ecklesia- stikdepartementet i proposition nr 149
            till årets riksdag i färd med att föreslå en helt ny kursverksamhet
            för berörda folkskollärare, en kursverk- samhet av lägre kvalitet
            med reducerat kunskapsstoff och, så vitt man nu kan bedöma, utan
            betryggande kunskapskontroll. Förslaget innebär en så- dan kursverksamhet,
            som 1949 års krisutredning bestämt avvisade och som ej heller
            1952 års riksdag reflekterade på. Egendomligt nog har ej i proposi-
            tionen redovisats någon utredning vare sig beträffande det organisatoriska
            behovet av dylika kurser eller deras pedagogiska lämplighet. Läget
            inom vårt högre skolväsende gör vissa, eljest exceptionella åtgär-
            der oundvikliga. Men dessa exceptionella åtgärder bör endast bli
            ett kom- plement till och får ej ersätta en regelrätt utbildning
            av lärare för det högre skolväsendet vid våra universitet och
            högskolor. Att dessa lärosäten, som nu stundom förekommer, nödgas
            avvisa studenter, som ämnar förvärva full lärarkompetens, samtidigt
            som för ändamålet otillräckliga befordrings- kurser stimuleras
            i betydande utsträckning, är en orimlig ordning. Vad som nu i
            första hand kräves är, att en utökning av studiemöjligheterna
            vid uni- versitet och högskolor kommer till stånd för alla kategorier
            blivande hög- stadielärare, både studenter och folkskollärare.
            mellertid torde situationen vara sådan, att en upprustning av
            universi- teten och högskolorna ej inom den närmaste framtiden
            täcker hela det utbildningsbehov, som här föreligger. Vid sidan
            av dessa lärosätens egna 1-betygskurser bör därför decentraliserade
            sådana anordnas på andra lämp- liga platser i landet. Dessa senare
            bör stå under universitetskanslerns över- inseende, och deras
            kvalitet bör vara densamma som motsvarande kursers vid universiteten.
            Det vid tentamen erhållna vitsordet bör vara likställt med akademiskt
            betyg i ämnet i fråga. De centraliserade universitetskurserna
            bör förläggas till sådana läroanstalter, vilkas lärare har den
            bästa akade- miska kompetensen och den bästa erfarenheten om den
            högre skolans mål och medel. Helst bör dessa lärare ha docentkompetens.
            Önskvärt vore att varje utbildningskurs utanför universitetsstäderna
            sorterade under något av de fyra lärosätena, universiteten i Uppsala,
            Lund och Göteborg samt Stockholms högskola. Geografiska och andra
            skäl borde då avgöra anknyl- ningen i de enskilda fallen. Att
            även större läroverk med välutrustade insti- tutioner och tillgång
            på kvalificerade lärare bör komma i fråga är för oss naturligt.
            Under inga omständigheter borde det däremot få förekomma, vilket
            propositionen tycks förmena, att utbildningskurser förläggs till
            läro- anstalter, vilkas lärare saknar all pedagogisk utbildning.
          </p>
          <pb facs="riksdagen-motions-pdf/data/1954/mot_1954__ak__539/mot_1954__ak__539-003.pdf"/>
          <fw xml:id="i-Jmr7jweaS4u6QyP9jXfvD">
            12 Motioner i Andra kammaren, nr 539.
          </fw>
          <p xml:id="i-GiFRhXHjyfw3ewmWx1eBU1">
            Anledningen till det framställda förslaget om befordringskurser
            är, såsom framgår av propositionen, överenskommelsen mellan civildepartementet
            och folkskollärarnas organisationer angående lärarlönerna. Den
            träffade över- enskommelsen kan komma att avskräcka studenter
            från att ägna sig åt studier för filosofisk ämbetsexamen och högre
            lärarkompetens. Detta är så mycket mera sorgligt som tillströmningen
            till de filosofiska fakulteterna under de senaste åren visat en
            påtaglig stegring. I själva verket har ju, så- som ovan framhållits,
            tillströmningen varit större än lärosätenas kapacitet. Om ej det
            högre undervisningsväsendet skall lida obotlig skada, torde det
            vara nödvändigt med en försäkran från riksdagens sida, att 23-gradstjänster
            ej inrättas till större antal än vad som erfordras för att täcka
            bristen på filosofie magistrar (inklusive folkskollärare med 4
            betyg i filosofisk ämbets- examen) med fullgod praktisk och teoretisk
            pedagogisk utbildning inom det högre undervisningsväsendet ovanför
            den sexklassiga folkskolan. Det torde alltså böra ankomma på riksdagen
            att för varje läsår fastställa antalet lärar- tjänster i 23:e
            lönegraden. På grund av det anförda hemställer vi, att riksdagen
            med ändring av Kungl. Maj:ts proposition nr 149 framställda förslag
            ville besluta, 1. att de ifrågasatta lärartjänsterna i 23:e lönegraden
            skall tillkomma folkskollärare, som efter avlagd folk- skollärarexamen
            tjänstgjort minst tre år såsom folkskollärare och som i tentamen
            eller tentamina för filosofisk ämbetsexamen erhållit minst två
            betygsenhe- ter, vare sig dessa förvärvats vid universitet, hög-
            skola eller vid decentraliserade universitetskurser; 2. att de
            föreslagna befordringskurserna ersättes av universitetskurser
            för 1 betyg i filosofisk ämbetsexa- men under universitetskanslerns
            överinseende vid här- för lämpade läroanstalter, samt 3. att det
            må ankomma på riksdagen och ej på Kungl. Maj:t att för varje läsår
            fastställa antalet lärartjäns- ter i 23:e lönegraden.
          </p>
          <p xml:id="i-Y55VyXa1g7vrWJkGbaEe6x" type="date">
            Stockholm den 13 mars 1954.
          </p>
          <p xml:id="i-KBQovLhVexGc3gKSk1HtEP" type="signatureBlock">
            Gunnar Helén. Olle Dahlén. Brita Elmén.
          </p>
          <p xml:id="i-YQEohGPmQosPTCF4TNJi4M">
            Emil Kihlströms Tryckeri A.-B. Stockholm 1954 540425
          </p>
        </div>
      </div>
    </body>
  </text>
</TEI>
