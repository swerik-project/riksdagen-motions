<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_444/mot_200506_MJ_444-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ444 pnr: kd750
          </p>
          <p>
            Motion till riksdagen 2005/06:MJ444
          </p>
          <p>
            av Holger Gustafsson m.fl. (kd, m, fp, c)
          </p>
          <p>
            Vänern och Vättern som centrum för svenskt insjöfiske
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om åtgärder i syfte att utveckla och säkerställa
            fisket i Vänern och Vättern för yrkesfiske, sportfiske och turism.
            2. Riksdagen tillkännager för regeringen som sin mening vad i
            motionen anförs om att Vänern och Vättern skall utvecklas till
            en gemensam nationell resurs för ökad nationell och internationell
            fisketurism till Sverige.' 3. Riksdagen tillkännager för regeringen
            som sin mening vad i motionen anförs om att länsstyrelsen bör
            inta en samordnande roll mellan kommuner, yrkesfiskare, sportfiskeföreningar
            och båtägarföreningar för att åstadkomma en satsning, inom ramen
            för EU:s landsbygdsutveckling, med utbyggnad av anläggningar för
            fiskets utveckling.
          </p>
          <pb facs="riksdagen-motions-pdf/data/200506/mot_200506_MJ_444/mot_200506_MJ_444-0002.pdf"/>
          <p>
            2005/06:MJ444
          </p>
          <p>
            "Yrkande 2 hänvisat till NU.
          </p>
          <pb facs="riksdagen-motions-pdf/data/200506/mot_200506_MJ_444/mot_200506_MJ_444-0003.pdf"/>
          <p>
            Skaraborgområdet
          </p>
          <p>
            Området i Västra Götaland mellan sjöarna Vänern och Vättern är
            ett naturligt centrum för såväl yrkesmässigt insjöfiske som sport-
            och fritidsfiske. Skaraborgsområdet är landets största och viktigaste
            område för insjöfiske. Fisket bedrivs framför allt i Vänern och
            Vättern men också i sjöarna Ymsen, Viken och Bottensjön. Fisket
            utövas både på heltid och på fritid. Fångsten vid det yrkesmässiga
            fisket uppgår till totalt cirka 750 ton och motsvarar ett värde
            i första ledet på cirka 23 miljoner kronor per år. De ekonomiskt
            mest betydelsefulla fiskarterna är: siklöja (löjrom) som står
            för cirka 40 procent av det totala värdet. Övriga fiskarter som
            spelar stor ekonomisk roll för sötvattensfisket är gös, sik, röding,
            abborre och gädda.
          </p>
          <p>
            Vänern
          </p>
          <p>
            Vänern är Västeuropas största insjö och hyser hela 35 olika fiskarter,
            vilket gör sjön till Sveriges artrikaste. I Vänern bedrivs yrkesfiske
            med botten- och flytgarn och fasta redskap. Nästan 700 ton fisk
            fångas årligen av yrkesfiskarna i Vänern. De viktigaste fiskarterna
            är sik, gädda, gös och abborre som det fångas omkring 100 ton
            av vardera. Den allra viktigaste fisken är siklöjan som främst
            används för framställning av den exklusiva löjrommen. Av Sveriges
            nära 3 000 yrkesfiskare är 250 sötvattensfiskare. I Vänern finns
            det 92 licensierade yrkesfiskare (varav tre kvinnor), med en medelålder
            nära 55 år. En tredjedel av Vänerns fiskare bor i Lidköpings kommun,
            och av dessa har de allra flesta sin hemmahamn i Spiken, vilket
            gör Spiken till ett av Europas största insjöfiskelägen. Koncentrationen
            av fiskande företagare i de olika hamnarna i Vänern varierar från
            den största: Spikens fiskehamn med 15-20 licensierade yrkesfiskare
            ner till små privata bryggor för endast en eller två yrkesfiskare.
          </p>
          <p>
            Vättern
          </p>
          <p>
            Det finns i dag cirka 25 yrkesfiskare i Vättern. Denna skara
            har kraftigt minskat under 1900-talet från att ha varit över 100
            rena yrkesfiskare och cirka 400 deltidsyrkesfiskare på 1940-talet.
            Det huvudsakliga yrkesfisket i Vättern bedrivs med stora nät där
            sik, röding och öring fångas i bottensatta nät medan laxen tas
            i ytsatta. Därutöver förekommer ett visst fiske med fasta redskap,
            s.k. fällor, i vilka mindre mängder av flertalet arter fångas
            under de tider på året då fisken går strandnära. Under 2000-talet
            har fisket efter kräftor ökat kraftigt och fått allt större betydelse
            för fisket.
          </p>
          <p>
            2005/06:MJ444
          </p>
          <pb facs="riksdagen-motions-pdf/data/200506/mot_200506_MJ_444/mot_200506_MJ_444-0004.pdf"/>
          <p>
            2005/06:MJ444
          </p>
          <p>
            Under de senaste tio åren har yrkesfiskarna i Vättern rapporterat
            om vikande fångster för flera av sjöns viktigaste arter, inte
            minst röding och sik. Den storskaliga nedgången på sik beror delvis
            på att Vättern blivit näringsfattigare, framför allt tack vare
            de kommunala reningsverken. Rödingfångsterna har också minskat
            långsiktigt, men inte i lika hög grad som sikfångsten. Laxfisket
            i Vättern baseras på utsättning av tvåsomriga och tvååriga yngel.
            Fångstutvecklingen har varit negativ under de senaste åren, möjligen
            beroende på konkurrens från fritidsfisket. Övriga arter, t.ex.
            gädda och abborre, har underordnad betydelse för fisket i Vättern.
          </p>
          <p>
            Fiskevård i Vänern
          </p>
          <p>
            År 1988 bildades Stiftelsen Laxfond Vänern. Dess primära uppgift
            är att se till att Vänerlaxen bevaras och reproduceras i god naturlig
            miljö samt att en genbank finns säkrad. Parallellt är stiftelsens
            mål att utveckla en upplevelseturism i Vänerområdet med laxfisket
            som spjutspets. Sistnämnda har inneburit att man under 1990-talet
            årligen satt ut 350 000 Vänerlaxar i sjön, vilket resulterat i
            ett laxfiske utan motsvarighet i Europa. I Skaraborgs län har
            det bildats ett 60-tal fiskevårdsområden omfattande 26 000 av
            länets totala sjöyta på 28000 hektar. De flesta områdena upplåter
            fiske till allmänheten genom försäljning av fiskekort. Under 1960-talet
            påbörjades odling och utsättning av lax och öringsmolt i Klarälven
            som kompensation för reproduktionsskador. Under senare år har
            totalt cirka 300 000 smolt satts ut per år. Yrkesfiskets fångst
            av lax och öring har varierat mellan 43 och 50 ton sedan 1997.
            Det allra viktigaste målet för laxfiskevården är att bibehålla
            den genetiska resurs som lax- och öringstammarna i Vänern representerar.
            För att nå detta måste åtgärder vidtas både i Gullspångsälven
            och i andra rinnande vattendrag med möjlighet att bli rekryteringsområden
            för lax och öring. Reglering av fisket för att skydda vissa utsatta
            arter är ett annat viktigt inslag i fiskevårdsarbetet. Under senare
            år har ålutsättningar gjorts för prisregleringsmedel. Dessa medel
            avskaffades 1995. Utsättningarna är angelägna för ålfiskets bestånd.
            Gösen är mycket eftertraktad i såväl yrkesfisket som i alla former
            av fritidsfiske. Gösens lek- och uppväxtområden i Vänern är begränsade
            till grunda och varma vikar. Många av dessa vikar hotar att växa
            igen vid låg vattenomsättning med en försämrad gösrekrytering
            som = följd. Därför är behovet av ekonomiska resurser för vegetationsbekämpning
            angeläget. Utsättning av gösungar kan också vara lönsamt. Signalkräftor
            har tidigare satts ut på vissa platser i Vänern. Ny utsättning
            av signalkräfta är en fiskevårdsåtgärd som bör övervägas på nytt.
            Åtgärderna bör följas upp.
          </p>
          <pb facs="riksdagen-motions-pdf/data/200506/mot_200506_MJ_444/mot_200506_MJ_444-0005.pdf"/>
          <p>
            Fiskevård i Vättern
          </p>
          <p>
            Vätterns Fiskevårdsfond är en stiftelse som bildades år 1988
            av Vätterns Fiskareförbund och Vätterns Fritidsfiske- och Fiskevårdsförbund.
            Fondens främsta uppgift är att lämna bidrag till fiske- och miljövårdande
            verksamhet, fisketillsyn, information samt biologisk och limnologisk
            undersökning i Vättern och i tillrinnande vattendrag. Fonden strävar
            efter att ha en bred verksamhet och i första hand stödja angelägna
            projekt när andra finansieringsmöjligheter saknas eller är begränsade.
          </p>
          <p>
            Den centrala myndighetens åtgärder
          </p>
          <p>
            Fiskeriverket är den centrala myndighet som beslutar om vilka
            föreskrifter som skall gälla för vården av fiskbestånden. Regionalt
            är det länsstyrelsen som tillsammans med kommuner och fiskets
            organisationer genomför olika fiskevårdande insatser. Exempel
            på sådana åtgärder är vård av biotoper, provfisken, anläggning
            av fiskvägar och fiskutsättningar. Fiskevård definieras på olika
            sätt. Med fiskevård kan till exempel avses åtgärder som syftar
            till att öka fiskets avkastning och kvalitet, upprätthålla optimal
            avkastning och motverka skador på fiskbestånden. Genom olika åtgärder
            kan yrkes- och fritidsfiskets behov av en hög avkastning av eftertraktade
            arter tillgodoses. Åtgärderna bör utformas med hänsyn till att
            naturresursen fisk bevaras och utvecklas.
          </p>
          <p>
            Sportfiske
          </p>
          <p>
            I Vänern och Vättern bedrivs ett omfattande fritids- och sportfiske.
            Denna fångst uppgår till cirka 500 ton per år. Trollingfisket
            i de stora sjöarna har till följd av stora utplanteringar av lax
            och öring expanderat och bedöms som ett av landets bästa.
          </p>
          <p>
            Ökad kunskap
          </p>
          <p>
            Det ökade fritidsfisket och dess konsekvenser gör det nödvändigt
            att skapa bättre kunskap om fiske och vattenbruk. Det bör ske
            genom utbildnings- och informationsaktiviteter med anknytning
            till vatten, fiske, redskap och regleringar. De unika områdena
            kring Vänern och Vättern, med sjöarnas rena vatten och rika tillgång
            på fina fiskarter, skulle tillsammans med en svensk satsning på
            internationell marknadsföring ha goda förutsättningar att
          </p>
          <p>
            2005/06:MJ444
          </p>
          <pb facs="riksdagen-motions-pdf/data/200506/mot_200506_MJ_444/mot_200506_MJ_444-0006.pdf"/>
          <p>
            2005/06:MJ444
          </p>
          <p>
            utvecklas till ett betydande turismområde baserat på svenskt
            insjöfiske. För detta krävs en gemensam nationell och regional
            samverkan.
          </p>
          <p>
            EU-medel för landsbygdsutveckling
          </p>
          <p>
            För att utveckla Väner- och Vätternområdet är det nödvändigt
            att länsstyrelsen intar en samordnande roll mellan kommuner, yrkesfiskare,
            sportfiskeföreningar och båtägarföreningar för att åstadkomma
            en satsning, inom ramen för EU:s landsbygdsutveckling, med utbyggnad
            av anläggningar ör fiskets utveckling. Vänern och Vättern har
            nu en god tillgång på fisk och goda miljömässiga örutsättningar
            att ta emot en ökad fisketurism. Det som måste tillkomma är de
            anläggningsramper för i- och upptagning av båtar som fiskar enstaka
            dagar och sedan byter till annan plats för att där pröva fiskelyckan
            samt andra serviceanläggningar där fisken kan tas om hand under
            acceptabla sanitära örhållanden. Fiskeriverkets roll som central
            myndighet är också viktig i detta sammanhang.
          </p>
          <p>
            Stockholm den 22 september 2005
          </p>
          <p>
            Holger Gustafsson (kd)
          </p>
          <p>
            Cecilia Widegren (m) Christer Winbäck (fp) Birgitta Carlsson
            (c)
          </p>
        </div>
      </div>
    </body>
  </text>
</TEI>
