<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-KU-00204">
  <teiHeader>
    <fileDesc>
      <titleStmt>
        <title>En författningsdomstol</title>
        <author corresp="i-8BTYtQ95yRpC5syyC4aHoY i-M6F85qijn9rB9XrUARJYDS i-8BTYtQ95yRpC5syyC4aHoY i-M6F85qijn9rB9XrUARJYDS">av Göran Hägglund och Rolf Åbjörnsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En författningsdomstol</title>
          <idno type="rdwebb">GL02K204</idno>
          <rs type="number">K204</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GL02K204/text</ref>
          <ref type="dokument_url_html">http://data.riksdagen.se/dokument/GL02K204</ref>
          <ref type="dokumentstatus_url_xml">http://data.riksdagen.se/dokumentstatus/GL02K204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BTYtQ95yRpC5syyC4aHoY</idno>
            <name>Göran Hägglund</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="man">
            <idno>i-M6F85qijn9rB9XrUARJYDS</idno>
            <name>Rolf Åbjörnsson</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <name>Göran Hägglund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-M6F85qijn9rB9XrUARJYDS</idno>
            <name>Rolf Åbjörnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-pStS7LKEKz1ymNghEF2sJ" type="signed"/>
        <correspContext corresp="i-pStS7LKEKz1ymNghEF2sJ">
          <note type="signatory" corresp="i-8BTYtQ95yRpC5syyC4aHoY"/>
          <note type="signatory" corresp="i-M6F85qijn9rB9XrUARJYDS"/>
          <note type="signatory" corresp="i-8BTYtQ95yRpC5syyC4aHoY"/>
          <note type="signatory" corresp="i-M6F85qijn9rB9XrUARJYDS"/>
        </correspContext>
        <correspAction xml:id="i-LS6vMnmdCodvYCArEH6Z5n" type="referral">
          <date when="1997-10-10"/>
        </correspAction>
        <correspAction xml:id="i-2psiuAtpGVQsKYvPVmJcFJ" type="dismissal">
          <date when="1997-10-10"/>
        </correspAction>
        <correspAction xml:id="i-VWk9rbQfFNirNw9qdvrRWy" type="submission">
          <date when="1997-10-06"/>
        </correspAction>
        <correspAction xml:id="i-AnMe9XaWsThXRxb34Sseqw" type="referral">
          <date when="1997-10-10"/>
        </correspAction>
        <correspAction xml:id="i-XvVBjEkjz8AhB4o2hEgVx2" type="dismissal">
          <date when="1997-10-10"/>
        </correspAction>
        <correspAction xml:id="i-K6et4qp4ykqUYiue2wb1it" type="submission">
          <date when="1997-10-06"/>
        </correspAction>
        <correspAction xml:id="i-MMYyTwjWWj3jCCr5n7KK3f" type="assigned"/>
        <correspContext corresp="i-MMYyTwjWWj3jCCr5n7KK3f">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_K_0204/mot_199798_K_0204-0001.pdf"/>
      <div xml:id="i-JGH62TyWNR9JH7bf2jUVMo" type="motHeader">
        <div xml:id="i-BNKSQPx8XyaJ1tSarwnef2" type="motTitle"/>
        <div xml:id="i-DvzTaoRw2gkX9BihrJH4ev" type="motSubmissionInfo"/>
      </div>
      <div xml:id="i-AKNhSgnGtz2banH8ZhDqGL" type="motBody">
        <div xml:id="i-KevMo1ApWxWkgUw83i8X4s">
          <p xml:id="i-ABaKJZgzXerxPEyhG1q8g5">
            1997/98 K204 K201-204
          </p>
          <p xml:id="i-EGPBL4jJTq5Zq2pwGAb8Zy">
            Motion till riksdagen
          </p>
          <p xml:id="i-QziM8uJNTqkjgg6RQcvp5X">
            1997/98:K204
          </p>
          <p xml:id="i-UjwkipPFv5TLcvzydA2QLe">
            av Göran Hägglund och Rolf Åbjörnsson (kd) En författningsdomstol
          </p>
          <p xml:id="i-9R3cvPaLjuSnwr5nqy5Eqa">
            Vid i övrigt oförändrade förhållanden är ett stats- eller samhällsskick
            mer demokratiskt, ju fler relativt oberoende maktcentrum som det
            omfattar och ju bättre jämvikt som det föreligger mellan dem.
            Detta konstaterande görs av professor Aleksander Peczenik i det
            nyligen utkomna verket Vad är rätt? Peczenik är professor i allmän
            rättslära i Lund. Detta synsätt har dessvärre inte varit vägledande
            för uppbyggnaden av den svenska konstitutionen. I huvudsak har
            den svenska traditionen byggts på den s k folksuveränitetsprincipen,
            i mindre grad på maktdelningsprincipen. Sverige har alltså ingen
            långvarig tradition av maktbalanstänkande i det politiska systemet.
            Från 1500-talet och framåt har det svenska politiska systemet
            varit monolitiskt i sina huvuddrag. Den starka kunga- och central-
            maktens ställning som överhet även över den kyrkliga förkunnelsen
            har starkt bidragit till detta. Även om 1809 års regeringsform
            delvis anses bygga på ett maktdelningstänkande har det i liten
            utsträckning haft någon sådan konstitutionell effekt, bortsett
            från att riksdagen och regeringen idag utgör två maktcentrum,
            dock intimt ihopkopplade genom parlamentarismen. Den dömande makten
            har haft en underordnad ställning och kan knappast anses utgöra
            ett separat maktcentrum. Den blygsamma utformningen och användningen
            av lagprövningsrätten är troligen ett exempel på detta. En god
            demokratisk utveckling måste bygga på en klar maktdelning. Detta
            synsätt överensstämmer med den realistiska människosyn som säger
            att alla människor är ofullkomliga. Det måste alltså finnas klara
            korrektiv mot makt- missbruk och maktkoncentration. Maktdelningen
            mellan lagstiftare och verk- ställare bör kompletteras med en
            juridisk instans i form av en författnings- domstol. Enligt direktiven
            (dir. 1991:119) till Fri- och rättighetskommittén skulle den överväga
            alternativet "att skapa någon form av författningsdomstol". Uppgiften
            för en sådan skulle vara att främst svara för normkontrollen,
            men kommittén skulle också överväga vad som i övrigt skulle ingå
            i prövnings- befogenheten. I samband med den här delen av direktiven
            hette det vidare: "Kommittén bör studera de olika system med domstolsprövning
            av konstitu- tionella frågor som finns utomlands. Av störst intresse
            är givetvis de som finns i västeuropeiska länder. Om kommittén
            skulle komma fram till att en domstol med nu avsedd uppgift bör
            finnas i någon form, bör den också ta
          </p>
          <p xml:id="i-YQbc2Ng3vpACgHP1k1iqfi">
            ställning till vilken roll — förutom dagens lagprövningsrätt
            — även lagråds- granskning skall ha i ett sådant system."
          </p>
          <pb facs="riksdagen-motions-pdf/data/199798/mot_199798_K_0204/mot_199798_K_0204-0002.pdf"/>
          <p xml:id="i-FZrnTSVwjurnAJPRywaWXM">
            Fri- och rättighetskommittén fullföljde inte direktiven på denna
            punkt. Någon djupare analys av hur domstolsprövning i konstitutionella
            frågor sker utomlands gavs inte och det gjordes inga analyser
            alls av de författnings- domstolar som förekommer. Kommitténs
            majoritet valde att i summariska ordalag avvisa tanken på en författningsdomstol
            och med detta undvek man att följa direktivens krav på analyser.
            Majoriteten i Fri- och rättighetskommittén hävdade att en författ-
            ningsdomstol är ett främmande inslag i svensk rättstradition.
            Det är bara delvis sant. Faktum är att det redan fanns två sådana
            accepterade domstolar, Internationella domstolen och Europadomstolen.
            Genom den av kommittén föreslagna inkorporeringen av Europakonventionen
            och riksdagens beslut om detta förstärktes detta inslag. Inom
            EU har man en författningsdomstol, EG- domstolen. Sverige har
            numera alltså att finna sig i en författningsdomstols beslut i
            frågor som angår avtalet med EU. Företeelsen har alltså sedan
            Fri- och = rättighetskommittén avlämnade sitt betänkande blivit
            mindre "främmande" i svensk rättstradition. När konstitutionsutskottet
            behandlade en tidigare kristdemokratisk motion om en utredning
            om en svensk författningsdomstol hänvisade utskottet till tidigare
            svar (1996/97:KU26) i frågan och vidhöll samma uppfattning. Argumentering
            skedde enligt följande. Utskottet behandlade frågan om att inrätta
            en författningsdomstol i sitt av riksdagen godkända betänkande
            1993/94:KU24. Utskottet hänvisade där till Fri- och rättighetskommitténs
            överväganden i betänkandet Fri- och rättighets- frågor (SOU 1993:40)
            och ansåg i likhet med kommittén att a) ett huvudproblem med inrättandet
            av en författningsdomstol var att ett sådant system var svårt
            att förena med kravet att en rättighetsreglering inte fick innebära
            att politisk makt fördes över till icke politiska organ. De frågor
            en författningsdomstol skulle ta ställning till skulle enligt
            utskottet bli fokuserade på ett helt annat sätt än vad som sker
            vid en lagprövning enligt den ordning Sverige nu har. b) Utskottet
            instämde i kommitténs uppfattning att redan den centralisering
            av normkontrollen som systemet skulle innebära gjorde att det
            blev mer aktuellt med en politisk "styrning" av den dömande verksamheten.
            Det skulle i sin tur leda till onödiga spänningar mellan den politiska
            och den dömande makten. c) I likhet med kommittén ansåg utskottet
            att det var svårt att komma till rätta med en befarad politisering
            av en sådan domstol genom att konstruera ett lämpligt system för
            tillsättning av dess ledamöter. d) Utskottet ansåg vidare i likhet
            med kommittén att man inte kunde komma ifrån att resultatet lätt
            kunde bli någon form av blandad politisk- juridisk bedömning av
            ett slag som inte eftersträvas i Sverige. Det anförda utgjorde
            enligt utskottets mening tungt vägande skäl mot införandet av
            författningsdomstol. Konstitutionsutskottets invändningar mot
            en författningsdomstol bygger på en missuppfattning kring vad
            en författningsdomstol har för ändamål och vore egentligen skäl
            nog att begära en utredning i frågan. Att påstå att ett system
            med författningsdomstol är svårt att förena med kravet att en
            rättighetsreglering inte får innebära att politisk makt förs över
          </p>
          <p xml:id="i-R5nZrr7MUgrwZKhGc8QUNk">
            Mot. 1997/98K204
          </p>
          <p xml:id="i-NXsNvLfXSRUWu4NjbygNp">
            22
          </p>
          <pb facs="riksdagen-motions-pdf/data/199798/mot_199798_K_0204/mot_199798_K_0204-0003.pdf"/>
          <p xml:id="i-24TULFHFsQ5dHkRHH2dZYj">
            23
          </p>
          <p xml:id="i-Uau1hNsAmP1yTkh5vx335">
            till icke-politiska organ är en missuppfattning överhuvudtaget
            av synen på oavhängiga domstolar. Domstolarnas uppgift — även
            en författningsdomstol — är inte att tävla med lagstiftaren utan
            att lösa fall i enlighet med lagstiftningen. Det vore ett brott
            mot rättstatens principer om domstolar började ge generella normer
            utan anslutning till konkreta fall. En författningsdomstols främsta
            uppgift vore ju att bl a granska vanlig lags överensstämmelse
            med grundlagen, inte att stifta ny lag. Sedan kan det noteras
            att uttrycket att överföra "politisk makt” till icke- politiska
            organ är något märkligt. Domstolarna har förstås sin makt och
            verksamhet baserad på politisk makt, eftersom det är politikerna,
            lagstiftaren, som fastslagit spelreglerna för verksamheten och
            delegerat makt. Att en författningsdomstol skulle anses leda till
            en politisk ”styrning” av en sådan domstol är också en missuppfattning
            av begreppet oavhängiga domstolar. Detsamma kan sägas om resonemanget
            att det skulle vara svårt att utse ledamöter i en sådan domstol.
            Regeringen utnämner redan idag leda- möter i Högsta domstolen
            och andra höga domare. Utskottets uttalande kunde alltså tolkas
            på ett sådant sätt att Högsta domstolen och andra höga domare
            är politiskt styrda och ”politiserade”. Vi utgår ifrån att så
            inte är allet. En författningsdomstols uppgift är alltså inte
            att vara — som utskottet befarar — ”någon form av blandad politisk-juridisk
            bedömning”. EG-domstolen utgör idag en författningsdomstol inom
            EU. Den har att tolka rättsfall gentemot de ”grundlagar” som gäller
            för EU, nämligen de olika ördragen. Utgör EG-domstolen någon ”form
            av blandad politisk-juridisk bedöm- ning”? Är EG-domstolen politiserad
            genom sättet att utnämna domare? Inne- bär EG-domstolens befogenheter
            att ”politisk makt” överförts till ett icke- politiskt organ?
            Inte någon av dessa tre frågor kan besvaras med ett jakande svar,
            enligt vår bedömning. En författningsdomstol skall uttolka och
            klargöra grundlagens krav på lagstiftning och rättstillämpning.
            Viktigt är också att kunna få fram besked genom en s k abstrakt
            lagprövning, dvs förhandsbesked i konkreta fall. Försiktigheten
            hos domstolarna idag vad avser gällande lagprövningsrätt är självklart
            beroende på uppenbarhetsrekvisitet men också på att domstolarna
            är överlastade och saknar den breda konstitutionella kompetensen.
            Det är för Övrigt intressant att notera att tolkningen av själva
            lagprövningsrätten i sig är kontroversiell, även om det i praktiken
            är så att domstolarna undviker den typen av uppgifter. Kompetensnivån
            inom landet för uttolkning av den inkorporerade Europa- konventionen
            är ytterligare ett skäl att inrätta en författningsdomstol. Det
            behövs en domstol (en appellationsdomstol) där man direkt kan
            få påstådda kränkningar av civila rättigheter (både rättsfrågor
            och sakfrågor) prövade. Problemet med utnämningsrätten brukar
            — i likhet med KU:s betänkande — nämnas som ett argument mot en
            särskild författningsdomstol. Men själva
          </p>
          <p xml:id="i-TJgTysm3jJiRTfZh9zAFd9">
            Mot. 1997/98K204
          </p>
          <pb facs="riksdagen-motions-pdf/data/199798/mot_199798_K_0204/mot_199798_K_0204-0004.pdf"/>
          <p xml:id="i-LWo1VBUaH1MpVsLXT5T8JC">
            det argumentet är inte typiskt för en författningsdomstol. Om
            man vill kan man konstruera olika typer av ”filter” för att sortera
            bort klara partipolitiska utnämningar. Det bör vara möjligt även
            för valet av ledamöter i en författ- ningsdomstol. Enligt kristdemokratisk
            uppfattning skall en författningsdomstol inrättas i Sverige. En
            sådan skall ha kompetens att pröva vanlig lags överensstämmelse
            med grundlag. Tolkningstvister av vallag och övriga lagar som
            rör det politiska systemets funktion skall ligga inom domstolens
            prövningsrätt. Detsamma skall gälla kränkningarna av de mänskliga
            fri- och rättigheterna, vilka är fastslagna i grundlagen och i
            den europeiska konventionen angående skydd för de mänskliga rättigheterna
            och de grundläggande friheterna. Dess- utom kan man tänka sig
            att den övertar en del av Valprövningsnämndens funktion samt en
            del övriga funktioner av annan karaktär. Ett inrättande av en
            författningsdomstol kräver också en översyn av lagrådsfunktionen
            och rättsprövningsinstitutet. Regeringen bör alltså ges i uppdrag
            att tillsätta en utredning i syfte att åstadkomma en författnings-
            domstol. Rättssystemet måste fungera som ett sammanhang — det
            måste vara koherent. Det behövs, för att citera professor Stig
            Strömholm, en övernorm för valet mellan motstridiga lösningar
            även för de undantagsfall där den högsta lagstiftande makten har
            fattat ett beslut, som står i strid med de normer som reglerar
            dess verksamhet och kompetens.
          </p>
          <p xml:id="i-WiYHYja8QfaL6GtMUM6ic5">
            Hemställan
          </p>
          <p xml:id="i-KEnMNYRLvoJf9pBHyyLCpP">
            Med hänvisning till det anförda hemställs att riksdagen som sin
            mening ger regeringen till känna vad som i motionen anförts om
            en utredning om inrättande av en författningsdomstol.
          </p>
          <p xml:id="i-5qx2TJtqHWWGBJUdyG1o2f">
            Stockholm den 24 september 1997
          </p>
          <p xml:id="i-F8kRVTiW7eJnZa7HbDpec2">
            Göran Hägglund (kd) Rolf Åbjörnsson (kd)
          </p>
          <p xml:id="i-JYtGNRARAWN2AkuJZXX5ge">
            'Gotab, Stockholm 2025
          </p>
          <p xml:id="i-71jj8TeWadAaxFeVgAhDew">
            Mot. 1997/98K204
          </p>
          <p xml:id="i-MWLLwizNfe69SbHSFnGY1Q">
            24
          </p>
        </div>
      </div>
    </body>
  </text>
</TEI>
