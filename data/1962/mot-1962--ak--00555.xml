<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__555/mot_1962__ak__555-001.pdf"/>
      <div type="motHeader" xml:id="i-VjTUi9vAUmt9A6TsAxgUoE">
        <div type="motTitle" xml:id="i-Co9QtjWx5VMG7jdP54RPMk"/>
        <div type="motSubmissionInfo" xml:id="i-MUwqBzhL22etKAatp4AtT2"/>
      </div>
      <div type="motBody" xml:id="i-MKR4Mjq1T4CeA1L2HaDWbq">
        <div xml:id="i-EdyqLzEH5LW15sJdeJkNPv">
          <p xml:id="i-DJFpVVMv11oWsiWfQ11189">
            12 Motioner i Andra kammaren, nr 555 år 1962
          </p>
          <p xml:id="i-6dcP8THpEsLT5XBiSGFCLc">
            Nr 555
          </p>
          <p xml:id="i-BveR7VCzX5QmiaBnjSjNh3">
            Av herr Heckscher m. fl.. om den ekonomiska politikens inrikt-
            ning på den europeiska marknaden.
          </p>
          <p xml:id="i-9reS8rrzReK2f5QTPQEeyb">
            (Lika lydande med motion nr 475 i Första kammaren)
          </p>
          <p xml:id="i-yUcEotE6g7zM2i8qk88Xv">
            Den över praktiskt taget hela världen accepterade uppfattningen,
            att den ekonomiska politiken har till syfte att underbygga full
            sysselsättning, tolka- des under efterkrigstidens första halvdecennium
            nästan allmänt som ett så avgörande skäl för en på alla områden
            expansionsskapande politik, att nära nog alla andra hänsyn fick
            vika. Målsättningen, som alltjämt mer eller mindre rutinmässigt
            upprepas i nationella och internationella sammanhang, är i och
            för sig oförändrad, men en tilltagande benägenhet för omprövning
            av den ensidigt expansiva politikens risker framträder tydligt.
            De besvä- rande verkningarna av häftiga inflationsgenombrott har
            varit av stor bety- delse för denna fortgående mentalitetsförändring,
            men även erfarenheter av Ööversysselsättningens biverkningar har
            uppenbarligen medverkat härtill. Under 1950-talet har också den
            ensidigt expansiva politikens störningsverk- ningar för möjligheterna
            av ett internationellt samarbete och dess allt tyd- ligare konsekvenser
            för de framtida möjligheterna av en lugn ekonomisk utveckling
            gjort sig påminta. Under trycket av dessa och andra omständig-
            heter har därför — internationellt sett — den ekonomiska politikens
            inrikt- ning och teknik undan för undan nyanserats, dess register
            breddats och insikten om de ekonomiska problemens komplicerade
            natur fördjupats. Numera är det egentligen endast i de s.k. utvecklingsländerna,
            där det politiska och ekonomiska trycket är mycket starkt, och
            i de länder, där kontrollen över människornas ekonomiska handlande
            är absolut, som den ekonomiska politiken har kvar denna expansionistiska
            inriktning. I dessa länder tillmäts kostnadssynpunkten icke avgörande
            vikt och därmed ej heller den egentliga effektivitetssynpunkten.
            Annorstädes tränger sig marknads- aspekten alltmer fram i uppmärksamhetens
            centrum. Hänsynen till reak- tionen bland konsumenter, sparare
            och producenter blir alltmer bestäm- mande för avvägningar och
            bedömningar. Ju starkare hänsyn man tvingas ta till marknadsbetingelserna
            desto mer begränsat blir utrymmet för direkta ingripanden, antingen
            nu dessa kläds i de direkta regleringarnas dräkt, får skattepolitisk
            utformning eller tillåtes påverka penningpolitikens teknik.
          </p>
          <pb facs="riksdagen-motions-pdf/data/1962/mot_1962__ak__555/mot_1962__ak__555-002.pdf"/>
          <p xml:id="i-RFiFzjcAmo5nSqg3p3MpUe">
            Motioner i Andra kammaren, nr 5535 år 1962 13
          </p>
          <p xml:id="i-3hCfYYqEsgtXZZBygXc7y5">
            Detta betyder att de ekonomiskt-politiska principer som utgår
            från och på- skyndar utvecklingen mot en konkurrensekonomi blir
            alltmer väsentliga. Självfallet har utvecklingen i denna riktning
            varit olika stark i olika delar av världen. I den mån den blir
            förhärskande i de dominerande ekonomiska områdena blir den emellertid
            också en internationell företeelse till vilken alla måste ta hänsyn.
            Insikten om att ett rationellt utnyttjande av de produktiva krafterna
            under nu gällande tekniska betingelser knappast är möjligt utan
            ett internationellt samarbete som bryter ner gränserna mellan
            de olika länderna har lett till målmedvetna ansträngningar i syfte
            att lägga en säker grund för detta samarbete. Av alla tecken att
            döma kommer den närmaste framtiden i än högre grad än det gångna
            decenniet att vara en period av snabbt ökad för- pliktande samverkan
            över gränserna. Det har självfallet stor betydelse att denna samverkan
            kommer till uttryck i formliga överenskommelser mellan de olika
            länderna och i ett successivt stärkande av de internationella
            eko- nomiska organen. Utvecklingen förefaller emellertid ha en
            sådan tyngd att ett växande samarbete också kommer att etableras
            vid sidan av sådana överenskommelser. Teoretiskt kan det naturligtvis
            föreligga en möjlighet för det ena landet eller det andra att
            ställa sig vid sidan av detta förlopp men knappast praktiskt.
            Möjligheterna av en isolerad ekonomisk tillvaro för något enstaka
            land föreligger inte längre, under alla förhållanden icke för
            något land där man ställer anspråk på en välståndsutveckling,
            som låter sig jämföras med den genomsnittliga utanför de egna
            gränserna. Innebörden härav är att förutsättningar för ekonomisk-politisk
            suveränitet i gammal bemärkelse knappast längre existerar. Intet
            land kan längre i den meningen föra en självständig ekonomisk
            politik att man där utan hänsyn till det internationella skeendet
            skulle kunna bestämma riktlinjerna eller ge denna politik en inriktning
            som på något avgörande sätt avviker från den inter- nationella
            tendensen. I all synnerhet är möjligheterna härtill begränsade
            i ett förhållandevis litet land med stor utrikeshandel. Vid en
            diskussion av den svenska ekonomiska politikens möjligheter och
            konkreta målsättning har man alltså att taga hänsyn till vår internationella
            bundenhet, den tilltagande internationella benägenheten för en
            marknads- ekonomi och den internationella nyansering av politiken
            som leder till ett successivt understrykande av konkurrensekonomiens
            realiteter. Det före- faller därvid vara av största vikt att från
            dessa delvis nya utgångspunkter planera politiken på sikt och
            att genomföra planeringen i så god tid att en i möjligaste mån
            ostörd anpassning till de nya betingelserna blir möjlig. Det finns
            i ögonblicket inga säkra tecken som tyder på någon mera om- fattande
            allmän konjunkturavmattning i världen. Däremot torde man, så länge
            den politiska spänningen består, kunna räkna med en relativt hög
          </p>
          <pb facs="riksdagen-motions-pdf/data/1962/mot_1962__ak__555/mot_1962__ak__555-003.pdf"/>
          <p xml:id="i-AJug4ma6sReLJcXbj2tGe2">
            14 Motioner i Andra kammaren, nr 553 år 1962
          </p>
          <p xml:id="i-4uNxPsWoqMkfJpvRJux4i7">
            aktivitet i ekonomien i de bestämmande länderna. Man måste emellertid
            i prognoserna för framtiden erinra sig att vi nu redan befinner
            oss på toppen av en högkonjunktur, att man alltså vid bedömandet
            av utsikterna för fort- satta stegringar framöver har ett högt
            utgångsläge och därför måste ålägga sig betydande återhållsamhet.
            Just den omständigheten att konjunkturen befinner sig på toppen
            skapar ju därtill en risk för bakslag, vilka även om de i och
            för sig icke är särskilt betydande kan ge förhållandevis omfattande
            återverkningar. Det karakteristiska för den ekonomiska utvecklingen
            inter- nationellt sett under senare år är ju att expansionen kunnat
            ske vid för- vånansvärt stabil prisnivå. I synnerhet har exportpriserna
            visat sig trög- rörliga. I någon grad torde väl denna utveckling
            ha sammanhang med rå- varuprisernas sjunkande tendens men till
            väsentligare del bero på att ledig produktionskapacitet funnits
            och finns, vilket självfallet verkat återhållande på tendenserna
            till prisstegringar och underbyggt konkurrensen både inom de olika
            länderna och mellan dem. Men det är icke säkert att dessa för
            pris- nivån återhållande faktorer kommer att bli oförändrade.
            Den slutsatsen torde likväl kunna dragas att priset under tiden
            framöver kommer att få en ökande betydelse för möjligheterna att
            finna avsättning. Då samtidigt kost- nadsutvecklingen tenderar
            mot stegring får det fortsatta rationaliserings- arbetet en alltmer
            avgörande vikt. Möjligheterna att godtaga ytterligare kost- nadsstegringar
            bestäms alltså av internationella omständigheter över vilka vårt
            inflytande är ringa och av utsikterna att begränsa kostnadsstegringar-
            nas genomslag i priserna genom fortsatt effektivisering av produktionen.
            I bägge dessa avseenden ger alla kända omständigheter anledning
            till syn- nerlig försiktighet både på kort sikt och på något längre
            sikt. Den mest närliggande uppgiften för de svenska statsmakterna
            måste vara att nå sådana förhandlingsresultat att en svensk anslutning
            till den euro- peiska ekonomiska gemenskapen kan ske så störningsfritt
            som möjligt och så snart som möjligt. Därigenom förbättras på
            ett avgörande sätt utsikterna för den anpassning till den europeiska
            konkurrensekonomien som under alla förhållanden är nödvändig.
            I den mån denna målsättning kräver förstärkt kapacitet av förhandlingsteknisk
            art måste denna ställas till förfogande. Att det eftertryck med
            vilket svenska förhandlingar kan föras ökas av en allmän anslutning
            bakom dem som agerar torde få anses självklart. Den omständig-
            heten att vi för vår del fortfarande anser att den av regeringen
            aktualiserade förhandlingsformen kan komma att försvåra för Sverige
            att träffa en bl. a. för näringslivet godtagbar överenskommelse
            om anslutning till den gemen- samma marknaden gör det inte mindre
            angeläget att finna former för fort- satt diskussion av marknadsfrågorna
            som gör ett enigt uppträdande utåt möjligt och som engagerar såväl
            alla ansvariga meningsriktningar som näringsliv och arbetsliv
            för en positiv och realistisk lösning av frågan.
          </p>
          <pb facs="riksdagen-motions-pdf/data/1962/mot_1962__ak__555/mot_1962__ak__555-004.pdf"/>
          <p xml:id="i-VezmTdjyCeb5w9u196Vmic">
            Motioner i Andra kammaren, nr 553 år 1962 15
          </p>
          <p xml:id="i-XLWnk4XV6zb3Aovm4jXQx9">
            Lika väsentliga som förhandlingsresultaten är emellertid att
            det ekono- miskt-politiska förberedelsearbetet för en mjuk övergång
            till de delvis radi- kalt förändrade betingelserna för vårt ekonomiska
            liv utan dröjsmål påbörjas och drivs med målmedvetenhet och beslutsamhet.
            Det gäller ju att under- bygga en omfattande strukturell rationalisering
            och en undan för undan stärkt konkurrenskraft. Begreppet ekonomisk
            politik måste i detta sammanhang fattas i vid be- märkelse. Dit
            hör arbetsmarknadspolitiken, som står inför uppgiften att å ena
            sidan förhindra att nödvändiga strukturrationaliseringar får ett
            outhärd- ligt genomslag för den enskilde och att å andra sidan
            undan för undan öka arbetskraftens rörlighet. Arbetsmarknadspolitiken
            måste samstämmas med de lokaliseringspolitiska strävandena, för
            vilka det hela tiden måste stå klart att perspektivet icke får
            begränsas till den egna bygden. De lokala synpunk- terna får icke
            bli avgörande för förläggningen av produktionen, utan det gäller
            att i första hand få en sådan lokalisering av näringslivet som
            gynnar folkhushållet i stort. Till den ekonomiska politiken hör
            i särskild grad finanspolitiken — i båda dess led, alltså både
            utgiftspolitiken och skatte- politiken. Om ett ur internationell
            synpunkt för högt offentligt utgiftsläge etableras leder detta
            gärna till ett högt kostnadsläge och till en stelhet i sam- hällsekonomien
            med besvärande konsekvenser. Nödvändigheten att lägga sparfrämjande
            synpunkter på skattepolitikens utformning framträder också med
            ökad skärpa. Det reellt underbyggda investeringsutrymmet måste
            ökas, underlaget för en rörlig ränta på en ur internationella
            konkurrenssynpunkter godtagbar nivå stärkas och utrymmet för en
            omfattande kreditgivning i för- hållande till utländska avnämare
            av svenska produkter vidgas. Behovet såväl av ett ökat internationellt
            företagssparande som framför allt av ett starkt ökat sparande
            över marknaden framstår alltså klart. Skattepolitiken och den
            ekonomiska politiken i allmänhet måste därtill stimulera till
            ökad be- nägenhet för risktagande och till ökad vilja att göra
            arbetsinsatser. Den följsamma penningpolitik som måste ligga i
            botten på hela den ekonomiska politiken får avstå från att använda
            regleringsingripanden, som skapar den ena ohållbara situationen
            efter den andra, och i högre grad än nu förlita sig på generellt
            verkande åtgärder. Den alltjämt kvarstående valutaregleringen,
            vars möjligheter att hindra kortfristiga kapitalrörelser i hög
            grad överskat- tats, måste snabbt avvecklas och kapitalrörelserna
            över gränserna befrias från regleringsmässiga hinder. Vi måste
            åter skapa en intern kapitalmarknad och anknyta den till den internationella
            marknaden. Vi åberopar det anförda och hemställer, att riksdagen
            vid sin behandling av riktlinjerna för den ekonomiska politiken
            måtte understryka nödvändigheten av att inrikta och utforma denna
            politik i syfte att möjliggöra
          </p>
          <pb facs="riksdagen-motions-pdf/data/1962/mot_1962__ak__555/mot_1962__ak__555-005.pdf"/>
          <p xml:id="i-UjqVwgPAACE5o2QpGC5PBT">
            16 Motioner i Andra kammaren, nr 555 år 1962
          </p>
          <p xml:id="i-4hzyQvfJTRPddh3xTGFicD">
            för det svenska näringslivet att störningsfritt växa in i en
            europeisk konkurrensekonomi.
          </p>
          <p xml:id="i-9qS9fmhHxDDS8goZRyNebk">
            Stockholm den 26 januari 1962
          </p>
          <p xml:id="i-SMw1KsmLz6CUWEg8eRwABD">
            Gunnar Heckscher T. G. von Seth Leif Cassel Ernst V. Staxäng
            Rolf Eliasson Tage Magnusson Karin Wetterström Eric Nilsson Carl
            Östlund i Svalöv
          </p>
          <p xml:id="i-Twb8VCQZ3fmCZw57xvWPz5">
            AB Gustaf Lindströms Boktr., Stockholm 1962 4755
          </p>
        </div>
      </div>
    </body>
  </text>
</TEI>
