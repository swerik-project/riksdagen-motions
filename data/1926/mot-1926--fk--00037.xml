<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__fk__37/mot_1926__fk__37-001.pdf"/>
      <div type="motHeader" xml:id="i-T3GagyfjLPG2Y4LqgygaFn">
        <div type="motTitle" xml:id="i-TjAPNogozdJi55kxu8wceV"/>
        <div type="motSubmissionInfo" xml:id="i-TatJ5dd6fHyLxq664iME3S"/>
      </div>
      <div type="motBody" xml:id="i-PVqoc6wy7LqgMux2sfEEPS">
        <div xml:id="i-Fv4CGRH7PLcAv9Wjaw8FFr">
          <p xml:id="i-TDgpZXYqnS8seL96UVdWV8">
            Motioner i Första kammaren, Nr 3?. 7
          </p>
          <p xml:id="i-R3ktzsJsUrYp2vXFScRVX2">
            Nr 37.
          </p>
          <p xml:id="i-9aqqGPYi5xKDsQkj8N3Fgr">
            Av herr Lindhagen, angående utförande av verklig (decisiv) folk-
            omröstning.
          </p>
          <p xml:id="i-TxJBijZLCdFa27ouoHhGTb">
            Riksdagen begärde år 1920 utredning och förslag rörande införandet
            i vår författning av folkomröstning. Det framgick av konstitutionsutskottets
            mo- tivering, att man hade i tankarna huvudsakligen den avgörands
            s. k. decisiva folkomröstningen. En kommitté blev tillsatt. Denna
            framlade först förslag till konsultativ folkomröstning, vilket
            förslag framfördes 1921 motionsvis i riksdagen, som antog detsamma.
            Är 1922 blev förslaget definitivt grundlags- fästat. I början
            av år 1923 framlade kommittén betänkande angående deci- siv folkomröstning.
            Kommitténs majoritet (Nils Edén, K. von Geijer, Mau- ritz Hellberg,
            Viktor Larsson, och Axel Brusewitz) fann »nuvarande förhål- landen
            i vårt land icke giva tillräckliga skäl för att framlägga förslag
            om införande av ett decisivt folkomröstningsinstitut i Sveriges
            författning». Kommittéledamoten Ivar Vennerström uttalade sig
            för införande i sagda författning av den decisiva folkomröstningen
            i dess fakultativa form. De av undertecknad åren 1917, 1919 och
            1920 väckta motionerna i ämnet syftade endast till en verkligt
            avgörande (decisiv) omröstning. I framställ- ningen av år 1920
            yttrades härom följande: »Sedan historien nu avslutat ett kapitel
            i sin berättelse och ett nytt är under omprövning, gäller det
            att ägna odelad uppmärksamhet åt detta nya skedes innehåll och
            utstyrsel. Beträffande innehållet ha några tankar ned- lagts uti
            en förut gjord framställning (motionen nr 188). Något bör nu tilläggas
            om de nya formerna, vilka, ehuru ej huvudsak, dock av naturliga
            skäl också äro mycket viktiga. Det är nämligen, såsom redan framhållits,
            icke nog med den allmänna och lika rösträtten. Den betecknar ett
            betydelsefullt steg framåt. Men dess ofullkomlighet är uppenbar
            och beprövad. Man kan, såvitt jag förstår, sammanfatta bristen
            i det förhållandet, att människorna genom den allmänna och lika
            rösträtten ingalunda vunnit en ny politisk frihet och ännu mindre
            naturligvis någon ekonomisk och andlig. Den nya författningen
            förbättrar icke våra karaktärer och den upprätthåller fortfarande
            vår träldom under lärorna och partiorganisationerna. Någon sann
            upplysning och någon kär- leksfull hänsyn bestås icke heller av
            det nya systemet. Tvivelaktigt är om det i och för sig någonsin
            kan skänka världen ens en blygsam ekonomisk frihet. Den första
            formella brist, varpå uppmärksamheten då riktas, är att för- fattningen
            skänker medborgarna rättigheter att välja allenast på personer
            och att även denna valrätt till stor del är en illusion. Utvägar
            måste där- för sökas att möjliggöra för alla valberättigade att
            kunna få rösta även för en sak och få göra det under självansvar,
            byggt på objektiv upplysning. Detta åter innebär ingenting mindre
            än ett attentat emot det nuvarande
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-002.pdf"/>
          <p xml:id="i-X7TNuz4KPxyvErgJ3BXSDb">
            8 Motioner i Första kammaren, Nr 3?.
          </p>
          <p xml:id="i-BQ64kQfMH3ky87NBaALzZJ">
            partiväsendet och dess kapitalisering i några få personers händer
            av eko- nomiska och andliga värden. Under ett system i vilket
            massorna uppma- nas att partivis rösta på personer, där kan med
            pengar, tidningar och per- sonliga agitationsresurser, allt samlat
            kapitalistiskt i en brännpunkt, hän- delserna ledas ofantligt
            utan att massorna få egna begrepp och ej heller något eget inflytande.
            Uppfordras de däremot att rösta på en sak, som de själva känna
            av sitt dagliga liv, förändras situationen. Den enskilde val-
            mannen får större möjligheter att lösrycka sig från partiväsendet.
            Han börjar tänka själv på saken, och han märker, att han för en
            gångs skull betyder något, vilket vida mindre är fallet, då man
            sätter i hans hand alle- nast en valsedel, med vars tillkomst
            han icke haft någon egentlig befattning. Denna folkomröstning
            i sak kallas på det lärda språket referendum och och initiativ
            såsom komplement till valrättssystemen av det ena eller andra
            slaget. Referendum är en saklig folkomröstning, som författningsenligt
            på- bjudes av regeringen. Initiativ är en saklig folkomröstning,
            som författ- ningsenligt skall äga rum, när ett visst antal medborgare
            därom göra fram- ställning. Vad på detta sätt beslutes blir lag
            med förbigående av de olika valsystemens förtroenderåds beslutanderätt.
            Detta nya inslag skulle emellertid förlora avsevärt, ja, kanske
            det mesta av sin betydelse och till och med mången gång leda till
            en tillbakagång i stället för ett framsteg, om icke det blev nytt
            även i den meningen, att det sökte bygga den enskilde röstandes
            beslut på objektiv kunskap om saken och mänsklig medkänsla med
            densamma. Det gäller således framför allt skydda de röstande från
            den nuvarande partiundervisningen och bereda dem insikt i den
            föreliggande angelägenheten. Det är givet, att detta bör i sin
            mån betyda en uppryckning och omvärdering i mycket för den stackars
            valboskap, som vi nu i själva verket äro, som sällan får tillfälle
            att tänka själv, som sorteras i partifållorna och uppfostras endast
            i en viss självisk känsloriktning. Om människorna en gång få tillfälle
            att tänka sakligt, måste detta skapa även ett ofantligt intresse.
            För första gången bliva de nämligen behandlade såsom medborgare.
            Det gäller att taga det första steget och sedan de följande fram
            mot en verklig politisk uppfostran, som under det nuvarande systemet
            åsidosättes helt och hållet. Den allmänna och lika rösträtten
            måste sålunda efterföljas av många om- värderingar och främst
            av ett folkligt upplysningsarbete, varigenom indi- viderna få
            möjligheter att lära sig sanningen, känna mänskligt och tänka
            själva. Det har på senare tider särskilt i Nordamerika experimenterats
            med denna sak. En stor enskild organisation har ock bildats därstädes
            för att främja densamma. På dessa vägar böra många kunna mötas
            under en gemensam känsla av självbevarelsedrift inför dessa formella
            universalmedel, som hota oss alla. Nämnda organisations sekreterare
            avgav år 1916 vid ett besök i Sverige en kortfattad framställning
            om organisationens erfarenheter. I denna framställning, som här
            bifogas, heter det bland annat: »Ett år- hundrades försök med
            självstyrelse genom valda lagstiftare och ämbetsmän har skänkt
            det amerikanska folket en del värdefulla erfarenheter, som jag
            tror ha universell betydelse. Bland dessa kunna nämnas: 1) att
            icke allt är demokratiskt, som bär detta namn; den folkliga självstyrelsens
            principer äro endast av föga värde utan ärliga och verksamma bestämmelser
            be- träffande deras praktiska användning; 2) att ett pålitligt
            system för offent- liggörande, genom vilket folket beredes tillfälle
            att få veta sanningen om statsangelägenheterna, är en nödvändig
            beståndsdel i varje demokratisk
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-003.pdf"/>
          <p xml:id="i-6kZxEtEdj4u8so7REKuucr">
            Motioner i Första kammaren, Nr 37. 9
          </p>
          <p xml:id="i-oihbe2WXFiRVDK2a8XTWV">
            styrelseform; 3) att absolut bestämmanderätt i offentliga angelägenheter
            icke utan fara kan tillerkännas valda personer; politiker och
            politiska partier bryta alltför ofta sina löften och förråda det
            allmänna bästa; 4) att parti- väldet är en källa till allvarliga
            faror för friheten och att därför skarp kontroll från folkets
            sida är av nöden.» Det utarbetas därför från offi- ciellt håll
            en refererande allsidig framställning om själva saken och tillika
            få olika uppfattningar rättighet att inom ett visst utrymme med
            egna ord utlägga sin syn på densamma. Denna publikation utdelas
            till var och en av dem, som skola deltaga i röstningen. Denna
            senare sker sam- tidigt med att ett allmänt val äger rum för att
            undvika en stor och be- svärlig apparat. Uti den nämnda framställningen
            om de amerikanska er- farenheterna uppgives, att »väljarna få
            pålitliga upplysningar» samt att »politikerna och tidningarna
            tvingas att hålla sig till sanningen». Det läses vidare: »De priviligierade
            frukta icke folkets okunnighet utan dess in- telligens. Det är
            också de intresserade medborgarna, som rycka fram och deltaga
            i omröstningarna. De likgiltiga och okunniga, som icke kunna in-
            tresseras för principer, men väl drivas samman, när det gäller
            att stödja personer och partier, försvinna av sig själva.» Under
            åberopande tillika av enahanda motioner åren 1917 (nr 289 sid.
            28—33 och 290 i andra kammaren) samt 1919 (nr 290 i första kammaren)
            hemställes sålunda: att riksdagen måtte besluta hos regeringen
            begära förslag till sådant till- lägg till grundlagarna: att folkstyrelsen
            kommer att omfatta icke blott valrätt till förtroenderåds- församlingar
            av det ena eller andra slaget utan även omedelbar beslutande-
            rätt i viktiga frågor; att denna beslutanderätt vid sidan av riksdagens
            befogenheter kommer att omfatta icke blott folkomröstning på initiativ
            av regering eller riksdag (»refe- rendum») utan även folkomröstning
            på initiativ från medborgarens sida (»ini- tiativ»); samt att
            för dylik beslutanderätts utövning objektiv kunskap i det ämne,
            varöver skall beslutas, i möjligaste mån meddelas de röstande.»
          </p>
          <p xml:id="i-Md4x8GHZmh9d2VirpUn3F5">
            Den i ovannämnda motion åberopade framställningen om folkstyrelsens
            utveckling i Amerika förtjänar att fogas som bilaga även till
            förevarande motion, ehuru framställningen är nära tio år gammal.
            Den kastar näm- ligen ett bländande ljus över bristerna i parlamentarismen
            sådan den ut- vecklat sig och bär även i dag morgonens dagg över
            sin livsskildring. Kommitterades majoritet har som sagt avstyrkt
            ett avgörande (decisivt) folkomröstningsinstitut för Sverige.
            Motiveringen skiljer sig som natt och dag från den framställning,
            som återfinnes i; bilagan. Man finner föga behjärtande av det
            andliga innehållet i folkomröstningen. Den möter, säges det, ur
            olika synpunkter huvudsakligen formella betänkligheter, hur man
            än ordnar eller begränsar saken. Det är trötta män från en illusionslös
            tid, som fört pennan. Det synes mig av flera skäl vara angeläget,
            att denna fråga icke får för- falla med kommitterades utlåtande.
            Riksdagen av 1920 har ännu icke från regeringen fått något klart
            besked på sin framställning om just en sådan folkomröstning, som
            kommitterade avböjt. Funktionarismens alltmer
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-004.pdf"/>
          <p xml:id="i-iuWVHCxUkB5admvcpDZR3">
            10 Motioner i Första kammaren, Nr 37.
          </p>
          <p xml:id="i-2GoBtcw3VsbnnEZspJREHY">
            spirande envälde behöver all den motvikt, som står till buds.
            Det är visserligen klokt att icke överskatta folkomröstningen,
            såsom mången gjorde med den allmänna rösträtten. Men liksom mänsklighetens
            väg mot hori- sonterna måste gå genom den senare, så är det säkerligen
            också ett framsteg under alla förhållanden att taga det första
            steget fullt ut och låta menige man få rösta direkt icke blott
            på personer utan också på saker. Resultatet kan icke bliva sämre
            än det nuvarande tillståndet. Det betyder däremot en nyorientering
            fram emot folkupplysningen och individens karaktärsdaning, som
            är den enda grund, på vilken en stat och ett världssamhälle kan
            varaktigt och betryggande uppbyggas. En begynnelse således i sin
            mån till broslagningen från formaldemokratiens ödemarker till
            de ännu obeträdda jungfruliga riken, där människan är glad och
            god och hennes verk rätt- visa. Det hemställes alltså,
          </p>
          <p xml:id="i-NisZW91FGZHi58wGtkqMY6">
            att riksdagen ville hos regeringen begära ett snart övervägande
            av införande i någon form av verklig (decisiv) folkomröstning
            i vårt land samt framläggande för riksdagen av det förslag om
            tillägg till grund- lagarna, vartill förhållandena kunna föranleda.
          </p>
          <p xml:id="i-3WoPJVPRvfMnnB6SadF8ns">
            Stockholm den 20 januari 1926. Carl Lindhagen.
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-005.pdf"/>
          <p xml:id="i-CMUZA4VXv4ZJawcs2zetcA">
            Motioner i Första kammaren, Nr 37. 11
          </p>
          <p xml:id="i-XZgkG75PZ89UTCHeBDABJm">
            Bilaga.
          </p>
          <p xml:id="i-QAsj7CJoG8rrsgDiFYpaeQ">
            Folkstyrelsens utveckling i Amerika år 1916.
          </p>
          <p xml:id="i-7PvK3JFN4KZFfF4sVKiCLv">
            Av Judson King.
          </p>
          <p xml:id="i-Fza9xH5R4mFFjHFrZ2DySj">
            Ett århundrades försök med självstyrelse, genom valda lagstiftare
            och ämbetsmän, har skänkt det amerikanska folket en del värdefulla
            erfaren- heter, som jag tror ha universell betydelse. Bland dessa
            kunna nämnas: 1. Att icke allt är demokratiskt, som bär detta
            namn. Den folkliga självstyrelsens »principer» äro endast av föga
            värde utan ärliga och verk- samma bestämmelser beträffande deras
            praktiska användning. 2. Att ett pålitligt system för offentliggörande,
            genom vilket folket be- redes tillfälle att få veta sanningen
            om statsangelägenheterna, är en nöd- vändig beståndsdel i varje
            demokratisk styrelseform. 3. Att absolut bestämmanderätt i offentliga
            angelägenheter icke utan fara kan tillerkännas valda personer.
            Politiker och politiska partier bryta allt för ofta sina löften
            och förråda det allmänna bästa. 4. Att partivälde är en källa
            till allvarliga faror för friheten, och att därför en skarp kontroll
            från folkets sida är av nöden. Under 1890-talet fick det amerikanska
            folket upp ögonen för det faktum, att det i verkligheten styrdes
            av politiska »maskiner», som voro intimt lierade med trusterna
            och andra särintressen. I striden för befrielsen upp- dagade väljarna
            att deras politiska redskap voro föråldrade. De försökte bekämpa
            en det tjugonde århundradets fiende med vapen från det ader- tonde.
            Men ingen tänkte här på återgång. Vad som behövdes var icke mindre
            utan mer demokrati. Styrelsen genom valda representanter, som
            utövade hela den politiska makten, hade slagit fel, och folket
            beslöt därför att taga makten omedelbart i sin egen hand. Så begynte
            agitationen för initiativ (rätt för folket att framställa lag-
            förslag) och referendum (rätt att hänskjuta frågor till allmän
            folkomröst- ning), medel som träffade det onda i dess rot. Man
            bildade organisationer 1 många stater och städer, och de kröntes
            av en förvånandsvärd framgång. Redan nu ha, som vi senare skola
            se, sjutton stater och flera hundra städer infört dessa reformer.
            Rörelsen går raskt framåt och skall snart ha erövrat hela landet.
            Den engelska historikern James Bryce yttrar om denna rörelse,
            att »den kommer att visa sig vara en händelse av utom- ordentlig
            betydelse». En annan uppmärksam iakttagare har sagt: »Det är en
            av de mest betydelsefulla ändringar, som någonsin skett i den
            ameri- kanska styrelseformen.» Låt oss emellertid undersöka de
            nya metoderna. Den viktigaste fördel folket har vunnit är förslagsrätten
            (initiativ), som ger folket makt att föreslå och genomdriva lagar
            samt även att förändra styrelseformen (grundlagarna) genom sin
            egen omröstning. Det är alltså icke längre som hittills tvunget
            att vänta i åratal på en reform för att se- dan — såsom allt för
            ofta hänt — bli bedraget på valutan därav, emedan de s. k. »representanterna»
            till sist fört igenom den i förfuskad form. När- helst en folkmajoritet
            i en stat vill ha någonting gjort, kan den även få det utfört,
            och då är det varken för tidigt eller för sent.
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-006.pdf"/>
          <p xml:id="i-QohJrcCZTu2ZEyaTycS8Nm">
            12 Motioner i Första kammaren, Nr 3?.
          </p>
          <p xml:id="i-67uhrz3FctzYoFpsxcGLcq">
            I praktiken verkar förslagsrätten på följande sätt: En viktig
            sak för- kastas eller nekas behandling av statens lagstiftande
            församling. En grupr av medborgare eller en organisation upptar
            då denna lag, antingen i den form, vari den förut framlagts till
            behandling, eller ock utarbetad till ett självständigt förslag,
            som man låter trycka på petitionsbianketter och skicka omkring.
            Om åtta procent av statens valmän underskriva petitionen, måste
            statssekreteraren förelägga väljarna förslaget till avgörande.
            Om- röstningen verkställes icke särskilt för varje sak för sig,
            utan frågorna bli avgjorda vid tillfället för nästa allmänna val.
            På en särskild plats på röst- sedeln eller i somliga stater på
            en särskild sedel finnes en kort »titel», som beskriver lagen,
            och mitt för denna stå orden »ja» och »nej». Om de röstandes majoritet
            strukit under »ja», är förslaget godkänt av folket och träder
            i kraft som lag. Den andra rättighet, folket försäkrat sig om
            — det s. k. referendum — lägger i dess hand ett praktiskt medel
            att förhindra genomförandet av lagar eller koncessioner, som antagits
            av den lagstiftande makten, om det finner att dessa icke böra
            godkännas. Inom loppet av nittio dagar efter antagandet av en
            lag kan en ansökan av fem procent av valmännen in- sändas till
            statssekreteraren och lagens ikraftträdande uppskjutes tills vidare.
            Vid nästa val blir det så omröstning om saken på samma sätt som
            om insända förslag, och om flertalet röstar »nej», är lagen förkastad.
            Sextio dagar före valet kommer ett cirkulär, tryckt och distribuerat
            på statens bekostnad till varje särskild valman i staten. Cirkuläret
            innehåller officiella avtryck av de förslag, om vilka det skall
            röstas, och tillika in- lägg för och emot förslagen. Varje organisation,
            medborgargrupp eller en- skild person kan få sitt inlägg medtaget
            i cirkuläret mot att underskriva det med sitt namn eller namnet
            på styrelsens medlemmar och mot att be- tala staten omkostnaderna
            för tryckningen m. m. (I Oregon t. ex. är denna kostnad 125 kronor
            per sida.) Väljarna få alltså pålitliga och förstahands upplysningar,
            och dessutom tvingar man politikerna och tidningarna att hålla
            sig till sanningen. Det är svårt att missleda eller skrämma folket,
            då det har tillfälle att få veta sanningen.
          </p>
          <p xml:id="i-5fpntWxjHaRScMAaPL1Y2R">
            Innan valet äger rum, sändas provröstsedlar till väljarna, för
            att de skola få tillfälle att studera dem — och då särskilt titlarna
            på lagförslagen —
          </p>
          <p xml:id="i-S5GYYGAFwbnE2SeBDEtJ5L">
            innan de gå till valet. Man bör lägga märke till, att den lagstiftande
            statsmakten (riksdagen) fortsätter sitt arbete som vanligt, och
            utför största delen av lagstiftnings- arbetet alldeles som nu.
            Endast de frågor, varom befolkningen själv ge- nom petition fordrar
            att bli hörd, komma under omröstning, och denna företages som
            sagt vid de allmänna valen, varför kostnaderna därför bliva högst
            obetydliga. Den första stat som införde initiativ och referendum
            i sin grundlag var Syd-Dakota 1898. Att det lyckades kan direkt
            tillskrivas de organiserade jordbrukarna, och i själva verket
            äro jordbrukarna över hela landet så gott som enstämmigt anhängare
            av direkt lagstiftning, som initiativ och referendum med ett gemensamt
            namn kallas. Här nedan följa namnen på de stater, som infört systemet,
            och årtalen för införandet.
          </p>
          <p xml:id="i-FAoQvkhHkzETLMaBgyJwZw">
            1898 — S. Dakota 1907 — Oklahama 1902 — Oregon 1910 — Arkansas
            1905 — Nevada 1908 — Maire
          </p>
          <p xml:id="i-M8AxVbtyjTtb2Vz4MVRMEr">
            1906 — Montana — — Missouri
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-007.pdf"/>
          <p xml:id="i-SbgT8aASgUHc7ZUJraBsKM">
            Motioner i Första kammaren, Nr 37. 13
          </p>
          <p xml:id="i-PMhoBUSpK8PVxwwVff5Rcx">
            — — Colorado — — Ohio 1911 — Arizona : 1913 — Michigan — — California
            1914 — Mississippi 1912 — Nebraska — —N. Dakota. — — Washington
          </p>
          <p xml:id="i-4vjoHZcPmxdqsPfKfmjndR">
            Därtill ha nästan alla dessa stater grundlagsenligt utsträckt
            systemet (initiativ och referendum) till att gälla även grevskapen
            samt lands- och stadskommunerna i deras lokala angelägenheter.
            Vidare ha åtskilliga stater, som ännu icke infört systemet i statslagstiftningen,
            givit kommu- nerna rätt att använda det. Och cirka 400 städer,
            som infört stadsstyrelse enligt det nya »fullmäktigesystemet»,
            ha tillfogat dessa säkerhetsanord- ningar för att garantera folkets
            inflytande. Rörelsen har en anmärkningsvärd livskraft. Omkring
            tjugu stats- organisationer, ledda av en kraftig nationell sammanslutning,
            verka oav- låtligt för införande av dessa och liknande reformer.
            En gång införda lära de bliva beståndande, ty folket kommer icke
            att avstå sin makt.
          </p>
          <p xml:id="i-N54V8gNh7tksXtkJ69yWfS">
            Vid bedömandet av resultaten av den direkta folkstyrelsen genom
            initia- tiv och referendum tar man i allmänhet mest hänsyn till
            om folket på ett klokt sätt utövat sin rätt att förkasta och genomföra
            lagar, och de forskare och författare, som undervisa oss i dessa
            frågor, gå vid avgörandet av detta ut ifrån förutfattade synpunkter.
            De konservativa underskatta och de radikala överskatta — och där
            står man! Båda förbise vanligen det betydelsefullaste i hela saken.
            Det är icke så mycket vad folket gör, som det faktum att folket
            gör det självt, vilket på ett alldeles särskilt sätt ger det nya
            systemet dess särprägel. Ingen kan tvivla på att det försiggår
            en politisk omdaning, något lik- nande en fredlig revolution,
            i dessa amerikanska stater och städer, där ini- tiativ och referendum
            äro i användning. Där födes nytt hopp och nytt mod. Folket blir
            medvetet om makt- och frihetskänslan. Man nöjer sig icke lägre
            med att lita på andra, man kan själva handla, — därav det nya
            modet, den nya handlingskraften och den sunda samhällsandan, som
            håller på att utveckla sig. Intresset för de frågor, som komma
            upp är ofantligt. Veckor och må- nader före valen anställer man
            utredningar och diskussioner, debatter och samtal i politiska
            kretsar, i jordbrukar- och arbetarorganisationer, i han- dels-
            och folkbildningsföreningar, i skolor och universitet, i kvinnoklub-
            barna, på landsvägarna, på gatorna i städerna, vid middagsbordet
            och om- kring aftonlampan, överallt. En del av statsbiblioteken
            ha måst anskaffa hela nya avdelningar för att kunna tillfredsställa
            efterfrågan, så starkt är folkets begär efter vetande och upplysning
            angående de frågor, som skola avgöras. Cirkuläret för offentliggörande
            av lagförslag är typen för denna upp- lysningslitteratur och det
            stormeentrum, omkring vilket hela denna folk- uppfostrande verksamhet
            rör sig. Man kallar det »Väljarnas katekes». Tusenden av de bästa
            och mest intelligenta medborgarna, som icke låta förmå sig att
            blanda sig i den vanliga politiken, taga verksam del i lösan-
            det av de framförda frågorna. Många, många av dem arbeta gärna
            inten- sivt på utarbetandet och spridandet av petitioner om en
            lag, som ersätter en nödvändig reform, som politikerna neka att
            skänka sin uppmärksam-
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-008.pdf"/>
          <p xml:id="i-B9q3ytzMMjcnL6QBqcnuS7">
            14 Motioner i Första kammaren, Nr 37.
          </p>
          <p xml:id="i-Gm8nUdrHu3H12V3CmSrbao">
            het — åtminstone tills den blir mycket populär och agitation
            för den be- tyder framsteg. Dessa psykologiska och uppfostrande
            verkningar, tillika med möjlighet för ett nytt slags ledarskap,
            får man icke glömma bort. De äro i verkligheten de värdefullaste,
            såsom de andliga verkningarna all- tid äro det. Det nästa betydelsefulla
            »resultat», som i allmänhet förbises, är syste- mets verkan på
            de lagstiftande samhällsorganen. »Vi kunna icke genom- driva denna
            lag, den kommer att hänskjutas till referendum och förkastas»
            — är ett konstant omdöme bland lagstiftarna. Eller detta: »Vi
            kunna lika väl antaga denna lag; om vi icke göra det, driver folket
            igenom den genom initiativ, och hur går det sedan med oss?» Följaktligen
            ha i de stater, där initiativ och referendum införts, lagstiftarna
            blivit folkets tjänare, i stället för som förr dess herrar, och
            endast detta är mödan värt. Vänder man sig nu till sakens mera
            konkreta och påtagliga sida, upp- står naturligen den frågan:
            »Vad slags lagar föreslår man? Vilka folk- lager sända ut petitionerna?»
            I allmänhet ha de lagförslag, varom man anställt omröstning, rört
            sig om viktiga ekonomiska, politiska och etiska frågor, som berört
            hela folkets välfärd i dess dagliga liv, d. v. s. de levande,
            brännande frågor, som tränga sig fram, och som det vanligen är
            svårt att få politikerna att lösa utan ändlös förhalning, stora
            ansträngningar och mycket ödande av tid, kraft och tålamod från
            folkets sida. De förslag, som oftast framförts genom initiativ,
            ha egendomligt nog gått ut på att förbättra formerna för det representativa
            styrelsesättet och be- vara det för korruption. Man har stiftat
            lagar, som minska farorna av partiväldet; som begränsa och fordra
            offentlig Kontroll över de penning- medel som användas i valkampanjerna;
            lagar, som fråntagit de politiska ledarna makten att utse kandidater
            och lagt den i väljarnas egna händer; lagar om återkallelserätt
            (recall), vilka sätta folket i stånd att genast kräva nytt val,
            genom petition, och genom omröstning avsätta valförrätta- ren,
            om denne visat sig partisk eller inkompetent; lagar om självstyrelse
            för stads- och landskommuner i lokala angelägenheter o. s. v.
            — Lagar, som vidga folkets makt över styrelsen, bli alltid antagna,
            åtminstone om de äro väl utarbetade. Näst dessa frågor i frekvens
            komma de stora ekonomiska och etiska sam- intressen, som tiden
            överallt står ansikte mot ansikte emot. I Amerika, som överallt,
            gynnar skattesystemet de rika på bekostnad av folkets stora fler-
            tal. Följaktligen har foiket i alla stater med direkt lagstiftning,
            där de alltså nu ha makt därtill, gripit sig an med detta problem,
            och många ändringar ha föreslagits, huvudsakligen i syfte att
            frigöra arbetet och beskatta privilegierna. — Genom sina diskussioner
            lär folket känna san- ningen och en rättfärdig lösning av denna
            fråga står för dörren. Alkoholfrågan är också ett ämne, som alltid
            står på dagordningen. Några stater och städer besluta att avskaffa
            spirituosahandeln, andra att in- skränka och reglera konsumtionen,
            men överallt motarbetar man de kraf- ter, som stå bakom handeln
            med alkohol, och driver dem ut ur politiken. Med tillhjälp av
            initiativ ha åtskilliga stater försäkrat sig om kvinnor- nas deltagande
            i nolitiken, det som just nu är dagens brännande fråga. Lagar,
            som förbättra arbetande mäns, kvinnors och barns rättsställning
            och arbetsvillkor, föreslås ofta, liksom lagar till nytta för
            lantbrukarna. Dessa klasser ha vunnit mycket. I själva verket
            ha initiativ och referendum i Amerika inga säkrare anhängare och
            understödjare än de organiserade farmarna och arbetarna.
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-009.pdf"/>
          <p xml:id="i-CbCTMRQxdYDiPkzamnaahd">
            Motioner i Första kammaren, Nr 37. 15
          </p>
          <p xml:id="i-SG5btQ4PHDMmikb6H8YbtQ">
            Folket gynnar lagar och bevillningar till främjandet av undervisningen,
            men är emot militära föranstaltningar. I allmänhet synes det vara
            för den lagstiftning, som gagnar det stora flertalet, och emot
            speciella privilegier. Mycket få likgiltiga frågor komma upp.
            De, som företrädesvis sätta i gång petitioner, äro de stora landtbrukar-.
            arbetar- och reformföreningarna, de människor, som arbeta för
            att gagna mänskligheten och göra världen bättre att leva i. De
            reaktionära krafterna mobilisera även någon gång, som de ha rätt
            att göra, men måste under- kasta sig majoritetens beslut. Inga
            ljusskygga metoder hjälpa här. Kam- pen för framåtskridandet föres
            på öppen mark. I sina beslut har folket blivit en missräkning
            både för de längst gående radikalerna och för den yttersta högern.
            De ha gått i en riktning, som man skulle kunna kalla uppbyggande
            framåtskridande. Man antager inte en reform, förrän man är förvissad
            om att den ger vad man behöver och kommer att göra nytta. Men
            när man fattat sitt beslut, kan saken icke, som hittills, förhalas
            år ifrån år. Det faktum att man, såväl i Schweiz som Amerika,
            någon gång förkastar nya reformer, som folket ännu ej för- står,
            har föranlett många att anse referendum såsom alltför konservativt.
            Dessa kritiker förbise, att dessa samma en gång förkastade reformer
            kunna tagas upp på nytt, godkännas vid en senare omröstning eller
            genomföras av den lagstiftande församlingen, och sålunda föras
            ut i livet många år, innan de kunnat förverkligas enligt det gamla
            systemet. De glömma, att lagar som icke vila på den allmänna meningen,
            svårligen kunna hållas vid makt utan bliva ineffektiva. De förbise
            det faktum, att då en majoritet har an- tagit en ny lag, denna
            i och med detta vunnit erforderlig styrka och be- ständighet.
            Sålunda blir den direkta lagstiftningen även administrationen
            till mycken och betydelsefull hjälp. Men blir det icke för många
            frågor, som föreläggas folket, och är detta tillräckligt intelligent?
            Folket kommer alltid i längden, om det blott får tillfälle därtill,
            att sköta sina egna angelägenheter bättre än någon vald eller
            ärvd regeringsmakt skulle kunna det. Detta är ett faktum, som
            tu- sende års historia odisputabelt visar oss. De privilegierade
            frukta icke folkets okunnighet utan dess intelligens. Tills dato
            hava 44 statsomfat- tande val hållits i 15 stater, där folket
            kunnat framlägga lagförslag genom petitioner. Tillsammans 285
            frågor av alla slag hava varit under omröst- ning, eller i genomsnitt
            6.5 vid varje val. Endast vid fyra tillfällen hava för många frågor
            framkommit, och den lätthet, varmed folket fattat sina beslut,
            har förvånat kritiken. Och väljarna äro ytterst intresserade.
            Rösträkningen ger vid handen. att 75 procent av väljarna rösta
            för eller mot varje lag, som hänskjutes till dem; 88 procent rösta
            om de viktigaste sakerna och 68 procent t. o. m. om de mera oväsentliga
            angelägenheterna. De, som icke ge uttryck åt sin mening, äro de
            okunniga och obildade, som icke kunna intresseras för prin- ciper,
            men väl kunna drivas samman, när det gäller att stöda personer
            och partier. Det naturliga resultatet blir då att, utan att något
            villkorligt förbud lagt hinder i vägen för deras deltagande, de
            okunniga och likgiltiga väljarna av sig själva försvinna ur det
            offentliga livet, så att besluten komma att fattas av de intelligenta
            och kompetenta — de verkliga med- borgarna. Så skall alltså till
            sist folkstyret försöka sin lycka. Under århundraden ha folken
            böjt sig för budet, att regering och styrelse voro uppgifter för
            de hästa och visaste och något vida över förmågan för det stora
            flertalet.
          </p>
          <pb facs="riksdagen-motions-pdf/data/1926/mot_1926__fk__37/mot_1926__fk__37-010.pdf"/>
          <p xml:id="i-JNEALeoFBskjVvXufq4Znu">
            16 Motioner i Första kammaren, Nr 3?.
          </p>
          <p xml:id="i-UwEwnsUiyvGArmnETdBfKA">
            Världen har prövat despotism, monarki, konstitutionell monarki
            och val- republiker — alla hava misslyckats med att stifta fred
            och rättvisa. Folken fordra nu omedelbar makt. Detta är det sista
            steget, och initiativ och refe- rendum lämna oss medel till detta
            ändamål. Som Theodor Curti, en av Schweiz” ledande statsmän och
            förutvarande redaktör av »Frankfurter Zeitung», en gång yttrat:
            »initiativ och referendum är icke en princip, som endast vidkommer
            två eller tre land, den angår alla land. Den är ett po- litiskt
            varsel, den betecknar ett folkens allmänna uppvaknande till insikt
            om sin rätt att själva uppbygga staten. Detta varsel och detta
            uppvak- nande har en historisk bakgrund och skall bliva en levande
            länk i den fram- tida utvecklingen av världens folkslag, åtminstone
            är jag övertygad om, att detta system för lagstiftning skall följa
            det allmänna antagandet av engelsk parlamentarism och eventuellt
            fullkomna eller ersätta denna.»
          </p>
          <p xml:id="i-NrDZEhE4ZDbuAqF3RLeNFH">
            Stockholm, Isaac Marcus” Boktryckeri-Aktiebolag, 1926.
          </p>
        </div>
      </div>
    </body>
  </text>
</TEI>
