<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00294">
  <teiHeader>
    <fileDesc>
      <titleStmt>
        <title>Universitetsstatus till Högskolan i Gävle</title>
        <author corresp="i-A1WkfiAbmndDMThhAvrWEm">av Hans Backman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Universitetsstatus till Högskolan i Gävle</title>
          <idno type="rdwebb">GU02Ub294</idno>
          <rs type="number">Ub294</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub294/text</ref>
          <ref type="dokument_url_html">http://data.riksdagen.se/dokument/GU02Ub294</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub294</ref>
          <ref type="doc">http://data.riksdagen.se/fil/D4F35D8A-B49D-4E68-A4A5-CFD21474CB56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FPtr333Cq4i9CLsuUn1CRj" type="signed"/>
        <correspContext corresp="i-FPtr333Cq4i9CLsuUn1CRj">
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction type="referral" xml:id="i-Q7tyAbQhtAfs3N3CebEgCa">
          <date when="2006-11-07"/>
        </correspAction>
        <correspAction type="dismissal" xml:id="i-GHdDrAihuTiNKiaJzCLmr7">
          <date when="2006-11-07"/>
        </correspAction>
        <correspAction type="numbering" xml:id="i-UCqDZRVbX928nTw162kk7G">
          <date when="2006-11-01"/>
        </correspAction>
        <correspAction type="submission" xml:id="i-PZZkv6WutxV81H6K8TUTzW">
          <date when="2006-10-31"/>
        </correspAction>
        <correspAction type="transfer" xml:id="i-WFTywU5GjuDodpLFNPKV4y">
          <date when="2006-10-30"/>
        </correspAction>
        <correspAction type="assigned" xml:id="i-RfUKunAcQDg2RGEhQ5S2pQ"/>
        <correspContext corresp="i-RfUKunAcQDg2RGEhQ5S2pQ">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Gq6BjXw14FHVUKy3rrhyw3">
            Förslag till riksdagsbeslut
          </head>
          <list style="ol">
            <item xml:id="i-7kXYFbdaoQ8h2soccffqtU">
              Riksdagen tillkännager för regeringen som sin mening vad i motionen
              anförs om att Högskolan i Gävle ska göras till universitet.
            </item>
            <item xml:id="i-Bbck6iRQgUKiFtygtRSqa7">
              Riksdagen tillkännager för regeringen som sin mening vad i motionen
              anförs om att Högskolan i Gävle ska tilldelas vetenskapsområdet
              teknik och humanistisk-samhällsvetenskapligt vetenskapsområde.
            </item>
            <item xml:id="i-QPEXn8xmLMy2t8ULfs5fqu">
              Riksdagen tillkännager för regeringen som sin mening vad i motionen
              anförs om regionala hänsyn inom forskningspolitiken.
            </item>
          </list>
        </div>
        <div type="motContent">
          <head type="h1" xml:id="i-A4pAdqfd6eK5iPTw6N3NmP">
            Universitetsstatus till Högskolan i Gävle
          </head>
          <head type="h1" xml:id="i-YYqCKG5MtZ6idQAdu7SME8">
            Motivering
          </head>
          <p xml:id="i-NdyoAQqRuRerXcKyzoD9tG">
            Andelen högskolestuderande i Gävleborg har ökat tack vare Högskolan
            i Gävle. Då denna ökning startade från en låg nivå måste antalet
            högskolestuderande dock fortsätta öka. Andelen ungdomar från regionen
            som går till högr e utbildning har ökat från 20 procent till 41
            procent under en tioårsperi od. Trots detta ligger Gävleborg fortfarande
            under riksgenomsnittet på 46 procent. Noterbart i sammanhanget
            är att andelen invånare som är 20 år och har grundläggande behörighet
            till universitet och högskolan är 63 procent i Gäv leborg vilket
            är samma nivå som i riket som helhet.
          </p>
          <p xml:id="i-T82Ptp6qngu8YiXQAkZ5Gq">
            När det gäller forskarutbildningen ligger regionen inte bra till.
            Bara en procent går vidare till forskarutbildning vilket kan jämföras
            med riksgenomsnittet på sju procent. Det behövs fler forskarutbildade
            personer i arbetslivet i Gävleborg. Historiskt sett har Gävleborgs
            största handikapp varit att länsborna, jämfört med riket i övrigt,
            haft låg utbildningsnivå. Detta är sannolikt en viktig förklaring
            bakom att länet tvingats redovisa hög arbetslöshet, befolkningsminskning
            och förhållandevis låg nyetablering av företag.
          </p>
          <p xml:id="i-RzRoFLgfVTM88aVXV3mEKB">
            Extra allvarligt har det varit att länet haft den lägsta andelen
            högskolestuderande i landet. Utbudet av högskoleutbildning har
            varit lägre än på andra håll. Ungdomar har därför lämnat och lämnar
            fortfarande länet för att utbilda sig. Ogynnsam åldersstruktur
            med stor andel äldre i flera kommuner är illavarslande för framtiden.
            Företagen i länet har påfallande låg andel högre utbildade bland
            sina anställda.
          </p>
          <p xml:id="i-AVgCd5Uh3WGCJRg2itmVjS">
            I gällande tillväxtprogram mellan staten och länet ingår målen
            Fler nya yrkesinriktade högskoleutbildningar som etableras i samverkan
            med närings­livet och fler studenter som deltar i dessa. Fler
            studenter som arbetar i regionen efter genomgångna studier.
          </p>
          <p xml:id="i-PC2A6V7ZLKM2tcXWnc5VJg">
            Utbyggnaden av Högskolan i Gävle är inte tillräcklig. Högskolans
            utbud är i relation till folkmängden mindre än i andra län. Ökade
            resurser skulle ge högskolan bättre förutsättningar att profilera
            sin forskning i nära samverkan med företag, organisationer och
            myndigheter i regionen. Faktum är att just forskningen och forskarutbildningen
            anges som avgörande om den högre utbildningen ska kunna fungera
            som tillväxtmotor i en region. Det är därför av största vikt att
            den regionala fördelningen av forskning och forskarutbildning
            beaktas. Skillnaden mellan universitet och högskola är just forskningen.
          </p>
          <p xml:id="i-JSVdvXsTQwjc5s6nBWZNzX">
            Några högskolor har omvandlats till universitet på senare år.
            De som jobbar på Högskolan i Gävle har som mål att länets högskola
            ska bli universitet. Den målsättningen bör stödjas. Det finns
            många goda argument för ställningstagandet att Gävles högskola
            ska få universitetsstatus. Kvaliteten på grundutbildningarna skulle
            höjas och det skulle bli lättare att rekrytera akademiskt utbildade
            lärare. Ett eget universitet i Gävle skulle öka regionens självkänsla
            och genom sina lärare, studenter och idéer bidra till regionens
            utveckling och näringslivets förnyelse. Genom ett eget universitet
            i Gävle skulle regionens ungdomar få samma möjligheter till högre
            utbildning, även forskarutbildning, som landet i övrigt.
          </p>
          <p xml:id="i-MrcJXWAdYngXqtZB5aJr7V">
            Ett universitet i Gävle skulle bidra till att öka rekryteringen
            till forskarutbildning och därmed till försörjningen, inte minst
            för regionen och högskolan själv, med forskarutbildad arbetskraft.
            Högskolan i Gävle har många rötter och de går i många olika riktningar.
            Det gamla lärarseminariet, vårdhögskolan och Statens institut
            för byggforskning är några.
          </p>
          <p xml:id="i-CacC47caxDA7stcTwQD2WN">
            Utvecklingen har gått mot en allt större bredd och mot ett allt
            större djup och den har, särskilt under 1990-talet, varit mycket
            snabb. Idag tillhör Gävles högskola de medelstora högskolorna
            i landet med drygt 6 200 helårsstudenter, drygt 700 anställda,
            80 doktorander och drygt 30 professorer. Högskolan har en mycket
            livskraftig forskning inom många olika fält: samhällsbyggnad,
            elektronik, arbetslivs- och företagsutveckling, vård, hälsa och
            omsorg, lärande, kultur och samhälle.
          </p>
          <p xml:id="i-3qqpKtATZ1evkV7Po9nXab">
            I januari 2003 övergick belastningsskadecentrum från Arbetslivsinstitutet
            till Högskolan i Gävle vilket innebar en ökning av forskarvolymen.
            Högskolan arbetar aktivt med att utveckla samarbetet med näringslivet.
            Gävle högskolas möjligheter att utvecklas till universitet är
            således mycket goda. Högskolan i Gävle har ett antal nischområden
            av stor styrka och ligger i en region med stort behov av utveckling.
            Den har studenter och lärare av hög klass.
          </p>
          <p xml:id="i-VAya3w5Yn89Zy3BHQWbQFP">
            Högskolan i Gävle har dessutom ansökt om vetenskapsområden i
            teknik. Därmed har Högskolan i Gävle tagit det första steget mot
            att bli universitet. I ansökan betonas att Högskolan i Gävle har
            goda möjligheter att expandera.
          </p>
          <p xml:id="i-7j8jk86uawC46ABTfq1TYd">
            Högskolans forskningskapacitet och handledarresurser är en nationell
            tillgång som kommer att kunna nyttjas bättre med en universitetsstatus
            eller till en början med vetenskapsområdet teknik. Med ett vetenskapsområde
            i teknik har högskolan rätt att examinera forskarstudenter. Idag
            finns 100 forskarstudenter vid högskolan, men dessa är formellt
            inskrivna vid andra lärosäten. Med egen forskarutbildning skulle
            Högskolan i Gävle kunna utnyttja sina resurser bättre. Idag utnyttjas
            inte högskolans professorer till fullo i sin handledarkapacitet.
            En egen forskarutbildning skulle därför stärka den tekniska forskarutbildningen
            även på nationell nivå.
          </p>
          <p xml:id="i-6pzzwZUWXhrh2174Pg1uNh">
            Hösten 2004 ansökte högskolan om även humanistisk-samhälls­veten­skap­ligt
            vetenskapsområde och tog därmed ytterligare ett steg mot universitets­status.
            Högskolan i Gävles ansökningar om vetenskapsområden teknik och
            humanistisk-samhällsvetenskapligt vetenskapsområde bör stödjas.
          </p>
          <p xml:id="i-6UCzYqFvoFTJUjCKqHbomB">
            Utan en bra högre utbildning i länet får företag och offentliga
            verksam­heter i Gävleborg svårt att rekrytera kvalificerade medarbetare.
            Det betyder inte bara mindre möjligheter till nyföretagande utan
            också större risker för att företag flyttar från länet. Om vi
            inte höjer utbildningsnivån ännu mer i länet riskerar vi att få
            leva med den olyckliga kombinationen av arbetslöshet och samtidigt
            brist på kvalificerad personal. Satsningar på länets högskola,
            som jag anser ska få universitetsstatus, är därför nödvändiga
            och själva nyckeln till framgång i detta sammanhang.
          </p>
        </div>
        <div type="motSignatures">
          <list>
            <item xml:id="i-7U4ZKJcMN8PxnMgAx38axN" who="i-A1WkfiAbmndDMThhAvrWEm">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
