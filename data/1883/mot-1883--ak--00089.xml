<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1883/mot_1883__ak__89/mot_1883__ak__89-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra Kammaren, N:o 89.
          </p>
          <p>
            N:o 89.
          </p>
          <p>
            Af Herr Johan Andersson i Lysvik: Om inställande af Kongl. teatrarnes
            verksamhet för statens räkning samt användande af teaterbyggnaderna
            och deras tomter för andra statens ändamål.
          </p>
          <p>
            Det torde ännu ej vara förgätet, huru frågan om de Kongl. teatrarne
            förorsakade sistlidne Riksdag rätt mycket obehag, och att döma
            af teater- styrelsens utlåtande och förslag, sådant det under
            de senaste dagarne varit synligt i tidningarne, synes denna fråga
            icke heller blifva behaglig under innevarande riksdag. Utan att
            känna det förslag, som är att förvänta från Kongl. Maj:t rörande
            denna fråga, synes mig dock temligen gifvet, att högst betydliga
            summor erfordras från statsverkets sida, derest de Kongl. teatrarne
            hädanefter såsom hittills skola utöfva sin verksamhet. Visserligen
            har det talats — och detta var äfven en af sistlidne Riksdags
            Stats-Utskotts anvisade utvägar — att man skulle sälja den så
            kallade Dramatiska teatern och för statens räkning bibehålla den
            Stora teatern, men denna utväg befarar jag skulle leda derhän,
            att teaterhuset, som lärer vara eldfarligt och för sitt ändamål
            olämp'igt, snart nog måste ombyggas, hvartill torde åtgå några
            millioner. För oss från landsbygden, som omöjligen kunna fatta,
            att teatern skulle vara för samhället så gagnande och nödvändig,
            att dertill måste lemnas anslag, äfven om man nödgas af brist
            på medel afslå bidrag för ändamål, som i mitt och många andras
            tycke äro långt mera nödiga och för det all- männa gagnande, synes
            derföre en annan af de utvägar, samma Stats-Utskott anvisar, vara
            mera tilltalande. Utskottet säger nemligen, »att till näst sammanträdande
            Riksdag må blifva framlagdt förslag till definitivt ordnande af
            frågan om teatrarnes framtida ställning, vare sig sådant finnes
            böra ske genom försäljning, eller genom inställande af de Kongl.
            teatrarnes verk-
          </p>
          <pb facs="riksdagen-motions-pdf/data/1883/mot_1883__ak__89/mot_1883__ak__89-002.pdf"/>
          <p>
            Motioner i Andra Kammaren, N:o 89. 1
          </p>
          <p>
            samhet och byggnadernas användning för andra ändamål, eller genom
            öfver- enskommelse i ämnet med Stockholms stad» etc. Då man emellertid
            sväfvar i ovisshet om det förslag i ämnet, som af Kongl. Maj:t
            kommer att föreläggas Riksdagen, torde ett förslag af enskild
            motionär under sådana förhållanden anses mindre välbetänkt, såsom
            att gå ärendet i förväg, men som riksdagsman oerfaren vet jag
            ej, om man rörande denna fråga kan, sedan innehållet af det Kongl.
            förslaget varder kändt, efter motionstidens slut väcka motion.
            För att sålunda icke förlora fata- lierna vågar jag till Riksdagens
            pröfning framlägga detta förslag såsom ett bidrag till lösning
            af frågan. Inom Riksdagen finnes näppeligen mer än en tanke derom,
            att nu varande riksdags- och riksbankshus äro för sina ändamål
            alldeles olämpliga. Då nu derjemte genom Kongl. Maj:ts proposition
            N:o 1 till denna Riksdag blifvit förklaradt, att den lokal, som
            är upplåten för Riksarkivet, befinnes vara så olämplig och otillräcklig
            för sitt ändamål, att en ny byggnad är föreslagen att uppföras,
            hvartill kostnaden är beräknad att utgöra mer än 1,216,000 kronor,
            så synas mig dessa frågor jemte frågan om Kongl. teatrarne böra
            kunna lösas i sammanhang. Om Stora teaterns hus, såsom olämpligt
            för sitt nu varande ändamål, jemte tillhörande tomter komme att
            anslås för Riksdagen, som derå uppförde tidsenliga byggnader,
            inrymmande både Riksdag, Riksbank och Riksgäldskontor, så kunde
            Riksarkivet sedan inrymmas i nu varande riksdagshus, samt Riksarkivets
            och Riksgäldskontorets närvarande lokaler användas för andra statens
            behof, och Riksbankens tvenne hus försäljas. Någon beräkning af
            härmed förenade kostnader kan jag naturligtvis ej uppgöra, men
            antagligen komma dessa att fullt uppvägas af deremot svarande
            fördelar och besparingar. Mängen torde i anledning af detta förslag
            invända, att hufvudstaden icke kan undvara en så kallad lyrisk
            scen. Om så är, hvilket jag ej vågar bestrida, då jag ej känner
            behofvet i denna del, vågar jag dock påstå, att den stora massan
            af svenska folket icke erfar något dylikt behof. Skulle för hufvudstaden
            en dylik inrättning vara af behofvet påkallad, så borde det väl
            äfven vara dess ensak att draga försorg om sådan anstalts anskaffande
            och underhåll, dertill staten möjligen kunde bidraga på det sätt,
            att Helge- andsholmen af staten upplätes för sådant ändamål, mot
            det att staden uppförde nytt hofstall och för öfrigt ordnade holmen
            på ett tillfredsställande sätt. På grund af hvad nu anförts vågar
            jag föreslå,
          </p>
          <p>
            att Riksdagen för sin del ville besluta inställande af Kongl.
            teatrarnes verksamhet för statens räkning, samt att dess hus och
            tomter må upplåtas åt Riksdagen för att
          </p>
          <pb facs="riksdagen-motions-pdf/data/1883/mot_1883__ak__89/mot_1883__ak__89-003.pdf"/>
          <p>
            12 Motioner i Andra Kammaren, N:o 89.
          </p>
          <p>
            å samma tomter uppföra nya byggnader, inrymmande så väl riksdagshus
            som lokaler för Riksbanken och Riksgälds- kontoret.
          </p>
          <p>
            Som jag redan antydt, afser mitt förslag att i så vidsträckt
            mån som möjligt hålla frågan öppen för Stats-Utskottet — dit jag
            anhåller, att denna motion må varda remitterad — hvilket derigenom
            kommer i tillfälle att i ett sammanhang taga omförmälda ärende
            i öfvervägande.
          </p>
          <p>
            Stockholm den 27 Januari 1883.
          </p>
          <p>
            J. Andersson fr. Vermlands län.
          </p>
          <p>
            Stockholnr, Associations-Boktryckeriet, 1883.
          </p>
        </div>
      </div>
    </body>
  </text>
</TEI>
