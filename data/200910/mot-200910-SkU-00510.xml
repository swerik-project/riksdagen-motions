<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00510">
  <teiHeader>
    <fileDesc>
      <titleStmt>
        <title>Personligt kompetenskonto för utvecklat arbetsliv</title>
        <author corresp="i-Fa75ePV6JC2wN91aE4xcYD">av Stefan Attefall m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personligt kompetenskonto för utvecklat arbetsliv</title>
          <idno type="rdwebb">GX02Sk510</idno>
          <rs type="number">Sk510</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk510/text</ref>
          <ref type="dokument_url_html">http://data.riksdagen.se/dokument/GX02Sk510</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk510</ref>
          <ref type="doc">http://data.riksdagen.se/fil/64222B49-619A-4CC6-ABE7-BB78A3337690</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DfbAR6oP3TT4T5jR7hfrxw" type="signed"/>
        <correspContext corresp="i-DfbAR6oP3TT4T5jR7hfrxw">
          <note type="signatory" corresp="i-Fa75ePV6JC2wN91aE4xcYD"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-72kqiNR5qAGw8bQpzhZ57i" type="numbering">
          <date when="2009-10-08"/>
        </correspAction>
        <correspAction xml:id="i-Q53ZW8mXKQrG5aiLWNfj3u" type="submission">
          <date when="2009-10-06"/>
        </correspAction>
        <correspAction xml:id="i-58qDGfWBWd5TTGoAJh2TRf" type="transfer">
          <date when="2009-10-05"/>
        </correspAction>
        <correspAction xml:id="i-L22swoUtgJ9ZmKbNvaQUFU" type="assigned"/>
        <correspContext corresp="i-L22swoUtgJ9ZmKbNvaQUFU">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-oWYcaXxif2KPaskNAQuNq">
            Förslag till riksdagsbeslut
          </head>
          <p xml:id="i-UaAshKRpeapzzFfpKRA1Qe">
            Riksdagen tillkännager för regeringen som sin mening vad som
            anförs i motionen om att utreda införandet av ett system med personliga
            kompetenskonton.
          </p>
        </div>
        <div type="motContent">
          <head xml:id="i-7shyv5CNfuTrJEidRt13S4" type="h1">
            Motivering
          </head>
          <p xml:id="i-4agh2h2cokXtNssvdgkQs2">
            Kristdemokraterna föreslår att ett system för personligt kompetenssparande
            införs. Vi förespråkar en modell där löntagare ges möjlighet att
            göra avdrag på inkomstbeskattningen för insättningar på ett personligt
            kompetenskonto.
          </p>
          <head xml:id="i-U89qUV7yQB4C2m7mUQdJ9o" type="h2">
            Statliga utredningar om kompetenskonton
          </head>
          <p xml:id="i-3BirHLqsthgJpAFA6EgjKG">
            Frågan om personliga kompetenskonton är inte ny. Redan år 1995
            motionerade Kristdemokraterna för första gången i frågan. Fem
            år senare lade en statlig utredning fram ett förslag. Den statliga
            utredningen pekade på att ett system för personligt kompetenssparande
            skulle bidra till ökad rörlighet på arbetsmarknaden, förebyggande
            av flaskhalsar, minskad risk för arbetslöshet samt ökad möjlighet
            att vara kvar i arbetslivet fram till pensionsåldern. Utredningen
            gjorde bedömningen att de positiva effekterna uppväger kostnaden
            för en ökad frånvaro för kompetensutveckling, som bedömdes motsvara
            maximalt 2 procent av arbetskraften per år.
          </p>
          <p xml:id="i-C3bpe7FdJCjq8kquiJpRoj">
            Utredningen betonade att ett system som ska tillämpas av miljoner
            människor måste vara lätt att förstå och lätt att hantera. Därför
            förespråkades att systemet ska likna det som gäller för individuellt
            pensionssparande. Utredningen föreslog att i de fall där en kontoinnehavare
            uppnått en ålder på 65 år och inte förbrukat innestående medel,
            ska det finnas möjlighet att låta kompetensmedlen övergå i pensionssparande.
            Taket föreslogs hamna på tio prisbasbelopp. Rätten att göra insättningar
            och därmed möjlighet till avdrag i deklarationen upphör alltså
            när taket nåtts. När det gäller avkastningsskatten föreslogs en
            skattesats på 15 procent på motsvarande sätt som för individuellt
            pensionssparande.
          </p>
          <head xml:id="i-3dZUTajG3NNfconDoWiJgA" type="h2">
            Globaliseringsrådets slutrapport
          </head>
          <p xml:id="i-BJFeWeseiLnwDqw4A44eKM">
            Även i Globaliseringsrådets slutrapport (Ds 2009:21), som lämnades
            2009, förespråkades ett införande av kompetenskonton. Rådet betonade
            att kontinuerligt och livslångt lärande är något som behövs i
            ett modernt samhälle. Sveriges omställningsförmåga beror till
            stor del på vilka möjligheter som finns för vuxna att skaffa sig
            kompletterande kunskaper.
          </p>
          <p xml:id="i-9tb6XWdXjBQ9c6BBcyekiL">
            Globaliseringsrådet påpekade att en svag punkt i det svenska
            utbildningssystemet är att möjligheterna att skaffa sig en ny
            eller en kompletterande utbildning för personer som sedan ett
            antal år befinner sig i arbetslivet är för dåliga. Det finns visserligen
            internutbildningar som finansieras av företagen, men dessa har
            den nackdelen att de inte stärker personers möjligheter att byta
            bransch, exempelvis i samband med en strukturomvandling. Arbetsmarknadsutbildningarna,
            som är skattefinansierade, har å sin sida den nackdelen att de
            är förbehållna arbetslösa.
          </p>
          <p xml:id="i-LP3e3PSvYPca5oCJaf1jsC">
            Globaliseringsrådet ansåg att återkommande utbildningar är en
            strategisk utbildningspolitisk fråga som det offentliga bör ta
            ett delansvar för, antingen i form av avdragsrätt för sparade
            medel eller genom att staten kompletterar privata insättningar
            (till exempel från individer och arbetsgivare) med bidrag av skattemedel.
          </p>
          <head xml:id="i-3YuNzBZNsbHpAUQYXx4QFo" type="h2">
            Kompetenskonto
          </head>
          <p xml:id="i-AcbjvQKKztrpTY8T5MFTUV">
            Frågan om kompetenskonton har diskuterats flitigt de gångna tio
            åren, men ändå har ingen proposition lags i frågan. År 2002 kom
            visserligen en proposition från den dåvarande socialdemokratiska
            regeringen, men propositionen innehöll inga lagförslag utan endast
            knapphändiga riktlinjer. Ett komplett förslag aviserades till
            hösten 2002 för att systemet skulle kunna träda ikraft den 1 juli
            2003, men någon sådan proposition kom aldrig. Inte heller den
            nuvarande alliansregeringen har återkommit i frågan, trots att
            samtliga allianspartier tidigare har motionerat i frågan.
          </p>
          <p xml:id="i-FjaeZQJ5t4kY4TCqDANCJf">
            Kristdemokraterna förespråkar att ett system för personliga kompetenskonton
            införs, där alla löntagare ges möjlighet att göra avdrag på inkomstbeskattningen
            för insättningar på ett personligt kompetenskonto. Vi föreslår
            vidare att avdragsrätten ska gälla insättningar på upp till ett
            prisbasbelopp per år, med ett tak på tio basbelopp. För att få
            systemet enkelt bör samma uttagsskatt gälla för det personliga
            kompetenskontot som för det individuella pensionssparandet. Har
            inte pengarna används vid en ålder av 65 år, ska pengarna kunna
            flyttas över till det individuella pensionssparandet.
          </p>
          <p xml:id="i-G3DJ3MetP82PoFXhyn5eX1">
            Låginkomsttagarnas mer begränsade handlingsutrymme bör inte föranleda
            beloppsgränser som gör reformen meningslös. Därför förespråkar
            vi någon form av extra skattekredit eller bidrag till låginkomsttagare
            som börjar kompetensspara. Detta är viktigt utifrån ett fördelningspolitiskt
            perspektiv.
          </p>
        </div>
        <div type="motSignatures">
          <list>
            <item xml:id="i-W88FhLe2G2F1MbzPGAvcTi" who="i-Fa75ePV6JC2wN91aE4xcYD">
              Stefan Attefall (kd)
            </item>
            <item xml:id="i-5eyhgpPnt2kBMeqw4zKFun" who="i-TECanR77Prb79DHwPvLitN">
              Annelie Enochson (kd)
            </item>
            <item xml:id="i-5qtt2HVriFzRhng1wbkRHh" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
