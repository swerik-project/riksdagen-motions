<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-02511">
  <teiHeader>
    <fileDesc>
      <titleStmt>
        <title>Arbetsmarknad</title>
        <author corresp="i-TrXGyxsScvTSQxnJXvtZZW i-63whZFxsr3MAneyb8u5Db3">av Sven-Olof Sällström och Magnus Persson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2511 av Sven-Olof Sällström och Magnus Persson (båda SD)</title>
          <idno type="rdwebb">H4022511</idno>
          <rs type="number">2511</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H4022511/text</ref>
          <ref type="dokument_url_html">http://data.riksdagen.se/dokument/H4022511</ref>
          <ref type="dokumentstatus_url_xml">http://data.riksdagen.se/dokumentstatus/H4022511</ref>
          <ref type="docx">http://data.riksdagen.se/fil/F4B6E81E-09B7-4CF8-92DC-888F2335ABFB</ref>
          <ref type="pdf">http://data.riksdagen.se/fil/62CCF584-36D0-43F9-9CE3-117AEC2E29B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YULK3Y1v9xeSLiMwuXWZ9i" type="signed"/>
        <correspContext corresp="i-YULK3Y1v9xeSLiMwuXWZ9i">
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-63whZFxsr3MAneyb8u5Db3"/>
        </correspContext>
        <correspAction xml:id="i-T82n3sVjAnfbvUS1iLE2YA" type="submitted">
          <date when="2016-10-05"/>
          <time when="12:46:56"/>
        </correspAction>
        <correspAction xml:id="i-RoqusjtfXNTek9otXrpxqR" type="reviewed">
          <date when="2016-10-05"/>
          <time when="15:53:46"/>
        </correspAction>
        <correspAction xml:id="i-ELym7y25e5KTm3npzY2nBP" type="referred">
          <date when="2016-10-14"/>
        </correspAction>
        <correspAction xml:id="i-H3VTDeQR4iqUfLNKx6Zq1e" type="assigned">
          <date when="2017-05-09"/>
          <time when="12:08:30"/>
        </correspAction>
        <correspContext corresp="i-H3VTDeQR4iqUfLNKx6Zq1e">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-HMnpVGQLJdZ2vLgkTovhtP" type="behandlas_i"/>
        <correspContext corresp="i-HMnpVGQLJdZ2vLgkTovhtP">
          <ref type="uppgift">2016/17:SfU17</ref>
          <ref type="ref_dok_id">H401SfU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XSxq8ZksbeTbfob4iZHUh7" type="behandlas_i"/>
        <correspContext corresp="i-XSxq8ZksbeTbfob4iZHUh7">
          <ref type="uppgift">2016/17:AU4</ref>
          <ref type="ref_dok_id">H401AU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-F2hoNWi2eyTGxMht7PjEgo" type="behandlas_i"/>
        <correspContext corresp="i-F2hoNWi2eyTGxMht7PjEgo">
          <ref type="uppgift">2016/17:AU6</ref>
          <ref type="ref_dok_id">H401AU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2tysjTz31DtJqm6Wyyy2ZG" type="behandlas_i"/>
        <correspContext corresp="i-2tysjTz31DtJqm6Wyyy2ZG">
          <ref type="uppgift">2016/17:AU7</ref>
          <ref type="ref_dok_id">H401AU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EVaX2cPdLKA77dA6GPvCCx" type="behandlas_i"/>
        <correspContext corresp="i-EVaX2cPdLKA77dA6GPvCCx">
          <ref type="uppgift">2016/17:AU10</ref>
          <ref type="ref_dok_id">H401AU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ApzCAyE69MWkDPnnKBEpew" type="behandlas_i"/>
        <correspContext corresp="i-ApzCAyE69MWkDPnnKBEpew">
          <ref type="uppgift">2016/17:AU2</ref>
          <ref type="ref_dok_id">H401AU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DiT77jCcbwSizqLtyyk5sX" type="behandlas_i"/>
        <correspContext corresp="i-DiT77jCcbwSizqLtyyk5sX">
          <ref type="uppgift">2016/17:FiU3</ref>
          <ref type="ref_dok_id">H401FiU3</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU3</ref>
          <ref type="ref_dok_titel">Utgiftsområde 25 Allmänna bidrag till kommuner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ExRwvNjfAtJ4VrNJzmc2as" type="motHeader">
        <div xml:id="i-KrQCDm22Avye4iMdP96VLn" type="motTitle">
          Motion till riksdagen 2016/17:2511 av Sven-Olof Sällström och
          Magnus Persson (båda SD) Arbetsmarknad
        </div>
      </div>
      <div xml:id="i-KaLqDT9LHMv1beMzmeeHYJ" type="motBody">
        <div xml:id="i-b5sCbRrK3HjS3JWGZ1CGf" type="motProposal" subtype="förslag">
          <head xml:id="i-EHQkyNNuq2QrpshJtTMDq2">
            Förslag till riksdagsbeslut
          </head>
          <list xml:id="i-Qz1k3WmjpW659GjnGXcdcr" style="ol">
            <item xml:id="i-W6QvNpem1JKUgTSPYYaaR3">
              Riksdagen ställer sig bakom det som anförs i motionen om lärlingsanställningar
              och tillkännager detta för regeringen.
            </item>
            <item xml:id="i-FkAkaxXTPJpWSnEdYFXut5">
              Riksdagen ställer sig bakom det som anförs i motionen om att
              öka möjligheterna till heltidstjänst inom offentlig sektor och
              tillkännager detta för regeringen.
            </item>
            <item xml:id="i-3TTWDqnd4rBHcdCqijLqkj">
              Riksdagen ställer sig bakom det som anförs i motionen om att
              avskaffa ofrivilligt delade turer och tillkännager detta för regeringen.
            </item>
            <item xml:id="i-RGQTBXx6o7yVu8SJc3uCJ6">
              Riksdagen ställer sig bakom det som anförs i motionen om att
              flytta ansvaret för a-kassan till Försäkringskassan och tillkännager
              detta för regeringen.
            </item>
            <item xml:id="i-2L3U7EPQCLZcpiQiPkZW6b">
              Riksdagen ställer sig bakom det som anförs i motionen om en obligatorisk,
              skattefinansierad och allmän a-kassa och tillkännager detta för
              regeringen.
            </item>
            <item xml:id="i-JFpLdYUFRPXcLjTASobbi7">
              Riksdagen ställer sig bakom det som anförs i motionen om 100-dagarsregeln
              i a-kassan och tillkännager detta för regeringen.
            </item>
            <item xml:id="i-Ami9RaeKPc1yYKe9FD9tyj">
              Riksdagen ställer sig bakom det som anförs i motionen om turordningsreglerna
              i LAS och tillkännager detta för regeringen.
            </item>
            <item xml:id="i-25f7yG6xQubLsZUz1isukT">
              Riksdagen ställer sig bakom det som anförs i motionen om starta-eget-bidraget
              och tillkännager detta för regeringen.
            </item>
            <item xml:id="i-9CtsUmvHwQjsGdB9YPAyHC">
              Riksdagen ställer sig bakom det som anförs i motionen om föreningsjobb
              och tillkännager detta för regeringen.
            </item>
            <item xml:id="i-4zdD5YcTk2fswY7gN1nNCP">
              Riksdagen ställer sig bakom det som anförs i motionen om behovsprövad
              arbetskraftsinvandring och tillkännager detta för regeringen.
            </item>
            <item xml:id="i-J84WEsoTPFJkd5KTyTWFpC">
              Riksdagen ställer sig bakom det som anförs i motionen om preskriptionstiden
              för arbetsmiljöbrott och tillkännager detta för regeringen.
            </item>
            <item xml:id="i-Kyyogp6cQ8rb7XgSfdnLqU">
              Riksdagen ställer sig bakom det som anförs i motionen om att
              reformera utstationeringsdirektivet och tillkännager detta för
              regeringen.
            </item>
            <item xml:id="i-U8Vi8SswtY2o5eQy9VCFmN">
              Riksdagen ställer sig bakom det som anförs i motionen om huvudentreprenörsansvar
              och tillkännager detta för regeringen.
            </item>
            <item xml:id="i-VjAK2QBxgWDYK2dwJwnzQK">
              Riksdagen ställer sig bakom det som anförs i motionen om att
              slopa instegsjobben och tillkännager detta för regeringen.
            </item>
            <item xml:id="i-XErZ4t9A2gTPrp4Daz73yw">
              Riksdagen ställer sig bakom det som anförs i motionen om att
              slopa nystartsjobben och tillkännager detta för regeringen.
            </item>
          </list>
        </div>
        <div xml:id="i-MPJG47EWG1gPBPwiAE2Zvu" type="motContent">
          <head xml:id="i-LLkaRSW2mdYLWK4hjT63Zo" type="h1">
            Motivering
          </head>
          <p xml:id="i-KBkWwEYXcAMPj5LwDXYkko">
            Efter två år av socialistiskt regeringsinnehav kan vi nu konstatera
            att regeringen inte ens själv tror att den kommer lyckas infria
            sina löften om EU:s lägsta arbetslöshet. Man har heller inga trovärdiga
            lösningar på det ökande utanförskapet och den skyhöga arbetslösheten
            bland utrikes födda.
          </p>
          <p xml:id="i-SVweSXSMQw3k3cVqfZz39V">
            Genom att både den nuvarande regeringen och många tidigare såväl
            socialistiska som alliansregeringar under decennier fört en ansvarslös
            invandringspolitik har man skapat ett överutbud av lågutbildad
            arbetskraft.
          </p>
          <p xml:id="i-YBsyZnFGNGZmPKgxCZciCv">
            Förra årets massinvandring av 163 000 asylsökande, de flesta
            med mycket låg utbildningsbakgrund och otillräckliga kvalifikationer
            för den svenska arbetsmarknaden, har ytterligare bidragit till
            problemen på arbetsmarknaden.
          </p>
          <p xml:id="i-NhwPcV4EPDzZvKMh3CU7Nn">
            Regeringens lösning är som så många gånger förr när det gäller
            socialistiska regeringar särlösningar med subventionerade anställningar
            och kvoteringar. Svenska skattebetalare får med regeringens politik
            betala kraftiga subventioner till de företag och offentliga arbetsgivare
            som via instegsjobb och nystartsjobb är beredda att anställa en
            nyanländ.
          </p>
          <p xml:id="i-5FAqX33sqtmkuXWBPNkC5c">
            Regeringens enda svar på hur den ska komma tillrätta med arbetslösheten
            bland stora grupper nyanlända men även de som redan sedan lång
            tid befinner sig i ett utanförskap är att skattebetalarna får
            betala för dyra arbetsmarknadspolitiska åtgärder med ingen eller
            mycket liten effekt, annat än att den döljer viss arbetslöshet
            från statistiken.
          </p>
          <p xml:id="i-AfHU3Ct6gjgD3RoeNX8fzt">
            Samtidigt har vi en allians som från åskådarläktaren ropar om
            lägre ingångslöner, fler enklare jobb och därmed inte bara vill
            lägga sig i lönebildningen i Sverige utan som också tror att problemen
            löses genom att skapa enkla jobb som ingen idag efterfrågar, till
            löner som gör incitamentet att lämna bidragsberoendet mycket svagt.
          </p>
          <p xml:id="i-GYZu7N1L2KtPWbjPxzLtUz">
            En annan effekt av ett låglönesamhälle är också att vi riskerar
            förskjuta den svenska arbetsmarknaden från en modern, kunskapsbaserad
            och högproduktiv sådan till en arbetsmarknad präglad av låga löner
            och låg utbildningsnivå. Vi riskerar att svenska löntagare i framtiden
            får konkurrera på en internationellt lönepressad marknad om okvalificerade
            jobb, en utveckling som Sverigedemokraterna starkt motsätter sig.
          </p>
          <p xml:id="i-CTiCxwX3FqMAHNMtqrpCCD">
            Sverigedemokraterna vill vända den negativa utvecklingen. Genom
            att flytta resurser från regeringens verkningslösa åtgärder och
            skattesubventionerade låtsasjobb, genom stora utbildningsinsatser
            och genom en omfattande reformering av Arbetsförmedlingens verksamhet.
          </p>
          <head xml:id="i-RniicVUongnT1RGoky2KVm" type="h2">
            Lärlingsanställning
          </head>
          <p xml:id="i-LHHsPvefqCx9Hpi24gTiKG">
            Den så kallade missmatchningen på arbetsmarknaden har ökat påtagligt
            under de senaste decennierna och prognosticeras att öka ytterligare,
            givet att kompetensförsörjningen till näringslivet inte stimuleras.
          </p>
          <p xml:id="i-D5UriDQ8TiHZtYHvz2Bwpg">
            Vid sidan av våra omfattande satsningar på utbildningsväsendet
            i syfte att komma tillrätta med missmatchning, kompetensbrist
            och utanförskap vill vi skapa ett nytt svenskt lärlingssystem
            i världsklass, med Tyskland och Österrike som förebild.
          </p>
          <p xml:id="i-TbdvJM45CHxM3QpyAAZaW9">
            En helt ny anställningsform bör införas, i lag: lärlingsanställning.
            Rent juridiskt bör den jämföras med nuvarande provanställning,
            men ska kunna gälla högst 3 år.
          </p>
          <p xml:id="i-TDpDZC93RBu5K4QgxJSXwC">
            Ett modernt lärlingssystem borde baseras på teoretiska kärnämnen,
            såsom matematik, svenska och engelska, vilket man studerar i skolan
            exempelvis två dagar i veckan, medan man praktiserar ett yrke
            på en faktisk arbetsplats.
          </p>
          <p xml:id="i-GvPCAAqoap8juP3BYGPF21">
            Lärlingssystemet inriktar sig i första hand mot ungdomar som
            börjar på gymnasiet, men bör vara öppet för äldre som av olika
            skäl inte slutfört sin gymnasieutbildning. Detta kan alltså avse
            såväl inrikes födda som utrikes födda. Vad avser äldre som saknar
            gymnasieexamen så förespråkar Sverigedemokraterna en utbyggnad
            av komvux där man kan läsa ihop sina betyg. Den som studerar på
            komvux i syfte att läsa ihop till en gymnasieexamen är därmed
            också kvalificerad för en lärlingsutbildning, oavsett ålder.
          </p>
          <p xml:id="i-W76VGLMs81tnvym6RciYqt">
            Arbetsgivaren är helt befriad från att betala arbetsgivaravgifter,
            lärlingsanställningen jämställs med en provanställning, en minimilön
            per månad lagfästs, och är tillika ”fredad”, det vill säga den
            ersätter inte andra inkomster eller försörjningsstöd. En person
            som saknar gymnasieexamen och uppbär försörjningsstöd har således
            mycket starka incitament att färdigställa sin examen under tiden
            för lärlingsutbildning hos ett företag.
          </p>
          <head xml:id="i-QgKUZz5zAvN3V3PfkkiTRH" type="h2">
            Utökad möjlighet till heltid
          </head>
          <p xml:id="i-9HQCjXE6tygYRYWrmAZrEo">
            Drygt 100 000 anställda inom den offentliga sektorn, varav lejonparten
            återfinns hos kommunerna, arbetar idag deltid trots att de hellre
            skulle vilja arbeta heltid. Detta är såklart ett problem för såväl
            män som kvinnor, men eftersom huvuddelen av dessa dryga 100 000
            deltidsanställda utgörs av kvinnor bör det även betraktas som
            ett jämställdhetsproblem. Ofrivillig deltidsarbetslöshet till
            sämre löneutveckling, sämre karriärmöjligheter och lägre framtida
            pension för den enskilde.
          </p>
          <p xml:id="i-2oNieNjJkfZHrjjK9kcT8u">
            Sverigedemokraterna vill ge offentliganställda som jobbar ofrivillig
            deltid rätt till heltid.
          </p>
          <p xml:id="i-GxPpprzysRsf2fZn62WH69">
            Vår uppfattning är att riksdagen bör tillkännage för regeringen
            som sin mening att alla deltidsanställda inom offentlig sektor
            efter 6 månaders provanställning, följt av ytterligare 6 månaders
            tjänstgöring, ska bli erbjudna en heltidstjänst och att staten
            bör ta det ekonomiska ansvaret för denna reform.
          </p>
          <head xml:id="i-A5qhnXyoueRZWQvyrJThhL" type="h2">
            Avveckling av ofrivilliga delade turer
          </head>
          <p xml:id="i-8ngyTT5foQhjHMTkQo5UES">
            Delade turer, där personalen tvingas till långa, ofta obetalda
            håltimmar mellan två längre arbetspass, är ett fenomen som tyvärr
            är ganska vanligt inom offentlig sektor. Enligt Kommunalarbetareförbundet
            använder sig 9 av 10 kommuner av delade turer och i 6 av 10 kommuner
            tycks förekomsten ha ökat på senare år. Cirka 100 000 kommunalarbetare
            har delade turer med ofrivilliga, obetalda håltimmar.
          </p>
          <head xml:id="i-B8VZHtghrQL7sPMdCV1rq3" type="h2">
            Allmän obligatorisk a-kassa
          </head>
          <p xml:id="i-NUuRcGkUeTML4PtXAJWoYK">
            Sverigedemokraterna betraktar arbetslöshetsförsäkringen som en
            del av de grundläggande ekonomiska trygghetssystemen. Vi anser
            därmed att a-kassan ska vara garanterad samtliga löntagare som
            uppfyller kvalificeringskraven för ersättning och att den ska
            vara fullt ut solidariskt finansierad via skatten. Vidare anser
            vi att en allmän obligatorisk a-kassa ska administreras av Försäkringskassan.
          </p>
          <p xml:id="i-wky3vQE54gkMg27bjWzxh">
            Att tvinga bort människor från deras hembygd är inte bara negativt
            för den enskilde, det riskerar också att slå sönder familjer och
            försvaga det civila samhället. Vi anser att det under en period
            om 100 dagar ska vara en möjlighet att söka arbeten endast i sin
            hemregion och inom sitt kompetensområde, utan att detta medför
            inskränkningar i trygghetssystemen.
          </p>
          <p xml:id="i-4BJenuwy4RxLgE2kb8rNGG">
            När det gäller deltidsarbetslösa så står vi bakom Socialförsäkringsutredningens
            förslag i sitt slutbetänkande om 60 veckor, något som även regeringen
            anammat i sin budgetproposition.
          </p>
          <head xml:id="i-KJVgVJMQJ6Q5b4j9bdwdAK" type="h2">
            Turordningsreglerna
          </head>
          <p xml:id="i-SdQNkAW71RjTcPJwue4d3Q">
            Den svenska ekonomin har förändrats radikalt sedan turordningsreglerna
            i lagen om anställningsskydd infördes och är idag mer globaliserad
            och mer tjänstebaserad. Idag är arbetstagarnas kompetens i många
            fall ett företags främsta tillgång. Möjligheten att behålla nyckelpersonal
            i svåra tider har således blivit viktigare och kommer sannolikt
            att bli ännu viktigare i framtiden.
          </p>
          <p xml:id="i-9Mgibg5ae9DbuSZKCNAAz7">
            Vi är medvetna om att LAS är en semidispositiv lag i den meningen
            att den kan avtalas bort genom kollektivavtal och att facket många
            gånger varit tillmötesgående i detta avseende. Det är dock långt
            ifrån alltid som facken tillåter företagen att behålla spjutspetskompetens
            framför annan personal som varit på arbetsplatsen längre, och
            i de fall där man faktiskt når en överenskommelse blir det ofta
            en kostsam process för företagen.
          </p>
          <p xml:id="i-FXptPPqzgLTNRDgAQH5oW3">
            I en undersökning från 2009 angav Sveriges företagare att man
            ser flexiblare turordningsregler som den näst viktigaste frågan
            för ett bättre företagsklimat. Hela 8 av 10 företagare såg en
            sådan reform som en ganska eller mycket viktig fråga.
          </p>
          <p xml:id="i-GMZ4CEeQ9ZNoSiv7mLjuDn">
            Exakt hur allvarligt problemet är kan man givetvis diskutera,
            men det råder knappast något tvivel om att turordningsreglerna,
            såsom de är utformade idag, hämmar såväl tillväxten som företagens
            anställningsbenägenhet. Mycket talar också för att regelverket
            framförallt missgynnar ungdomar och personer med invandrarbakgrund.
          </p>
          <p xml:id="i-EaEmzeH3tqGKEWma85943M">
            Sverigedemokraterna intar en pragmatisk hållning i denna fråga.
            Vi anser inte att man helt bör avskaffa den trygghet som turordningsreglerna
            medför för arbetstagarna, men vi vill samtidigt underlätta för
            företagen och stimulera tillväxt och sysselsättning genom att
            öka antalet undantag från turordningsreglerna från två till fem.
            God tillgång på arbete gynnar naturligtvis arbetstagarna som kollektiv.
          </p>
          <p xml:id="i-7bpB2dTTbM4euyxQbWaXH4">
            Missmatchning och höga trösklar för ungdomar är två av de allvarligaste
            strukturella problemen på den svenska arbetsmarknaden just nu.
            En reformering av turordningsreglerna skulle kunna bidra till
            att minska bägge dessa problem.
          </p>
          <head xml:id="i-VjMzqYpYvDBXSAmDmPZjjD" type="h2">
            En reformerad och modern arbetsförmedling
          </head>
          <p xml:id="i-D5wS1L4sJxnM4rAobJi4Jb">
            Arbetsmarknaden har utvecklats, politikerna (och därmed Arbetsförmedlingen)
            har inte hängt med. Resultatet är att Arbetsförmedlingen fungerar
            genuint dåligt. Egentligen katastrofalt dåligt: år 2015 uppgav
            endast 4 procent av de inskrivna på Arbetsförmedlingen att förmedlaren
            hade bidragit till att man fått ett jobb. Det finns ingen anledning
            att försöka skönmåla utfallet. Det är uruselt. Den budgeterade
            utgiften för statens utgiftsområde 14 (Arbetsmarknad och arbetsliv)
            uppgår årligen till omkring 80 miljarder kronor, det vill säga
            ungefär lika mycket som Försvarsmakten och rättsväsendet sammantaget.
            Man borde kunna förvänta sig ett bättre utfall.
          </p>
          <p xml:id="i-HUxpYBUdm2DDQ4FuM9B3ib">
            Likväl finns inga som helst belägg för att påstå att det är arbetsförmedlarna
            som det skulle vara fel på. De brinner helt säkert för sina jobb
            precis lika lite eller lika mycket som andra löntagare. Det är
            politiken det är fel på. Den offentliga arbetsförmedlingens metoder
            är inkapabla att mäta behoven av individualisering och att komma
            tillrätta med matchningsproblematiken på arbetsmarknaden.
          </p>
          <p xml:id="i-XvyQZzoVAEGtNDDtNyFBV4">
            Australien, Danmark och Storbritannien är exempel på länder som
            helt eller delvis valt att öppna upp sina förmedlings- och utbildningstjänster.
            Det har – på det stora hela – visat sig vara ett framgångskoncept.
          </p>
          <p xml:id="i-QNW7VbiEMdpCmnzNcDZqt7">
            Att kopiera ett annat lands modell på ett visst område är sannolikt
            inte ett uppenbart recept för framgång. Istället bör analyseras
            vad som gick bra med den ena eller andra modellen samt vad som
            skulle kunna ställa till problem i det egna fallet.
          </p>
          <p xml:id="i-TF7MAiTbNoBR6s49P6thgV">
            I en utvärdering av det australienska fallet uppges dock att
            effektiviteten ökat, att kostnaderna för skattebetalarna minskat,
            att servicen till de arbetssökande blivit bättre samt att arbetsgivarna
            blivit mer nöjda. Dessutom anges att reformen varit särskilt effektiv
            för marginaliserade grupper samt grupper med svårigheter att finna
            arbete. Särskilt det sistnämnda vill Sverigedemokraterna ta fasta
            på: för att öka delaktigheten på arbetsmarknaden för de som idag
            har en svag förankring, inte minst utomeuropeiskt födda, fordras
            tämligen långtgående reformer. Sverige har idag ett av OECD:s
            allra högsta sysselsättningsgap, det vill säga diskrepansen i
            sysselsättning mellan inrikes visavi utrikes födda. Det är ett
            allvarligt problem som vi måste komma tillrätta med om vi ska
            kunna ha ett sammanhållet Sverige i framtiden. Samtidigt vill
            vi inte ha särlösningar, i synnerhet inte på etnisk basis. Sådana
            är ingen bra grund för att bygga ett sammanhållet land.
          </p>
          <p xml:id="i-9PkZyiwG34WjKuZKnmBogz">
            Sverigedemokraterna föreslår att Arbetsförmedlingens åtgärder
            och program ersätts och öppnas upp för övriga samhällsaktörer:
            privata företag, social och icke-vinstdrivande företag, semi-privata
            eller andra aktörer. Utbildning och matchningsarbete upphandlas
            istället av de bästa aktörerna i samhället.
          </p>
          <p xml:id="i-ServnGfgwnJtt3UtXZb6f2">
            Ett tydligt kontroll- samt tillsynssystem inrättas. Det inrättas
            ett konkret och framförallt transparent ”ratingsystem” där såväl
            kund (den arbetslöse) som upphandlaren (det offentliga) medverkar.
            En leverantör med låg rating tillåts inte medverka i kommande
            ”upphandlingar”. Den ersättning från det offentliga som erbjuds
            är nästan uteslutande provisionsbaserad; det vill säga: om någon
            aktör lyckas förmedla ett arbete åt någon arbetslös, så utgår
            en del av provisionen. Om den tidigare arbetssökande individen
            behåller jobbet under en viss tidsperiod, så utgår ytterligare
            en del av provisionen. Om så slutligen den tidigare arbetssökande
            behåller jobbet ytterligare en period, så utgår resten av provisionen.
          </p>
          <p xml:id="i-BPXBxdVdbarBR26hb9SeaM">
            Detta ger incitament för samtliga parter att göra ett bra och
            i synnerhet långsiktigt jobb. Den arbetssökande i sig bör givetvis
            kategoriseras utifrån anställningsbarhet. Den som har varit arbetssökande
            i fem dagar är rimligen inte i samma behov som den som har varit
            arbetssökande i fem år. Det rimliga är att detta kvantifieras
            utifrån termer av exempelvis ålder samt durationen av arbetslöshet.
            Provisionen för en aktör som tar sig an en långtidsarbetslös blir
            betydligt högre än för en aktör som tar sig an en person som sannolikt
            skulle kunna ha hittat ett nytt jobb på egna meriter, utan inblandning
            av andra. Detta för att undvika så kallad cherry-picking.
          </p>
          <p xml:id="i-SYFm7Nd5bNKXaCSxQhGEaM">
            Reformen föreslås i enlighet med den konservativa försiktighetsprincipen
            genomföras stegvis för att med start 2019 vara fullt genomförd,
            med en kontinuerlig utvärdering.
          </p>
          <head xml:id="i-FNF5aejxq34FahSxNCCUuV" type="h2">
            Starta-eget-bidrag
          </head>
          <p xml:id="i-6eh1S9ftFXs4nRpa43JUsF">
            Starta-eget-bidrag, eller stöd för start av näringsverksamhet
            som det egentligen heter, har som arbetsmarknadspolitisk åtgärd
            lovordats av bland annat Riksrevisionen som en av de bästa sysselsättningsskapande
            åtgärder som finns inom det arbetsmarknadspolitiska området. Det
            har bland annat konstaterats att överlevnadsgraden är lika hög
            för företag startade genom starta-eget-bidraget som företag startade
            utan bidrag. Andra forskare har kommit fram till att 60–80 procent
            av de i programmet startade företagen inte skulle ha startats
            utan programmets existens.
          </p>
          <p xml:id="i-LtLjQXe4oRCBxEPmVmkj2n">
            Trots programmets goda resultat finns en begränsande generell
            25-årsgräns och stödet ges bara i sex månader. Åldersgränsen medger
            vissa undantag, bland annat för nyanlända invandrare, men vi anser
            att 25-årsgränsen är för högt satt och tidsgränsen för snävt tilltagen.
            Vår uppfattning är därför att riksdagen bör tillkännage för regeringen
            som sin mening att åldersgränsen inom starta-eget-bidraget bör
            sänkas till 20 år samt att tidsgränsen bör utökas till nio månader.
          </p>
          <head xml:id="i-VpBvrnCVwVJaVgydpYPSQ5" type="h2">
            Föreningsjobb – Ett led i utfasningen av fas 3
          </head>
          <p xml:id="i-XwSni7VhsmVstxry4TRsf1">
            Enligt studier från IFAU är det en relativt stor andel av fas
            3-deltagarna som upplever verksamheten som meningsfull på det
            personliga planet. Hela 2/3 av deltagarna gör dock bedömningen
            att verksamheten inte förbättrar eller till och med försämrar
            deras möjlighet att få ett vanligt arbete. En relativt stor del
            av verksamheterna har också en begränsad allmän samhällsnytta.
          </p>
          <p xml:id="i-4kg6LkqKvYpiT1MG2T3rfn">
            Sverigedemokraternas ambition är att antalet deltagare i fas
            3 gradvis skall minska och att verksamheten ska fasas ut. Som
            ett av flera led i vår strävan anser vi att en satsning på så
            kallade föreningsjobb bör göras.
          </p>
          <p xml:id="i-4BA8TXk6NFUUenpZniFsYS">
            Det finns mängder av samhällsnyttiga föreningar som är i stort
            behov av utökade arbetsinsatser men inte själva har ekonomiska
            möjligheter att bekosta detta. Vare sig det gäller en hästgård,
            ett fotbollslag, en pensionärsförening eller ett kulturarvsprojekt,
            så finns uppgifter som skulle kunna utföras bättre med hjälp av
            fler händer.
          </p>
          <p xml:id="i-P5FWXRBmnCQpfkhRUJ4ytp">
            I Göteborg har en liknande verksamhet sedan några år tillbaka
            bedrivits lokalt med direkt inriktning på arbetslösa ungdomar,
            vilket givit positiva reaktioner.
          </p>
          <p xml:id="i-Y47bTjgGUqXmwX4KwoqQdv">
            Sverigedemokraterna anser dock inte att föreningsjobben bör begränsas
            till enbart ungdomar, eller till enskilda orter.
          </p>
          <head xml:id="i-REcVsADLy5EoySUGQwna3" type="h2">
            Behovsbaserad arbetskraftsinvandring
          </head>
          <p xml:id="i-Kt4GA3uDByBRfg9ZEmRih8">
            Enligt OECD har Sverige idag det mest liberala regelverket för
            arbetskraftsinvandring i hela västvärlden. Granskningar har visat
            att en av sex arbetskraftsinvandrare inte deklarerar någon inkomst
            alls samtidigt som uppemot hälften av arbetskraftsinvandrarna
            kan ha tvingats att betala svart för sina arbetstillstånd.
          </p>
          <p xml:id="i-TRpBYnPVHypLUqs5pfgzsq">
            En stor del av arbetskraftsinvandrarna har tvingats arbeta under
            slavliknande förhållanden med villkor som inte går att jämföra
            med vad som stadgas i kollektivavtalen. Detta påverkar också situationen
            för arbetslösa i Sverige på ett negativt sätt. Lönerna pressas
            och arbetslösa människor i Sverige, varav många med invandrarbakgrund,
            trängs ut.
          </p>
          <p xml:id="i-Y2DzcXQVzuFHCo5tiwF4qc">
            En omfattande och generell arbetskraftsinvandring av det slag
            som Sverige nu har är inte en hållbar lösning på problemen med
            pensionsavgångar och framtida välfärdsutmaningar. Detta har slagits
            fast av flera ledande internationella forskare såväl som i en
            rapport till det svenska Expertrådet för studier i offentlig ekonomi.
          </p>
          <p xml:id="i-DBPzDd17fCa4oinGeDxehd">
            Sverigedemokraternas uppfattning är att kompetensbrist och missmatchning
            på den svenska arbetsmarknaden i första hand bör lösas genom att
            utbilda och omskola den inhemska arbetskraften.
          </p>
          <p xml:id="i-E13F9BifKvZdnRMgzEZttz">
            Arbetskraftsinvandring kan rätt utformad bedrivas i enlighet
            med svenska intressen. Vi är således öppna för en behovsprövad
            arbetskraftsinvandring som grundar sig på högkvalificerade yrken
            där det råder brist på arbetskraft. I vår följdmotion till regeringens
            proposition 2012/13:148 ”Genomförande av blåkortsdirektivet” fastslog
            vi att för att tillräknas ett blåkort (ett arbetstillstånd för
            högkvalificerad arbetskraft), skall den sökande bland annat kunna
            uppvisa ett bindande anställningsavtal, en månadslön om minst
            1,2–1,5 gånger genomsnittslönen, inneha privata försäkringar som
            täcker samtliga faktorer i vår allmänna socialförsäkring samt
            ha ett absolut försörjningsansvar för medföljande familjemedlemmar.
          </p>
          <p xml:id="i-V23CiBkURJSjNf1nq36UwS">
            Vi stänger följaktligen inte dörren helt till arbetskraftsinvandring,
            men vi vänder oss däremot kraftfullt emot den fria, icke behovsprövade
            arbetskraftsinvandring av lågutbildad arbetskraft som bedrivs
            idag och som skapar ett överutbud på arbetskraft med lönedumpning
            och omänskliga arbetsförhållanden som följd.
          </p>
          <p xml:id="i-EWGWW2GG2JcMxvHx2rYZLd">
            Vi anser också att ansökningar från forskare och doktorander
            ska behandlas välvilligt.
          </p>
          <head xml:id="i-EmY4swax8jWtTyeTDQT6ta" type="h2">
            Reformera utstationeringsdirektivet
          </head>
          <p xml:id="i-WN8MZiduybZbuUTxHsFous">
            Månadsrapportering och anmälningsplikt ska vara tvingande för
            samtliga företag som har utstationerad arbetskraft i Sverige.
            I nuläget är det oklart exakt hur många utstationerade löntagare
            som finns i Sverige, till vilka löner de jobbar för samt hur länge
            de har varit och kommer att vara här. Det ska införas en bortre
            maxgräns för hur länge en arbetstagare kan vara utstationerad
            i Sverige. Denna bör sättas till 3 månader. Om en arbetsgivare
            behöver ha personal stationerad i annat EES-land längre än så
            medför det inget hinder emedan den anställde har rätt att, i enlighet
            med inremarknadsakten, arbetskraftsinvandra på vederbörligt sätt.
          </p>
          <head xml:id="i-JCRsUmUXhJYWkS2hm2Qr9m" type="h2">
            Huvudentreprenörsansvar för alla
          </head>
          <p xml:id="i-3hQvUNgCtJuTsKLKKT5yWg">
            Den 31 mars 2014 skrevs ett huvudentreprenörsansvar in i byggavtalet.
            Det innebär att företaget högst upp har det yttersta ansvaret
            för att arbetsvillkor, lön och kollektivavtal följs av alla underentreprenörer
            på arbetsplatsen. Avtalet gäller dock bara i begränsad omfattning
            t ex utstationerade arbetstagare som inte är medlemmar i Byggnads.
            Det är Sverigedemokraternas uppfattning att samtliga företag och
            anställda inom byggsektorn skall omfattas av lagstiftat huvudentreprenörsansvar,
            oavsett ursprungsland, fackligt medlemskap eller om företaget
            är organiserat i arbetsgivarorganisation.
          </p>
          <head xml:id="i-EgxWTaXbNJr8DokG98N6Z3" type="h2">
            Instegsjobb och Nystartsjobb
          </head>
          <p xml:id="i-XAFk1nEt9nkmjELcCfWeCb">
            Etnisk diskriminering på arbetsmarknaden sker i dag primärt genom
            instegsjobben, där man genom lagstiftning sett till att svenska
            medborgare diskrimineras då en arbetsgivare som anställer nyanlända
            invandrare får upp till 80 % av den totala lönekostnaden finansierad
            av skattebetalarna. Det som sker är skattesubventionerad diskriminering
            av den svenska befolkningen. Dessutom har de utvärderingar som
            skett visat att instegsjobben är väldigt ineffektiva som åtgärd,
            med relativt få som övergår i ett ordinarie, ej skattesubventionerat
            arbete efter perioden.
          </p>
          <p xml:id="i-RwXfc5vDx9VqfH47J1Q9T7">
            Regeringen har i sin budgetproposition för 2017 aviserat förändringar
            när det gäller nystartsjobben. Regeringen konstaterar själv att
            nystartsjobben är ineffektiva, har stor undanträngningseffekt
            och så kallad dödvikt. EN förändring regeringen aviserat är att
            även nystartsjobben ska fokusera på nyanlända och utrikes födda.
          </p>
          <p xml:id="i-QPmijVwBbosyVmeNFBFf8u">
            Sverigedemokraterna anser att båda åtgärderna därmed är diskriminerande,
            ineffektiva och bör urfasas.
          </p>
          <head xml:id="i-3R6gh2QwWKJ2tZcbP2th8t" type="h2">
            Preskriptionstiden för arbetsmiljöbrott
          </head>
          <p xml:id="i-9zYcjK5R4PQgKfAyq79WdN">
            Ansvarsbiten vid arbetsplatsolyckor är idag väldigt komplicerad
            då det idag är praxis att entreprenader oftast sker i många led.
            Bemanningsföretag oftast med lågavlönad utstationerad arbetskraft
            är idag vanligt förekommande på svenska byggarbetsplatser. Ansvarsutkrävningen
            blir då väldigt komplicerad när olyckan är framme med underentreprenörer
            i flera led.
          </p>
          <p xml:id="i-GpbsptybRPka6WFJp4TMXt">
            Att rättsprocessen då tar lång tid är förståeligt med de knappa
            resurser polisen har till att utreda arbetsmiljöbrott. Preskriptionstiden
            för normalgraden av arbetsmiljöbrott är idag två år och vid grova
            brott fem år. Denna tid är alldeles för kort när det ofta gäller
            brott med dödlig utgång. Detta bör man se över och utöka preskriptionstiden
            till minst det dubbla: fyra år för normalgraden samt tio år för
            grova brott.
          </p>
        </div>
        <div xml:id="i-VAQ3nnb4tjVfYZauCYmSE9" type="signatureBlock">
          <list xml:id="i-WrD2ZkJfj4Kuht4WBMJKDL">
            <item xml:id="i-3CesE9cZLbwTzHhqL3whmd" who="i-TrXGyxsScvTSQxnJXvtZZW" type="signature">
              Sven-Olof Sällström (SD)
            </item>
            <item xml:id="i-E6BbeGxtFFkLiiNpjPCyjR" who="unknown" type="signature">
              Magnus Persson (SD)
            </item>
          </list>
        </div>
      </div>
    </body>
  </text>
</TEI>
