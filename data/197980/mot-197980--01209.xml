<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01209">
  <teiHeader>
    <fileDesc>
      <titleStmt>
        <title>om begravningskapell m. m. vid Karolinska sjukhuset</title>
        <author>av Blenda Littmarck och Allan Åkerlind </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om begravningskapell m. m. vid Karolinska sjukhuset</title>
          <idno type="rdwebb">G3021209</idno>
          <rs type="number">1209</rs>
          <ref type="dokument_url_text">http://data.riksdagen.se/dokument/G3021209/text</ref>
          <ref type="dokument_url_html">http://data.riksdagen.se/dokument/G3021209</ref>
          <ref type="dokumentstatus_url_xml">http://data.riksdagen.se/dokumentstatus/G3021209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>BLENDA LITTMARCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GLHYq1jMQHCT1zXejYWV8x</idno>
            <name>ALLAN ÅKERLIND</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DvELBy642rZxZuVUXDs4Qd" type="signed"/>
        <correspContext corresp="i-DvELBy642rZxZuVUXDs4Qd">
          <note type="signatory" corresp="i-3fAnC8TbAVjy9BhJnxfPUh"/>
          <note type="signatory" corresp="i-GLHYq1jMQHCT1zXejYWV8x"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1209/mot_197980__1209-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:1209
          </p>
          <p>
            av Blenda Littmarck och Allan Åkerlind om begravningskapell m.
            m. vid Karolinska sjukhuset
          </p>
          <p>
            Rätten till en värdig död måste för alla te sig som ett berättigat
            krav. Olika aspekter kan anläggas på innebörden av detta. Ofta
            förknippar man det med den motsatsställning som finns mellan de
            genom avancerade tekniska hjälpmedel långt framskridna metoderna
            att förlänga livet och förmodad eller manifesterad önskan hos
            den oåterkalleligen döende och hos de sörjande och vakande anhöriga,
            att plågorna snart skall vara till ända. Men så länge livet inte
            har flytt hos en döende patient finns högt ställda ambitioner
            inom sjukvården att möta situationen för att omständigheterna
            verkligen skall bli så värdiga som möjligt. När emellertid döden
            är ett faktum blir situationen annorlunda. Döden är satt på undantag.
            I vår materiella tillvaro, där uttalade behov av andliga värden
            och sanningssökande besinning tycks vara något ovanligt, har döden
            blivit något onaturligt. Vi söker värja oss mot att tänka på döden
            över huvud taget. Emellertid tvingas vi uppleva hur nära och kära
            går bort. Det är en situation som kanske är ännu svårare att uppleva
            än att stå nära inför sin egen död. Därför är det så ytterst viktigt
            att arrangemangen kring döden ger de anhöriga möjlighet att på
            ett sätt som känns riktigt och i en omgivning som är den rätta,
            få vara hos och ta avsked av den döde. Vi tvivlar på att möjligheterna
            till detta är någorlunda tillfredsställande tillgodosedda generellt
            sett vid våra sjukhus, men vi hoppas att vi har fel. Däremot vet
            vi att ett av våra medicinskt mest välrenommerade sjukhus förtjänar
            ett hårt omdöme i detta speciella avseende, nämligen Karolinska
            sjukhuset. Visserligen är det allmänt sett i dåligt materiellt
            skick, något man av olika skäl har fått stå ut med t. v., men
            i det här avseendet har det gått för långt. Sjukhuset saknar både
            begravningskapell och s. k. visningsrum, där anhöriga i lugn och
            ro kan ta farväl av sina anhöriga. Men bäggedera är nödvändiga
            (Ev. provisoriska visningsrum kan inte ersätta ett begravnings-
            kapell). Sjukhusprästerna vid Karolinska sjukhuset, Kerstin Lindqvist
            och Chris- tina Molin, uttalade sig i somras i denna fråga i en
            intervju för sjukhusets egen tidning och framhöll bl. .a.:
          </p>
          <p>
            Vid ett dödsfall handlar det om att orientera sig om vad som
            skett, att inse och förstå att nu är den här människan död och
            att jag måste leva vidare utan henne. För många människor blir
            det lättare att sätta sig in i det nya förhållandet om man får
            se den döde, i synnerhet vid hastiga dödsfall. Även om anhöriga
          </p>
          <pb facs="riksdagen-motions-pdf/data/197980/mot_197980__1209/mot_197980__1209-002.pdf"/>
          <p>
            Mot. 1979/80:1209 3
          </p>
          <p>
            suttit och vakat hos den sjuke ända tills dödstillfället, önskar
            de ofta se hur den döde ligger i sin kista. Anhöriga har berättat
            för mig att de under jordfästningen som en tröst till sig själva
            sagt: — Jag vet i alla fall hur han ser ut, där han ligger i sin
            kista. För de allra flesta är det från psykologisk synpunkt nödvändigt.
            Det är en naturlig del i deras sorgearbete. Invid patologen finns
            visserligen ett rum som man talat om att inreda till visningsrum.
            I dag ser det mer ut som ett garage utan fönster och med betongväggar.
            —- Eftersom det inte finns ett speciellt visningsrum finns det
            ett naturligt motstånd att tillmötesgå de anhörigas önskemål om
            att få tillbringa en stund hos sina döda. Det finns ju anhöriga
            som inte hinner fram i tid och de avlidna skjutsas efter några
            timmar ned till patologen. Om de insisterar rullas då den döde
            ut till det garageliknande rummet. Förr kunde begravningsentreprenörerna
            svepa de döda och sedan ha visning här på sjukhuset. Önskar man
            nu se den döda i sin kista får begravningsbyrån ordna ett extra
            arrangemang och t. ex. visa kistan i det kapell där jordfästningen
            skall ske. Begravningsentreprenörernas arbetsmiljö här på KS är
            även mycket dålig. Det finns bara ett litet rum för svepning.
            Ibland får de stå på kö och vänta på sin tur. —- Men problemet
            rör inte bara visningsrum. Kapellet som intättades när sjukhuset
            uppfördes, går inte längre att använda. Vi behöver verkligen ett
            nytt kapell snarast. En del läkare vid sjukhuset tror dock fortfarande
            att kapellet går att använda. Så är alltså inte fallet. Det händer
            inte så sällan att en läkare säger till de anhöriga att den döde
            kommer att läggas i ett kapell vid sjukhuset, där det är möjligt
            att få vaka om man så vill. Särskilt för invandrare, som kan ha
            sina särskilda ceremonier kring den döda kroppen eller för katoliker,
            är det viktigt att få vara i ett kapell. Det blir sedan extra
            tungt för de anhöriga att få underrättelse om att det inte längre
            finns något kapell. (KS-kontakt 4—5/79 s. 6-7).
          </p>
          <p>
            De allvarliga och djupt inhumana missförhållanden, som vi med
            denna motion vill fästa riksdagens uppmärksamhet på, måste skyndsamt
            röjas ur vägen. Med stöd av det anförda hemställs att riksdagen
            anhåller att regeringen vidtar åtgärder för att tillgodose behovet
            av begravningskapell och visningsrum för anhöriga vid Karolinska
            sjukhuset.
          </p>
          <p>
            Stockholm den 25 januari 1980
          </p>
          <p>
            BLENDA LITTMARCK (m) ALLAN ÅKERLIND (m)
          </p>
          <p>
            1" Riksdagen 1979180. 3 saml. Nr 1208-1217
          </p>
        </div>
      </div>
    </body>
  </text>
</TEI>
