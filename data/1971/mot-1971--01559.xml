<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01559">
  <teiHeader>
    <fileDesc>
      <titleStmt>
        <title>i anledning av Kungl. Maj-.ts proposition nr 156 om höjda bostadstillägg för barnfamiljer, m. m.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj-.ts proposition nr 156 om höjda bostadstillägg för barnfamiljer, m. m.</title>
          <idno type="rdwebb">FU021559</idno>
          <rs type="number">1559</rs>
          <ref type="dokument_url_text">http://data.riksdagen.se/dokument/FU021559/text</ref>
          <ref type="dokument_url_html">http://data.riksdagen.se/dokument/FU021559</ref>
          <ref type="dokumentstatus_url_xml">http://data.riksdagen.se/dokumentstatus/FU021559</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-2uokPe53JLYm2qWYfk8uEY</idno>
            <name>THORVALD KÄLLSTAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QECw8ZCdiGN9UDE6Fk2FYB" type="signed"/>
        <correspContext corresp="i-QECw8ZCdiGN9UDE6Fk2FYB">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-2uokPe53JLYm2qWYfk8uEY"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-QoeFZWNQgLDU6t6B6RuPtd"/>
          <note type="signatory" corresp="i-8aNTXCV4f9MdU7Dz15ZXyB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1559/mot_1971__1559-001.pdf"/>
      <fw xml:id="i-2fjXBxp9jtJJULPi6xG6jU">
        Mot. 1971:1559 8
      </fw>
      <div xml:id="i-9QrZZvDo7PjANJq3cJrXrk" type="motHeader">
        <div xml:id="i-FDjuSbp4CDLwCHPtUdvk5Q" type="motTitle"/>
        <div xml:id="i-E4s9arUNryi3wD6iUneiMQ" type="motSubmissionInfo"/>
      </div>
      <div xml:id="i-JdxVaX1GV69zJgsnQEaFoG" type="motBody">
        <div xml:id="i-N2U5SqqSJCdf3rH6fwz2ke">
          <p xml:id="i-RCoiu8AFZiRcShwvrbVHMi">
            Nr 1559
          </p>
          <p xml:id="i-FtZR6WRKHM1HYhuUvfS2EY">
            av herr Helén m. fl. G i anledning av Kungl. Maj:ts proposition
            nr 156 om höjda bostadstillägg för barnfamiljer, m. m.
          </p>
          <p xml:id="i-RyENfNJCEvAxuYDA6PAXdQ">
            Sammanfattning
          </p>
          <p xml:id="i-GLJd4KDWLwJm4QixFL96gB">
            I motionen riktas kritik mot den bristande planmässigheten i
            rege- ringens familjepolitik. Det sätt på vilket denna proposition
            utarbetats, utan att man givit familjepolitiska kommittén möjlighet
            att lägga fram ett färdigt förslag, utan remissbehandling och
            offentlig debatt, är typiskt för bristen på planering. Vidare
            kritiseras det faktum att ungefär hälften av barnfamiljerna lämnas
            i sticket av regeringen. Även de som ej får bostadstillägg har
            haft känning av höjda priser och hyror. Många ligger just i det
            inkomstskikt där effekten av prishöjningar och marginalskatter
            äter upp inkomstök- ningen. Regeringsförslaget behöver kompletteras
            med generella åtgärder. En allvarlig nackdel med ett inkomstgraderat
            stöd av bostadstilläggens typ är att de förstärker de negativa
            inslagen i det nuvarande skattesyste- met genom dess kraftiga
            progressivitet i de känsliga mellaninkomstskik- ten. Det framlagda
            förslaget understryker vikten av den översyn av skattesystemet
            som folkpartiet begärt och som bl. a. syftar till att rätta till
            inflationens skadeverkningar genom en indexreglering av skatteskalor-
            na. Folkpartiet föreslår att statsbidraget till de kommunala bostadstilläg-
            gen höjs från föreslagna 60 procent till 75 procent. Det är nödvändigt
            för att undvika att på kommunerna övervältras nya kostnader. Det
            är mycket angeläget att undvika ytterligare höjning av kommunalskatterna.
            Folkpartiet accepterar förslaget till höjning av driftbidragen
            till dag- hem och fritidshem, då de ligger i linje med vad folkpartiet
            tidigare krävt. Vi föreslår att även statsbidragen till kommunala
            familjedaghem höjs, från 35 procent till 50 procent av kommunernas
            kostnader. Detta med anledning av oroande uppgifter från många
            kommuner, att man inte har råd att bygga ut familjedaghemmen i
            den omfattning som efterfrågan motiverar.
          </p>
          <p xml:id="i-HRveNwGdT7o1XQmD1WMZy8">
            Samlad reform behövs!
          </p>
          <p xml:id="i-TPkK5XakagZj4QFJ6NcW9c">
            Samhällets familjepolitik skall vara ett led i strävan för större
            jämlikhet och solidaritet olika grupper emellan. Den bör syfta
            till en ekonomisk utjämning mellan dem som har barn och dem som
            inte har barn. Den fortgående ekonomiska tillväxten bör givetvis
            också komma barnfamiljer- na till del i form av förbättrad levnadsstandard.
            Flera faktorer har medverkat till att barnfamiljernas situation
            har blivit ytterligare ansträngd sedan barnbidragen senast fastställdes.
            Under 1971
          </p>
          <pb facs="riksdagen-motions-pdf/data/1971/mot_1971__1559/mot_1971__1559-002.pdf"/>
          <fw xml:id="i-BNPHVPpqjW8yVzydgDhVJd">
            Mot. 1971:1559 9
          </fw>
          <p xml:id="i-5A8g2dB74EfS4GxA4aU8RW">
            beräknas priserna, trots prisstoppet, stiga med närmare 7 procent.
            Priserna på livsmedel har hittills i år stigit med mer än 10 procent.
            Den kommunala utdebiteringen höjdes i genomsnitt med 1,54 kr.
            år 1971. Under år 1972 väntas en ytterligare höjning med i genomsnitt
            1,25 kr. Daghemsavgifterna har i många kommuner höjts kraftigt.
            Till dessa kommer för många barnfamiljer, t. ex. i skiktet med
            25 000-50 000 kr. årsinkomst, marginalskattens verkningar och
            motsvarande effekter genom bortfall av bostadstillägget vid inkomstökning.
            Betydelsen av denna effekt kommer nu att öka genom att höjningen
            av det familjepolitiska stödet sker inom det inkomstgraderade
            systemet. För de familjer som har barn på daghem uppstår motsvarande
            effekt genom att daghemsavgiften på många håll är brant inkomstgraderad.
            Från vårt håll har under senare år vid ett flertal tillfällen
            lagts fram förslag om samlade reformer inom familjepolitiken.
            Barnfamiljerna har också under senare år av uttalanden från regeringen
            givits uppfattningen att sådana reformer skulle genomföras. Så
            har emellertid inte skett. I stället har barnfamiljerna fått nöja
            sig med en serie delbeslut och improvisationer. Den till 1968
            aviserade familjepolitiska reformen förelades aldrig riksdagen.
            I stället genomfördes en omkonstruktion av familjebostads- bidragen
            till bostadstillägg för barnfamiljer, en åtgärd som berörde mindre
            än hälften av samtliga barnfamiljer. Inte heller skatteomläggningen
            1970 blev den familjepolitiska reform som många väntat sig. Vad
            som beslutades var enligt regeringens egna uttalanden en exklusiv
            skattereform. Familjepolitikens problem skulle lösas i annat sammanhang.
            Den höjning av barnbidragen med 300 kr. som genomfördes innebar
            inte någon standardhöjning i jämförelse med situationen vid närmast
            föregående höjning 1965. Den syftade endast till att kompensera
            barnfamiljerna för prisstegringar och mervärdeskattens höjning.
            I en gemensam partimotion till årets riksdag har folkpartiet och
            centerpartiet ånyo krävt en samlad familjepolitisk reform, innefattande
            en plan för utbyggnaden av det ekonomiska stödet till barnfamiljerna.
            Motionen avvisades av riksdagsmajoriteten, framför allt med hänvisning
            till familjepolitiska kommitténs arbete (socialutskottet 1971:5).
            Enligt de uppgifter som lämnats om kommitténs arbete har framgått
            att kommittén beräknat att lämna sitt slutbetänkande någon gång
            omkring årsskiftet 1971—1972. Några månader innan utredningen
            slut- fört sitt arbete har emellertid regeringen begärt att omedelbart
            få del av kommitténs överväganden beträffande den framtida utformningen
            av bostadstilläggen för barnfamiljer. På grundval av denna arbetspromemoria,
            som kommittén inte tagit ställning till, har regeringen själv
            utformat sin proposition 156 om höjda bostadstillägg för barnfamiljer,
            m. m. Förfarandet är karakteristiskt för regeringens familjepolitik
            som den bedrivits under senare år. Ryckigheten och bristen på
            samordning fortsätter. Man lägger fram ett förslag som innebär
            en kostnadsökning för
          </p>
          <pb facs="riksdagen-motions-pdf/data/1971/mot_1971__1559/mot_1971__1559-003.pdf"/>
          <fw xml:id="i-5pbNpBWnd6EUQFcWUBrihe">
            Mot. 1971:1559 10
          </fw>
          <p xml:id="i-Mh81xZTVkYYZpDJbfhT2W">
            staten på 300 miljoner utan att avvakta utredningens sammanfattande
            bedömning av det framtida reformarbetets utformning och utan att
            ge tillfälle till en grundlig remissbehandling och offentlig debatt.
            Den brådska som kännetecknar framläggandet av denna proposition
            innebär i sig ett erkännande av att regeringens ekonomiska politik
            har försatt barnfamiljerna i en så svår situation att en normal
            behandling av utredningens förslag inte anses kunna inväntas.
            En orsak till forceringen är — vilket bl. a. framgår av proposition
            140 — en konjunkturpolitiskt motiverad önskan att späda på köpkraften.
            I båda dessa avseenden innebär förslaget att regeringen genom
            sitt handlande bekräftar det riktiga i den kritik som vi framfört.
            Regeringens metod att lösa dessa båda problem — att snabbt förbättra
            barnfamiljernas situation och att stimulera sysselsättningen genom
            ett köpkraftstillskott — är emellertid behäftad med allvarliga
            svagheter. För det första kommer åtgärderna för barnfamiljerna
            för sent. Med tanke på att konsumtionsstimulerande åtgärder först
            efter viss tid får återverkningar på sysselsättningen borde förstärkningen
            av barnfamiljer- nas köpkraft ha kommit tidigare. För det andra
            berörs endast ungefär hälften av samtliga barnfamiljer av regeringsförslaget.
            Men effekten av prishöjningar och hyreshöjningar drabbar samtliga.
            För den stora gruppen barnfamiljer i inkomstskikten omedelbart
            ovanför dem som får bostadstillägg är den sammantagna verkan av
            prishöjningar och skattesystemets progressivitet särskilt känn-
            bar. De lämnas i sticket av regeringen. För det tredje är de faktiska
            verkningarna i olika avseenden av regeringsförslaget ytterst bristfälligt
            redovisade i propositionen. Det gäller både marginaleffekten av
            de inkomstgraderade bidragen och effekten på byggnadskostnaderna
            av att stat och kommun svarar för så mycket som 80 26 av hyreshöjningarna
            i vissa intervaller. På grund av brådskan har man heller inte
            kunnat utarbeta en tekniskt mer tillfredsställande metod för inkomstprövningen,
            vilket är ytterst önskvärt. Genom att bidraget grundas på två
            år gamla inkomster kommer stödet i viss utsträckning andra till
            godo än som avsetts. Enligt en undersökning i Täby kommun, baserad
            på närmare 1 000 familjer, skulle 30 Z av ansökningarna inte ha
            beviljats och 44 26 medfört lägre bostadstillägg, om i stället
            den aktuella inkomsten använts. Å andra sidan kan det tänkas att
            familjer som fått sänkt inkomst inte uppmärksammar möjligheten
            att begära förhöjt bidrag och därmed får ett sämre stöd än de
            rätteligen skulle ha haft. Och även i de fall då bostadstillägget
            jämkas uppåt med hänsyn till aktuell inkomst kan väntetiden på
            beslut härom innebära ekonomiska påfrestningar. Ett bättre tillvägagångssätt
            hade varit att snabbare än regeringen föreslår öka barnfamiljernas
            köpkraft genom tillfälliga åtgärder som hjälper samtliga barnfamiljer
            och att under tiden dessa verkar arbeta fram en genomtänkt samlad
            familjepolitisk reform. Av det sagda framgår att vi anser det
            självklart att de nu föreslagna förändringarna av familjestödet
            underkastas en förutsättningslös pröv- ning i samband med behandlingen
            av familjepolitiska kommitténs mer
          </p>
          <pb facs="riksdagen-motions-pdf/data/1971/mot_1971__1559/mot_1971__1559-004.pdf"/>
          <fw xml:id="i-GwTYhqpq2F3uaR43EWvdTD">
            Mot. 1971:1559 tl
          </fw>
          <p xml:id="i-9Wi1YR1ZTByxZuri638qkM">
            vittsyftande förslag. Det inkomstgraderade stödet måste därvid
            vägas både mot befogade förbättringar av de allmänna barnbidragen
            och mot andra former av riktat familjestöd, t. ex. vårdnadsbidrag,
            förlängd moder- skapspenning och särskilt stöd till flerbarnsfamiljer.
            Man bör då också undersöka möjligheten att åstadkomma en inkomstgradering
            utan så besvärande marginaleffekter som det nu framlagda förslaget.
            Många familjer i vanliga inkomstlägen kommer genom det nu föreslagna
            syste- met i en situation där marginalskatter och bortfall av
            bostadstillägg tillsammans tar över 80 procent av en måttlig inkomstökning.
            Av det sagda framgår också att även den hälft av barnfamiljerna
            som glömts bort av regeringen måste få en snabb förbättring. Förslag
            av en sådan innebörd har redan framlagts motionsvägen från oppositionen,
            både i form av sänkning av mervärdeskatten och genom familjepolitiska
            åtgärder. Vi hänvisar även till det uttalande som den 2 november
            1971 gjordes av ordförandena i folkpartiet, centerpartiet och
            moderata sam- lingspartiet i vilket vikten av en förstärkning
            av barnfamiljernas köpkraft betonas.
          </p>
          <p xml:id="i-J6ja7VVDHsUBfB9ccSUtm7">
            Kommunernas kostnader
          </p>
          <p xml:id="i-NgPdad1LNy9CM8Ds4bQLAC">
            Enligt propositionen skall de ökade kostnaderna för kommunala
            bostadstillägg helt täckas av staten dels genom en höjning av
            bidragspro- centen från 50 till 60, dels genom ökade bidrag för
            driften av daghem och fritidshem. Det senare förslaget anser vi
            motiverat oberoende av kostnadsersätt- ningen för bostadstilläggen.
            Folkpartiet har länge krävt ökat statligt stöd till driftkostnaderna
            för daghem och fritidshem, senast vid årets riksdag. Ökade driftbidrag
            till daghem och fritidshem tillgodoser emellertid inte behovet
            av kompensation till kommunerna för de höjda kostnaderna för bostadstillägg.
            Det finns nämligen inga garantier för att de enskilda kommunerna
            får sina ökade kostnader för bostadstillägg täckta genom denna
            åtgärd, även om staten totalt sett får betala ut lika mycket som
            kommunernas kostnader ökar. Tvärtom torde det i många fall vara
            så, att de kommuner som får störst nytta av de ökade driftbidragen
            får förhållandevis mindre kostnadshöjningar för bostadstilläggen.
            Ju bättre barntillsynen är tillgodosedd, desto högre är familjeinkomsterna
            och des- to färre får bostadstillägg. De kommuner som får de största
            kostnadshöjningarna genom proposi- tionens förslag kan visserligen
            kompensera sig genom att bygga fler daghem. Men detta tar tid,
            och den omedelbara effekten blir alltså ökat tryck på den redan
            hårt ansträngda kommunala ekonomin. Mot bakgrund av den oroande
            utvecklingen av kommunalskatterna är det ytterst angeläget att
            undvika att staten ålägger kommunerna nya kostnader. Enligt vår
            uppfattning bör kommunerna därför kompenseras för de ökade kostnaderna
            för bostadstilläggen genom statsbidrag till dessa. Regeringens
            förslag om en ökning av bidragsprocenten från 50 till 60 är otillräckligt.
          </p>
          <pb facs="riksdagen-motions-pdf/data/1971/mot_1971__1559/mot_1971__1559-005.pdf"/>
          <fw xml:id="i-NrQRRyuAGHUQy2PooUq6Qz">
            Mot. 1971:1559 12
          </fw>
          <p xml:id="i-C9MfpWbDQvXPBKgSAtac44">
            I de kommuner som har kommunalt bostadstillägg enligt statbidrags-
            normerna fördelas i dag den del av hyran som ligger mellan 400
            kr. och maximigränsen på följande sätt: familjen betalar 60 procent,
            staten 20 procent och kommunen 20. Enligt propositionens förslag
            blir fördel- ningen: familjen 20, staten 48 och kommunen 32 procent.
            Kommunens kostnader höjs alltså från 20 till 32 procent av hyran
            upp till de nuvarande maximigränserna. I skiktet mellan de nuvarande
            och de nya maximigränserna höjs kommunens kostnader från 0 till
            32 procent. Om statsbidragsandelen höjdes från föreslagna 60 till
            75 procent, skulle kommunens andel av tilläggen bibehållas vid
            20 procent för den del av hyran som ligger mellan 400 kr. och
            nuvarande maximigränser. Kommunerna får då endast en mindre kostnadsökning
            genom att de måste betala 20 procent av den del av hyran som ligger
            mellan nuvarande och föreslagna maximigränser. Vi föreslår därför
            en höjning av statsbidragen från föreslagna 60 procent till 75
            procent av kostnaderna för de kommunala bostadstilläg- gen, vilket
            i jämförelse med regeringens förslag innebär en kostnadshöj- ning
            med ca 55 miljoner för helt budgetår. Det högre bidraget till
            kommunerna föreslås utgå fr. o. m. den 1 januari 1972. Då de nya
            bostadstilläggen träder i kraft först den 1 april begränsas kostnadshöjningen
            med vårt förslag under innevarande budget- år till 20 milj. kr.
          </p>
          <p xml:id="i-2W1w3S1HMo91XHvXhPcpaJ">
            Bidrag till familjedaghem
          </p>
          <p xml:id="i-XmXoHuE3jS3MAR5ZefwA2e">
            Som ovan anförts ansluter vi oss till förslagen om höjda bidrag
            till daghem och fritidshem, som vi finner motiverade utan anknytning
            till bostadstilläggen. Vid denna förstärkning av statens stöd
            till den kommu- nala barntillsynen har emellertid familjedaghemmen
            förbigåtts, vilket vi finner olyckligt i nuvarande situation.
            Från åtskilliga kommuner uppges nämligen att man av ekonomiska
            skäl har svårt att klara den ökning av antalet familjedaghem som
            behövs för att motsvara efterfrågan. Som vi många gånger framhållit
            är det, i det rådande bristläget beträffande barntillsyn, angeläget
            att alla vägar prövas att bygga ut den kommunala barntillsynen.
            Det är mycket beklagligt om kommunerna av ekonomiska skäl avstår
            från att använda den tillsynsform som snabbast kan utvidgas. Vi
            föreslår därför att statsbidraget till familjedaghemmen höjs från
            nuvarande 35 procent av kommunens kostnader till 50 procent fr.
            o. m. den 1 januari 1972. Då bidraget utgår för kalenderår i efterskott,
            belastar åtgärden ej innevarande budgetår. Kostnaden för nästa
            budgetår kan uppskattas till högst 10 milj. kr. Troligen blir
            kostnadsökningen mindre, då kvot- och balansreglerna för statsbidrag
            till familjedaghem tyvärr hindrar många kommuner från att utnyttja
            bidragen. Med hänvisning till ovanstående hemställer vi att riksdagen
            vid behandlingen av propositionen 1971:156 uttalar att utformningen
            av bostadstilläggen är provisorisk och bör
          </p>
          <pb facs="riksdagen-motions-pdf/data/1971/mot_1971__1559/mot_1971__1559-006.pdf"/>
          <fw xml:id="i-AjaQFKRUarj3Hs8AMXv9Yx">
            Mot. 1971:1559 13
          </fw>
          <p xml:id="i-Vv28FdxMDZMmWXq5VMq5RB">
            underkastas en förutsättningslös prövning i samband med behandlingen
            av familjepolitiska kommitténs förslag, varvid särskilt de samlade
            marginaleffekterna av skattesystem och bostadstillägg uppmärksammas,
            att riksdagen beslutar att statsbidrag till kommunalt bostads-
            tillägg fr. o. m. den 1 januari 1972 skall utgå med 75 procent
            av kommunens kostnader för statsbidragsberättigande bostads- tillägg,
            att riksdagen till Bostadstillägg för barnfamiljer, m. m. på tilläggs-
            stat I till riksstaten för budgetåret 1971/72 under femte huvudtiteln
            anvisar ett med 20 000 000 kr. i förhållande till Kungl. Maj:ts
            förslag förhöjt förslagsanslag av 85 000 000 kr., att riksdagen
            beslutar att statsbidrag för kommunala familjedag- hem fr. o.
            m. den 1 januari 1972 skall utgå med 50 procent av kommunens kostnader
            för lön och sociala förmåner åt dag- barnvårdare efter avdrag
            för influtna föräldraravgifter.
          </p>
          <p xml:id="i-7ZypbQKiXtSwZ3s6awzmj2" type="date">
            Stockholm den 16 november 1971
          </p>
          <div type="signatureBlock" id="i-ByGy5bB2DNFPgNa4xLEcr">
            <p who="i-Qz4kjjKSzCm5RwSxi2vkro" type="signature">
              GUNNAR HELÉN (fp)
            </p>
            <p who="i-DYgzAT37kBVShgAsK7YzHQ" type="signature">
              OLLE DAHLÉN (fp)
            </p>
          </div>
          <p xml:id="i-TsYsYEoU7VMMcLT9yUVW6M">
            CECILIA NETTELBRANDT (fp) SVEN ANTBY (fp)
          </p>
          <p xml:id="i-APcrYo6BKqkPu3gZxtRL8U">
            SIGVARD LARSSON (fp) THORVALD KÄLLSTAD (fp) i Umeå INGEMAR MUNDEBO
            (fp) KARL ERIK ERIKSSON (fp) i Arvika MAC P. HAMRIN (fp) DANIEL
            WIKLUND (fp)
          </p>
          <p xml:id="i-9MBBcRjrXzhUdVA7MUoRYY">
            i Stockholm
          </p>
          <p xml:id="i-72Z7w6nCFQxFL3E5rjaPEE">
            PER AHLMARK (fp)
          </p>
          <p xml:id="i-Jt2feZebHrv91QcVe6JZ3D">
            Söteborgs Offsettryckeri AB, Sthim 71.555 S
          </p>
          <pb facs="riksdagen-motions-pdf/data/1971/mot_1971__1559/mot_1971__1559-007.pdf"/>
          <pb facs="riksdagen-motions-pdf/data/1971/mot_1971__1559/mot_1971__1559-008.pdf"/>
          <pb facs="riksdagen-motions-pdf/data/1971/mot_1971__1559/mot_1971__1559-009.pdf"/>
        </div>
      </div>
    </body>
  </text>
</TEI>
