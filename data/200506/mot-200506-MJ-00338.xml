<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_338/mot_200506_MJ_338-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ338 pnr: c582
          </p>
          <p>
            Motion till riksdagen 2005/06:MJ338
          </p>
          <p>
            av Kenneth Johansson och Agne Hansson (c)
          </p>
          <p>
            Utbetalning av EU-ersättningar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att tidigarelägga utbetalningarna av jordbrukets EU-
            ersättningar.
          </p>
          <p>
            Motivering
          </p>
          <p>
            Riksdagens beslut om att senarelägga utbetalningarna av delar
            av jordbrukets EU-ersättningar till efter årsskiftet har skapat
            problem. Senareläggningen av utbetalningar t.o.m. 2003 omfattade
            cirka 4 miljarder kronor per år och för år 2004 tillkom ytterligare
            cirka 2 miljarder kronor, totalt således cirka 6 miljarder kronor.
            Principen bakom utbetalning av EU-ersättningar är att denna görs
            först i medlemslandet och därefter rekvireras medel från EU-budgeten.
            Detta innebär att staten har en räntekostnad varje år för förskotterade
            EU- ersättningar. På EU-nivå är det bestämt att det nya gårdsstödet
            kan betalas ut mellan 1 december och 30 juni. För miljö- och LFA-ersättningar
            (LBU- programmen) gäller att utbetalningar kan göras under EU:s
            hela budgetår som löper från 16 november till 15 november efterföljande
            år. Logiken säger att det är nationalekonomiskt lönsamt för medlemsländerna
            i EU att ”ta hem” EU-ersättningarna så fort de är tillgängliga
            i EU:s budget. Ju snabbare återflöde, desto bättre blir stimulansen
            i den nationella ekonomin med för stat och kommun positiva skatteeffekter
            som följd. Endast EU- systemet tjänar räntepengar på att EU-medel
            ligger kvar outnyttjade i EU:s kassa. Därför kan det vara svårt
            att förstå motiven bakom senareläggningen av utbetalningarna i
            Sverige. De försenade utbetalningarna försätter således svenskt
            jordbruk i en prekär situation. Detta sammanhänger dels med att
            EU-ersättningarna har samma omfattning som den samlade arbetsinkomsten
            i svenskt jordbruk. Vidare belastas likviditeten hårt i slutet
            av kalenderåret via utbetalningar för räntor,
          </p>
          <pb facs="riksdagen-motions-pdf/data/200506/mot_200506_MJ_338/mot_200506_MJ_338-0002.pdf"/>
          <p>
            2005/06:MJ338
          </p>
          <p>
            amorteringar, arrenden samt utgifter i samband med planering
            av nästkommande odlingsår. En annan faktor är att utbetalningarna
            i andra EU- länder som regel sker så tidigt som möjligt, dvs normalt
            sett i slutet av kalenderåret. En senareläggning av utbetalningarna
            i Sverige ger således svenskt jordbruk en konkurrensnackdel. Utbetalningen
            av EU-ersättningarna till jordbruket bör därför tidigareläggas.
            Det bör ges regeringen tillkänna.
          </p>
          <p>
            Stockholm den 29 september 2005
          </p>
          <p>
            Kenneth Johansson (c) Agne Hansson (c)
          </p>
        </div>
      </div>
    </body>
  </text>
</TEI>
