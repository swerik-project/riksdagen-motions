<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00204">
  <teiHeader>
    <fileDesc>
      <titleStmt>
        <title>Internationella hbt-frågor</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationella hbt-frågor</title>
          <idno type="rdwebb">GZ02U204</idno>
          <rs type="number">U204</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U204/text</ref>
          <ref type="dokument_url_html">http://data.riksdagen.se/dokument/GZ02U204</ref>
          <ref type="dokumentstatus_url_xml">http://data.riksdagen.se/dokumentstatus/GZ02U204</ref>
          <ref type="doc">http://data.riksdagen.se/fil/EFF1A078-D949-4808-8133-CB50CC481F58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N3Ck1jzWp7qDciDuXjF1pb" type="signed"/>
        <correspContext corresp="i-N3Ck1jzWp7qDciDuXjF1pb">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-WMBGzLG3S2JSHCh4R2nwcP" type="numbering">
          <date when="2011-09-29"/>
        </correspAction>
        <correspAction xml:id="i-2ZLqqx6JmNqCz5aL91c5QP" type="submission">
          <date when="2011-09-26"/>
        </correspAction>
        <correspAction xml:id="i-BZ5L4nLczYw1ShVDgMYQJT" type="transfer">
          <date when="2011-09-26"/>
        </correspAction>
        <correspAction xml:id="i-9UKz63aPb8wmNqt9RtUT7i" type="assigned"/>
        <correspContext corresp="i-9UKz63aPb8wmNqt9RtUT7i">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CRhR8t5hq4parPuGMCMCbd" type="motBody">
        <div xml:id="i-VZKJxrmxzXvBgBW33xmEJh" type="TOC">
          <head xml:id="i-38YfrsyZaVEU9vNp4GkFre">
            1 Innehållsförteckning
          </head>
          <list xml:id="i-2dUfpEmDHZhAECrNowM5vn">
            <item xml:id="i-6pLJquJ8cxqdnkXgk9jmBi">
              2 Förslag till riksdagsbeslut 2
            </item>
            <item xml:id="i-JrkFcEsjpVZmQYyhNzoXNw">
              3 Inledning 4
            </item>
            <item xml:id="i-T3G6yM9wGsVMsXU6fnrper">
              4 Hbt-frågor i FN 4
            </item>
            <item xml:id="i-Gsw5cPsjRmNJHXew6rFtpp">
              4.1 FN:s råd för de mänskliga rättigheterna 6
            </item>
            <item xml:id="i-ePsbPPKXLaXs3WMgpEjHf">
              5 Hbt-frågor i EU 6
            </item>
            <item xml:id="i-FfzhnW4JBz68HnZY6PfMkU">
              6Hbt-frågorna inom det nordiska samarbetet och i Europarådet
              7
            </item>
            <item xml:id="i-ThRHDgEEetU8QsKN3iwnEt">
              7Sidas verksamhet och svenskt utvecklingssamarbete 8
            </item>
          </list>
        </div>
        <div xml:id="i-AVKKKKZXw84nQuH823ECKa" type="motProposal" subtype="förslag">
          <head xml:id="i-UCnMgfKQtGsWacCuq9k5RX">
            2 Förslag till riksdagsbeslut
          </head>
          <list xml:id="i-UpEN1v7oH7fzR9a1EwSmEU" style="ol">
            <item xml:id="i-VnKCBvHm2qYicR3ef4gEne">
              Riksdagen tillkännager för regeringen som sin mening vad som
              anförs i motionen om att Sverige bör verka för en FN-konvention
              om avskaffande av all slags diskriminering på grund av sexuell
              läggning eller könsidentitet.
            </item>
            <item xml:id="i-L8C88Sjco8u55VdFs8odJE">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till ett högnivåmöte
              om hbt-personers mänskliga rättigheter.
            </item>
            <item xml:id="i-UsNQpPX6JvBL7sPmUya4AU">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till en specialrapportör
              i FN för hbt-personers mänskliga rättigheter.
            </item>
            <item xml:id="i-BzFwsURambbUvu6CGYgxZ">
              Riksdagen tillkännager för regeringen som sin mening vad som
              anförs i motionen om att Sverige borde göra hbt-personers mänskliga
              rättigheter till en profilfråga för sin kandidatur till FN:s råd
              för de mänskliga rättigheterna.
            </item>
            <item xml:id="i-Y1xsRzRhYymB6oPELUh2mg">
              Riksdagen tillkännager för regeringen som sin mening vad som
              anförs i motionen om att Sverige ska verka för att man inom Europeiska
              unionen sätter hårdare press på de medlemsländer som diskriminerar
              sina medborgare på grund av sexuell läggning och könsidentitet.
            </item>
            <item xml:id="i-8ucZc47Q4GasSSTrmswpqQ">
              Riksdagen tillkännager för regeringen som sin mening vad som
              anförs i motionen om att Sverige inom Europeiska unionen ska verka
              för att samkönade äktenskap som ingåtts i ett medlemsland ska
              vara giltiga i hela unionen. 1
            </item>
            <item xml:id="i-DGnqEY9A6qWp3nD2KLWoQo">
              Riksdagen tillkännager för regeringen som sin mening vad som
              anförs i motionen om att Sverige inom Europeiska unionen måste
              agera för att antidiskrimineringsinitiativet omfattar såväl diskriminering
              på grund av sexuell läggning som könsidentitet. 2
            </item>
            <item xml:id="i-8WM2dgb54LTPiGpv7x25jY">
              Riksdagen tillkännager för regeringen som sin mening vad som
              anförs i motionen om att Sverige borde driva på för att EU:s utvecklingspolitik
              ska bidra till att stärka hbt-personers rättigheter i världen.
            </item>
            <item xml:id="i-63qmVqZhCcKhKBLB6KfZwP">
              Riksdagen tillkännager för regeringen som sin mening vad som
              anförs i motionen om att regeringen ska verka för att i Köpenhamnskriterierna
              skärpa kraven när det gäller hbt-personers rättigheter på så sätt
              att det av dessa uttryckligen framgår att ett medlemsland som
              diskriminerar hbt-personers rättigheter inte kan bli medlem i
              EU.
            </item>
            <item xml:id="i-D7oS7SKVYzLqrzYyaBrC4k">
              Riksdagen tillkännager för regeringen som sin mening vad som
              anförs i motionen om att Sverige inom det nordiska samarbetet
              såväl som i Europarådet ska verka för att avskaffa all slags diskriminering
              på grund av sexuell läggning eller könsidentitet.
            </item>
            <item xml:id="i-6GCx9JAp48yR59EMbctUUW">
              Riksdagen tillkännager för regeringen som sin mening vad som
              anförs i motionen om att regeringen inom ramen för det nordiska
              samarbetet ska verka för att förordningen (1931:429) om vissa
              internationella rättsförhållanden rörande äktenskap, adoption
              och förmyndarskap ska gälla för registrerade partner såväl som
              samkönade äktenskap.
            </item>
            <item xml:id="i-ESDjXnSD7rmrhytPEAFUo6">
              Riksdagen tillkännager för regeringen som sin mening vad som
              anförs i motionen om att regeringen inom det nordiska samarbetet
              ska verka för en konvention för partnerskap och samkönade äkta
              makar.
            </item>
            <item xml:id="i-LcWgQPH5Zv6t8zPhY2o2f2">
              Riksdagen tillkännager för regeringen som sin mening vad som
              anförs i motionen om att regeringen inom det nordiska samarbetet
              ska lyfta fram frågor som rör sexuell läggning och könsidentitet
              i sitt samarbete med de baltiska staterna.
            </item>
            <item xml:id="i-43ZBnJb76aU9akL3wMSQaG">
              Riksdagen tillkännager för regeringen som sin mening vad som
              anförs i motionen om att skyndsamt ta fram en ny handlingsplan
              om hbt-frågor med tydliga och ambitiösa mål i utvecklingssamarbetet.
            </item>
            <item xml:id="i-NYcBzBhAfu1jaYdwuo92ZL">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag till hur stödet till hbt-organisationer i syd kan
              förstärkas och göras mer flexibelt.
            </item>
          </list>
          <p xml:id="i-CsgmiaSkN7R2iNMps9Md6w">
            1 Yrkande 6 hänvisat till CU.
          </p>
          <p xml:id="i-4h9Fpzka6yXgKk1aHfmXu8">
            2 Yrkande 7 hänvisat till AU.
          </p>
        </div>
        <div xml:id="i-Xgyx1hobiSiA1wZ58WwcvV" type="motContent">
          <head xml:id="i-AzSYezqMUKqQwUz1nz73AB" type="h1">
            3 Inledning
          </head>
          <p xml:id="i-3AWB2cuqbyQABvJnuEwPKB">
            För Vänsterpartiet är rätten att uttrycka sin sexualitet och
            sin könsidentitet på sina egna villkor grundläggande mänskliga
            rättigheter oavsett var i världen man bor. Ingen stat kan med
            hänvisning till historia, kultur, religion osv. hävda att dessa
            rättigheter inte omfattar alla dess medborgare.
          </p>
          <p xml:id="i-41JgDv3KeVNZ2hvAJrsQJ4">
            Framsteg görs i flera olika delar av världen, många gånger tack
            vare modiga hbt-personer som organiserar sig och kräver sina rättigheter.
            Den 14 juli i 2010 införde Argentina, som första latinamerikanska
            land, könsneutralt äktenskap och adoption för samkönade par. Den
            2 juli 2009 beslutade Indiens högsta domstol att avskaffa paragraf
            377 som inneburit att sex mellan personer av samma kön kunnat
            bestraffas med upp till 10 års fängelse. Och Sydafrika införde
            som första land i världen 2006 ett tredje juridiskt kön, därefter
            har Nepal följt efter med liknande lagstiftning.
          </p>
          <p xml:id="i-5tb76JncjPV8FbCTa4g8jC">
            Men fortfarande ser vi i stora delar av världen hur hbt-personer
            förföljs, diskrimineras och mördas på grund av sin sexuella läggning
            eller könsidentitet. Bara i Honduras har 34 hbt-personer mördats
            sen militärkuppen i landet 2009. Förtrycket tar sig många olika
            uttryck. Många länder har fortfarande en lagstiftning som diskriminerar
            hbt-personer, fortfarande är homosexualitet förbjudet i drygt
            70 stater och i vissa av dessa är homosexualitet belagt med dödsstraff.
            I Uganda diskuterar parlamentet att införa dödsstraff för samkönade
            relationer och hbt-personer hotas öppet i landets medier. I många
            länder ignorerar eller till och med understödjer regeringen att
            hbt-personer utsätts för hot, trakasserier och våld av andra medborgare
            såväl som av de egna myndigheterna. Öppen diskriminering av hbt-personer
            förekommer även på vår egen kontinent. I Litauen har tydliga inskränkningar
            i yttrandefriheten införts genom att den som främjar homosexuella
            relationer på offentliga platser ska kunna dömas till fängelse.
            I en rad städer har firandet av Pride stoppats eller utsatts för
            attacker, t.ex. i Riga, Moskva och Belgrad.
          </p>
          <p xml:id="i-7aVZ873jYZZtBaqSyjunqj">
            Trots att det är en grundläggande mänsklig rättighet att få uttrycka
            sin sexualitet och sin könsidentitet på sina egna villkor är det
            alltför få länder som har modet och viljan att stå upp för dessa
            rättigheter. Vänsterpartiet anser att Sverige har ett ansvar för
            att kämpa för hbt-personers rättigheter i världen. Vi vill att
            de modiga hbt-aktivisterna runt om i världen ska känna att de
            har en allierad i Sveriges regering. I denna motion har vi därför
            lagt en rad förslag på hur vårt land kan bli en än tydligare röst
            för hbt-personers rättigheter i världen.
          </p>
          <head xml:id="i-HMSVtYkvr892jEwrMfBF7S" type="h1">
            4 Hbt-frågor i FN
          </head>
          <p xml:id="i-WGbtcuZdN9KEdxYQSnY41c">
            FN är en central arena för arbetet för att stärka respekten för
            hbt-personers mänskliga rättigheter. Under de senaste åren har
            vi också kunnat se flera exempel på att hbt-frågor lyfts på FN:s
            dagordning. Här kan Sverige tillsammans med likasinnade länder
            spela en viktig roll.
          </p>
          <p xml:id="i-678j7ZwqiECaDsWTuQ9Qbu">
            Ett viktigt steg för att förverkliga principen om alla människors
            lika värde är att det internationella samfundet inför en internationell
            konvention om avskaffande av all diskriminering på grund av sexuell
            läggning eller könsidentitet. Sverige har tidigare avstått från
            att driva kravet om en FN-konvention på området eftersom det skulle
            möta stort motstånd från andra stater. Det är inte ett hållbart
            argument. Vill man motverka diskriminering på grund av sexuell
            läggning eller könsidentitet måste frågan upp på dagordningen,
            även om det möter ett hårt motstånd. Viktiga framsteg har dessutom
            gjorts i FN, vilket visar att det inte är omöjligt att driva hbt-frågor
            inom FN-systemet. Den 18 december 2008 ställde sig 66 av FN:s
            192 medlemmar bakom den första deklarationen i organisationens
            historia som tydligt lyfter fram hbt-personers rättigheter och
            slog fast att alla människor, oavsett sexuell läggning eller könsidentitet,
            har rätt att bli bemötta med samma värdighet och respekt. Deklarationen
            fördömer dödande, tortyr, godtyckliga arresteringar och fråntagande
            av ekonomiska, sociala och kulturella rättigheter, inklusive rätten
            till hälsa. I deklarationen uppmanas också alla länder att främja
            och beskydda mänskliga rättigheter för alla människor, oavsett
            deras sexuella läggning och könsidentitet och att avskaffa alla
            straff som kan utdömas mot människor enbart på grund av deras
            sexuella läggning eller könsidentitet. I november 2010 antog Generalförsamlingen
            en resolution om utomrättsliga avrättningar och försvinnande där
            sexuell läggning uttryckligen nämns. Resolutionen är den enda
            med tydliga referenser till hbt-personer och har mött starkt motstånd
            i FN, men har trots det kunnat antas.
          </p>
          <p xml:id="i-WGmhpjhyms7gnyDr8Fcygb">
            Enligt vår mening bör det, på samma sätt som det finns internationella
            konventioner om flyktingars rättsliga ställning och om att avskaffa
            all diskriminering och förtryck av kvinnor, finnas en internationell
            konvention för att undanröja all diskriminering på grund av sexuell
            läggning eller könsidentitet. Därför anser vi att Sverige i FN-sammanhang
            bör verka för en konvention om avskaffande av all diskriminering
            på grund av sexuell läggning eller könsidentitet. Detta bör riksdagen
            som sin mening ge regeringen till känna.
          </p>
          <p xml:id="i-5oNamQFzYNUweiHmUHNc1T">
            Ett första steg mot en konvention om avskaffande av all diskriminering
            på grund av sexuell läggning och könsidentitet skulle vara att
            samla ett högnivåmöte om hbt-frågor. Ett högnivåmöte skulle vara
            en möjlighet att samla likasinnade länder och samordna arbetet
            för att stärka respekten för hbt-personers mänskliga rättigheter.
            Vänsterpartiet anser att Sverige borde ta initiativ till ett högnivåmöte
            om hbt-frågor. Detta bör riksdagen som sin mening ge regeringen
            till känna.
          </p>
          <p xml:id="i-2aQBTQeJB1YwB8nA9XhusU">
            Ytterligare ett steg för att synliggöra hbt-personers situation
            i världen inom ramen för FN skulle kunna vara att utse en specialrapportör
            för hbt-personers mänskliga rättigheter knuten till FN:s generalsekreterare.
            Vänsterpartiet anser att Sverige borde verka för att en sådan
            specialrapportör tillsätts och erbjuda sig att finansiera en sådan
            rapportör. Detta bör riksdagen som sin mening ge regeringen till
            känna.
          </p>
          <head xml:id="i-5W2BKX6er8Syig5dDfdm1d" type="h2">
            4.1 FN:s råd för de mänskliga rättigheterna
          </head>
          <p xml:id="i-XQAKwLBQcwY5mzEWti1v8R">
            Vid FN:s 60:e generalförsamling 2006 tillsattes ett råd för de
            mänskliga rättigheterna, som ersätter den tidigare kommissionen
            för mänskliga rättigheter. Sverige var ett av de länder som aktivt
            drev frågan om ett nytt råd. FN:s råd för de mänskliga rättigheterna
            ska bl.a. främja den universella respekten för de mänskliga rättigheterna,
            behandla situationer där de mänskliga rättigheterna kränks och
            främja utbildning om de mänskliga rättigheterna.
          </p>
          <p xml:id="i-WJL2GWYj6LJxe1eb4kuFmC">
            Vänsterpartiet anser att FN:s råd för mänskliga rättigheter även
            ska främja rätten att få uttrycka sin sexuella läggning och sin
            könsidentitet, behandla fall där de mänskliga rättigheterna kränks
            avseende sexuell läggning och könsidentitet och främja utbildning
            och kapacitetsbygge på detta område. Därför var det glädjande
            att FN:s råd för mänskliga rättigheter tidigare i år antog en
            resolution där man uppmanar FN:s högkommissarie för mänskliga
            rättigheter att kartlägga diskriminering och våld på grund av
            könsidentitet och sexuell läggning.
          </p>
          <p xml:id="i-8oJCcCgVFZpfmv7JtyvnDc">
            Sverige anmälde formellt sin kandidatur till FN:s råd för mänskliga
            rättigheter för perioden 20122015 tidigare i år. Vänsterpartiet
            välkomnar att Sverige kandiderar och anser att Sverige borde ta
            tillfället i akt att lyfta hbt-frågorna. Vi anser att Sverige
            borde göra hbt-personers mänskliga rättigheter till en profilfråga
            för sin kandidatur till FN:s råd för de mänskliga rättigheterna.
            Detta bör riksdagen som sin mening ge regeringen till känna.
          </p>
          <head xml:id="i-MJZbTpEYQGT37uEd5Y7pwj" type="h1">
            5 Hbt-frågor i EU
          </head>
          <p xml:id="i-LkZL2LV9FNbepkDcdC9fFh">
            I flera av EU:s medlemsländer är fortfarande diskrimineringen
            av hbt-personer utbredd. I Lettland har hbt-rörelsen mött stort
            motstånd vid Pridefestivaler, i Litauen infördes förbud mot främjande
            av homosexualitet 2009 och i drygt hälften av medlemsländerna
            saknar samkönade par möjligheten att registrera partnerskap eller
            ingå äktenskap.
          </p>
          <p xml:id="i-3DvBWXzCRYVDwBHC9iCvxw">
            Under de senaste åren har det blivit tydligt att ett EU-medlemskap
            inte är en garant för att hbt-personer ska undgå diskriminering.
            I ett flertal länder finns en omfattande diskriminering. Det är
            viktigt att markera att diskriminering på grund av sexualitet
            och könsidentitet inte är förenligt med ett medlemskap i EU, och
            om enskilda medlemsstater väljer att inskränka sina medborgares
            mänskliga rättigheter måste det få konsekvenser, t.ex. genom minskat
            jordbruks- och regionalstöd eller förlorad rösträtt i ministerrådet.
            Den svenska regeringen bör se över möjligheterna för ytterligare
            åtgärder mot de medlemsländer som inte efterlever de mänskliga
            rättigheterna och verka för att man inom EU sätter hårdare press
            på de medlemsländer som diskriminerar sina medborgare på grund
            av sexuell läggning och könsidentitet. Detta bör riksdagen som
            sin mening ge regeringen till känna.
          </p>
          <p xml:id="i-X8tsC5YLhKXpMctYkXZCnn">
            Det finns på flera områden konkreta initiativ som skulle kunna
            tas för att motverka diskrimineringen av hbt-personer i Europa.
            Till exempel borde ett samkönat äktenskap ingånget i ett medlemsland
            vara giltigt i hela Europa. Det är orimligt att ett par som ingått
            äktenskap i Sverige skulle bli rättslösa ifall de valde att flytta
            till något av de länder som idag inte erkänner samkönade äktenskap.
            Vänsterpartiet anser att Sverige ska verka för att samkönade äktenskap
            ingångna i ett medlemsland ska vara giltiga i hela unionen. Detta
            bör riksdagen som sin mening ge regeringen till känna.
          </p>
          <p xml:id="i-95VTt3pC7eR2R3JBuJYRs8">
            I EU har sedan 2008 diskuterats ett antidiskrimineringsinitiativ
            som även skulle omfatta sexuell läggning. Direktivet ska motverka
            diskriminering inom t.ex. hälso- och sjukvård, sociala förmåner,
            utbildning samt tillgång till och tillhandahållande av varor och
            tjänster, inklusive bostäder. Vänsterpartiet anser att Sverige
            måste agera för att antidiskrimineringsinitiativet omfattar såväl
            diskriminering på grund av sexuell läggning som könsidentitet.
            Detta bör riksdagen som sin mening ge regeringen till känna.
          </p>
          <p xml:id="i-RbwHzHQ9wskGTUWrQbaou9">
            EU är idag världens största biståndsgivare. Men inom unionens
            utvecklingssamarbete har frågor rörande hbt-personers situation
            fått minimal uppmärksamhet, bl.a. på grund av att en rad konservativa
            medlemsstater aktivt motsatt sig att EU arbetar med frågor rörande
            sexuella rättigheter inom sitt utvecklingssamarbete. Vänsterpartiet
            anser att Sverige borde driva på för att EU:s utvecklingspolitik
            ska bidra till att stärka hbt-personers rättigheter i världen.
            Detta bör riksdagen som sin mening ge regeringen till känna.
          </p>
          <p xml:id="i-BhqrMuHFNuiZ93S7x7b4q9">
            Idag har flera länder som har en historia av omfattande diskriminering
            och förföljelse av hbt-personer ansökt om medlemskap i EU. Erfarenheterna
            från länder som Polen och Lettland visar att det inte räcker att
            ansökarländerna formellt uppfyller de lagmässiga kraven, ansökarländer
            behöver även uppvisa ett engagemang för att arbeta mot diskriminering
            på grund av sexuell läggning och könsidentitet. Köpenhamnskriterierna
            behöver därför skärpas avseende hbt-personers rättigheter på så
            sätt att det av dessa uttryckligen framgår att ett medlemsland
            som diskriminerar hbt-personers rättigheter inte kan bli medlem
            i EU. Detta bör riksdagen som sin mening ge regeringen till känna.
          </p>
          <head xml:id="i-7FYzTSNv3TynsD8Ktbeg2F" type="h1">
            6 Hbt-frågorna inom det nordiska samarbetet och i Europarådet
          </head>
          <p xml:id="i-ESfegN6ty9LJQpMUbyC8Mr">
            Sverige bör enligt vår uppfattning verka för att ett ökat nordiskt
            och europeiskt samarbete även ska omfatta hbt-frågorna. Det är
            i detta sammanhang viktigt att poängtera att samarbetet på såväl
            nordisk som europeisk nivå, liksom arbetet på nationell nivå,
            måste utformas tillsammans med representanter från hbt-organisationerna
            i de berörda länderna. Regeringen bör därför såväl inom det nordiska
            samarbetet som i Europarådet verka för att avskaffa all slags
            diskriminering på grund av sexuell läggning eller könsidentitet.
            Detta bör riksdagen som sin mening ge regeringen till känna.
          </p>
          <p xml:id="i-Rt2UNJ5caxgPGLBj6DLpLe">
            Förordningen (1931:429) om vissa internationella förhållanden
            rörande äktenskap, adoption och förmyndarskap gäller inte för
            samkönade äktenskap eller partnerskap. Förordningen bygger på
            en familjerättslig konvention mellan de nordiska länderna från
            1931 som förutsätter ömsesidighet. Numera har alla nordiska länder
            infört lagstiftning om registrerat partnerskap eller samkönade
            äktenskap, varför det inte längre finns några hållbara skäl att
            undanta förordningen från den allmänna regeln om att alla lagar
            om äktenskap och makar ska tillämpas på motsvarande sätt på samkönade
            äktenskap. En överenskommelse i frågan bör träffas med de andra
            konventionsstaterna. Därför anser vi att regeringen inom ramen
            för det nordiska samarbetet bör verka för att förordningen (1931:429)
            om vissa internationella rättsförhållanden rörande äktenskap,
            adoption och förmyndarskap ska gälla för partnerskap såväl som
            samkönade äktenskap. Detta bör riksdagen som sin mening ge regeringen
            till känna.
          </p>
          <p xml:id="i-XDkPgbToj6ngE31KoBn1Ub">
            Arbetet med hbt-frågorna i Norden har varit framgångsrikt under
            de senaste åren. Idag har t.ex. samtliga medlemsländer en partnerskapslagstiftning
            eller samkönade äktenskap. En gemensam konvention för partnerskap
            och samkönade äktenskap inom det nordiska samarbetet skulle garantera
            att partnerskap eller äktenskap ingånget i ett land också ska
            ha rättsliga verkningar i ett annat nordiskt land. Därför anser
            vi att regeringen inom ramen för det nordiska samarbetet ska verka
            för en konvention för partnerskap och samkönade äktenskap. Detta
            bör riksdagen som sin mening ge regeringen till känna.
          </p>
          <p xml:id="i-59XneGCeHVVL3NppsFd86q">
            De nordiska länderna har idag ett utbrett samarbete med de baltiska
            staterna. Bland annat arrangerar man gemensamma konferenser om
            människohandel och miljöfrågor. Det skulle vara positivt om detta
            utbyte mellan de nordiska och de baltiska staterna även omfattade
            frågor om sexuell läggning och könsidentitet. Situationen för
            HBT-personer är idag i många fall svår i Baltikum och trakasserier
            och diskriminering är utbredd. Därför anser vi att regeringen
            inom det nordiska samarbetet ska verka för att man i samarbetet
            med de baltiska staterna ska lyfta fram frågor avseende sexuell
            läggning och könsidentitet. Detta bör riksdagen som sin mening
            ge regeringen till känna.
          </p>
          <head xml:id="i-LDRcMgNpyZZkmLgjABaFU6" type="h1">
            7 Sidas verksamhet och svenskt utvecklingssamarbete
          </head>
          <p xml:id="i-26itxqafWVCZzni811BE1x">
            Sverige bedriver utvecklingssamarbete med en lång rad länder,
            bilateralt eller genom svenska frivilligorganisationer. Det ger
            vårt land en möjlighet att stödja organisationer i syd som arbetar
            för hbt-personers rättigheter och främja respekten för hbt-personers
            mänskliga rättigheter.
          </p>
          <p xml:id="i-R6EAdpsF1oZRV856D6pbNh">
            Regeringen poängterar i sitt senaste regleringsbrev till Sida
            behovet av att personalen på Sida ska ha hbt-kompetens. En ökad
            hbt-kompetens är nödvändig om Sida ska kunna analysera och förstå
            situationen för hbt-personer i samarbetsländerna.
          </p>
          <p xml:id="i-HZk5qsQZKHexMMJmxzs7KH">
            År 2006 utarbetade Sida en handlingsplan för hur Sverige ska
            bidra till bättre livsvillkor för hbt-personer i samarbetsländerna.
            I handlingsplanen redovisas elva aktiviteter som skulle skapa
            förutsättningar för att Sverige aktivt ska delta i utvecklingssamarbetets
            genomförande, i analyser och i olika former av dialog bidra till
            förbättrade livsvillkor för hbt-personer. Tyvärr fanns det brister
            i Sidas handlingsplan. Ambitionsnivån var alltför låg och arbetet
            gick för sakta. Handlingsplanen för hbt-frågor löpte ut 2009.
            I dagsläget saknas därför en handlingsplan för att inkludera hbt-frågor
            i utvecklingssamarbete. Vänsterpartiet anser att regeringen skyndsamt
            måste ta fram en ny handlingsplan med tydliga och ambitiösa mål.
            Detta bör riksdagen som sin mening ge regeringen till känna.
          </p>
          <p xml:id="i-LG56ofaK63tLfB7GpQ1zDr">
            En förutsättning för att hbt-personers rättigheter ska respekteras
            i syd är att det finns organisationer som har modet och viljan
            att lyfta dessa frågor. Stödet till organisationer i syd som arbetar
            med hbt-frågor är idag inte omfattande mätt i kronor, men för
            de enskilda organisationer som får stöd har det en avgörande betydelse.
            Dock har det många gånger funnits hinder för att stödja hbt-organisationer.
            I länder där samkönade relationer är förbjudna finns det stora
            svårigheter för en hbt-organisation att ens registrera sig och
            många små hbt-organisationer i Syd har haft svårt att leva upp
            till de allt högre krav på revision och uppföljning som Sverige
            ställer. Ska Sverige kunna stödja hbt-organisationer även i länder
            där situationen för hbt-personer är som svårast krävs en ökad
            flexibilitet. Norge har i sitt utvecklingssamarbete visat hur
            det är möjligt; där har den norska motsvarigheten till RFSL fått
            relativt stor frihet att fördela pengar till hbt-organisationer
            i syd. Vänsterpartiet anser att regeringen bör återkomma till
            riksdagen med förslag till hur stödet till hbt-organisationer
            i syd kan förstärkas och göras mer flexibelt. Detta bör riksdagen
            som sin mening ge regeringen tillkänna.
          </p>
        </div>
        <div xml:id="i-4dJMewkKM9Td6xJ3d12dUz" type="motSignatures">
          <list xml:id="i-LSeE32s8HPkKWdxdTzx8KE">
            <item xml:id="i-U4LXK2bzFceZFtTN1rcbSw" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-6AaSSAB4uAoeXktm1o2doM" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-Xty6rpgTCtLgri1Yh8N2ij" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-Da7P4TDaPX1moH49Yvvhrr" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-5giZ85y8JouRL5sFtVMGJQ" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-4p1i1YwT6xqns4Y9LCoQZS" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
