<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-01789">
  <teiHeader>
    <fileDesc>
      <titleStmt>
        <title>Bevakning av grannländers narkotikapolitik</title>
        <author corresp="i-QS3FCcuDyGgZdKgE3VDjZ9">av Niels Paarup-Petersen (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1789 av Niels Paarup-Petersen (C)</title>
          <idno type="rdwebb">HB021789</idno>
          <rs type="number">1789</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB021789/text</ref>
          <ref type="dokument_url_html">https://data.riksdagen.se/dokument/HB021789</ref>
          <ref type="dokumentstatus_url_xml">https://data.riksdagen.se/dokumentstatus/HB021789</ref>
          <ref type="pdf">https://data.riksdagen.se/fil/5C34DD41-4C2E-45E6-808D-5DEB9C7C75C6</ref>
          <ref type="docx">https://data.riksdagen.se/fil/12C023E6-4322-4727-A965-00DBE36B1959</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PLsDRVrEaPW9QNh5pwwBJp" type="signed"/>
        <correspContext corresp="i-PLsDRVrEaPW9QNh5pwwBJp">
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-L1N1QuVge6Gungtr1997vb" type="submitted">
          <date when="2023-10-04"/>
          <time when="17:59:54"/>
        </correspAction>
        <correspAction xml:id="i-Rj9ATPASSSHHtjmmeiuBAP" type="reviewed">
          <date when="2023-10-05"/>
          <time when="11:05:13"/>
        </correspAction>
        <correspAction xml:id="i-Qmk17TARmkTyGuwf7nPWfC" type="referred">
          <date when="2023-10-17"/>
        </correspAction>
        <correspAction xml:id="i-R8EshRXyaWSfXmDfXXmGrk" type="assigned">
          <date when="2024-04-15"/>
          <time when="13:00:40"/>
        </correspAction>
        <correspContext corresp="i-R8EshRXyaWSfXmDfXXmGrk">
          <ref type="assignedTo">Socialutskottet</ref>
        </correspContext>
        <correspAction xml:id="i-9Yds2iDqjDbaJ6LYL2gAy3" type="behandlas_i"/>
        <correspContext corresp="i-9Yds2iDqjDbaJ6LYL2gAy3">
          <ref type="uppgift">2023/24:SoU11</ref>
          <ref type="ref_dok_id">HB01SoU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU11</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JgSYfJdR7FtgVu5sRF9iBd" type="motHeader">
        <div xml:id="i-DxZzpA2G4iSv23R6ZcFct5" type="motTitle">
          Motion till riksdagen 2023/24:1789 av Niels Paarup-Petersen (C)
          Bevakning av grannländers narkotikapolitik
        </div>
      </div>
      <div xml:id="i-D4319f5jcGXnWNehH1Hts9" type="motBody">
        <div xml:id="i-7PX4ChvvzZQerx11TjcbYC" type="motProposal" subtype="förslag">
          <head xml:id="i-CHfvR8G14phetePMVZ4toB">
            Förslag till riksdagsbeslut
          </head>
          <list xml:id="i-NmoaDrd8QeGsjUeS2GGvkU">
            <item xml:id="i-EWqp6R2EZj4w823Dsq8Pa4" sortKey="Yrkande 1">
              Riksdagen ställer sig bakom det som anförs i motionen om att
              utreda effekter på hälsa och samhälle i samband med legalisering
              av cannabis i Sveriges grannländer och tillkännager detta för
              regeringen.
            </item>
          </list>
        </div>
        <div xml:id="i-EpbYd75WYtTMoD5L2U4yHp" type="motContent">
          <head xml:id="i-KT4jNDHZhb3MWruL81CLuK" type="h1">
            Motivering
          </head>
          <p xml:id="i-DCDVU47r6HPvWmzxakkLCZ">
            I många länder har regeringar och delstatsregeringar de senaste
            åren börjat legalisera droger som länge varit olagliga att sälja.
            Kanada legaliserade innehav, bruk och för­säljning av cannabis
            2018 och ska nu börja utvärdera effekterna. Flera delstater i
            USA har redan följt efter.
          </p>
          <p xml:id="i-RBUVjwnnJcXu8GTw8DtGfS">
            I Tyskland är en legalisering på gång och regeringen förväntas
            lägga fram ett förslag innan året är slut. Förbundskansler Olaf
            Scholz regering – den så kallade trafikljuskoali­tionen bestående
            av socialdemokratiska SPD, liberala FDP och miljöpartiet de gröna
            – vill legalisera försäljning av cannabis till vuxna i licensierade
            butiker. Enligt planen ska effekterna av en eventuell legalisering
            utvärderas efter fyra år för att se om legaliseringen i så fall
            ska fortsätta gälla.
          </p>
          <p xml:id="i-CByDoXve4YrcZxDaX5PADg">
            Tjeckien har också inlett en resa mot att legalisera cannabis
            och enligt regeringen vill man koordinera detta med Tyskland för
            att dela information och erfarenheter kring reglering.
          </p>
          <p xml:id="i-JWi2A6gRbwYpCd8Wmqjfm">
            I Europa står också andra länder, som Malta och Luxemburg, nära
            en legalisering. Italien ser också över legalisering av egen odling
            av cannabis. I Danmarks parlament höjer partier också rösterna
            för att legalisera cannabis. Alla dessa länder har mindre problem
            med gängkriminalitet och lägre narkotikadödlighet än Sverige.
          </p>
          <p xml:id="i-NhU9iK9FhnzFDwMzX1AB6U">
            Dessa tilltag kommer även påverka Sverige. Svenska medborgare
            kommer med stor sannolikhet åka till dessa länder och använda
            cannabis. Enligt vissa rapporter från USA finns det även indikationer
            på ökad illegal försäljning av cannabis i grannstater till de
            stater som har legaliserat cannabis. Andra rapporter visar på
            minskad illegal försäljning av cannabis och därmed mindre pengar
            till gängen i samband med att försäljning av vissa droger har
            övergått till legala kanaler och stora miljardbelopp därmed har
            hamnat i statskassan istället för i gängens händer.
          </p>
          <p xml:id="i-PhDLZq5GMSprSsrwEbDCQ5">
            Att en legalisering av cannabis påverkar både individer och samhälle
            är uppenbart. När det nu sker legaliseringar i vårt närområde
            bör vi i Sverige säkra att vi har kunskap om hur det påverkar
            både de enskilda länder som legaliserar och andra länder runt
            om.
          </p>
          <p xml:id="i-T2tUNt4PEvgaiVQRtY4uqh">
            För att kunna säkra en kunskapsbaserad politik som svarar mot
            den verklighet som finns i Sverige och våra grannländer bör svenska
            staten därför bevaka effekterna av de legaliseringar som nu sker
            i vårt närområde. Det innebär också en bevakning av existe­rande
            legaliseringar i andra likartade länder för att bättre kunna förutse
            konsekvenser av de nya legaliseringar som nu sker i närområdet.
          </p>
          <p xml:id="i-9KxvnFxexpscf6c2DAgJLS">
            När övriga Europa tar steg som kraftigt avviker från Sveriges
            politik är det avgörande att Sverige bevakar konsekvenserna på
            kriminalitet, statens intäkter och det sociala om­rådet och inte
            minst för de personer som brukar eller missbrukar de legaliserade
            drogerna. Det informationsutbyte som nu kommer ske mellan Tyskland
            och Tjeckien lär till exempel bygga mycket kunskap som även är
            relevant för Sverige.
          </p>
          <p xml:id="i-TBxnVhVSRYLNCwXHn8fL5d">
            Regeringen bör därför ge relevanta myndigheter i uppdrag att
            följa effekter på hälsa, kriminalitet och samhälle i stort i samband
            med legalisering av cannabis i Sveriges grannländer. Sverige kan
            sannolikt dra värdefulla lärdomar från dessa länders politik.
          </p>
        </div>
        <div xml:id="i-Hr3aRhJ4n5QBsft6ZJWekR" type="motSignatures">
          <list xml:id="i-KRtqPS9EK1NyaUR5nP4sv1">
            <item xml:id="i-SqpzNPa4GXmXd5kFa4q2Ng" who="i-QS3FCcuDyGgZdKgE3VDjZ9">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
