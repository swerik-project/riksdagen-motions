<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UbU-02943">
  <teiHeader>
    <fileDesc>
      <titleStmt>
        <title>Friskolor och friskoleetableringar</title>
        <author corresp="i-9aV6a5JgMMU7racuNkrEgj">av Richard Jomshof m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2943 av Richard Jomshof m.fl. (SD)</title>
          <idno type="rdwebb">H2022943</idno>
          <rs type="number">2943</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H2022943/text</ref>
          <ref type="dokument_url_html">http://data.riksdagen.se/dokument/H2022943</ref>
          <ref type="dokumentstatus_url_xml">http://data.riksdagen.se/dokumentstatus/H2022943</ref>
          <ref type="docx">http://data.riksdagen.se/fil/9F370B08-3812-41F3-AF07-303DC10A9148</ref>
          <ref type="pdf">http://data.riksdagen.se/fil/E4637C8D-E7D9-4CDF-AF43-A255386A6142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7j9zqwa59cSRps4Te6ek4E</idno>
            <name>Stefan Jakobsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JyoSD5NizfhnF3KToSWkjr" type="signed"/>
        <correspContext corresp="i-JyoSD5NizfhnF3KToSWkjr">
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-7j9zqwa59cSRps4Te6ek4E"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-EDRJhBHzVgQtpo6Ksyzirg"/>
        </correspContext>
        <correspAction xml:id="i-K5NoZoeM1sTP1atYn1xJDH" type="submitted">
          <date when="2014-11-10"/>
          <time when="17:36:39"/>
        </correspAction>
        <correspAction xml:id="i-CTvmZBvmXFK3tCzMiVXADu" type="referred">
          <date when="2014-11-12"/>
        </correspAction>
        <correspAction xml:id="i-Q2wcBNpYU3DVqVZwGNDUBr" type="assigned">
          <date when="2016-05-11"/>
          <time when="13:25:58"/>
        </correspAction>
        <correspContext corresp="i-Q2wcBNpYU3DVqVZwGNDUBr">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-GN4kjoR92fKutwzxMVMGav" type="behandlas_i"/>
        <correspContext corresp="i-GN4kjoR92fKutwzxMVMGav">
          <ref type="uppgift">2014/15:UbU11</ref>
          <ref type="ref_dok_id">H201UbU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU11</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7fuyiZu3wUbEGmZziDysCy" type="behandlas_i"/>
        <correspContext corresp="i-7fuyiZu3wUbEGmZziDysCy">
          <ref type="uppgift">2014/15:KU15</ref>
          <ref type="ref_dok_id">H201KU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU15</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YH2SR3eskzYLUu9T7hLzNy" type="behandlas_i"/>
        <correspContext corresp="i-YH2SR3eskzYLUu9T7hLzNy">
          <ref type="uppgift">2014/15:FiU26</ref>
          <ref type="ref_dok_id">H201FiU26</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PXi2wNFypY3DiuNxambLNt" type="motHeader">
        <div xml:id="i-JwRguQ7KdsL6xTdRUoD3hT" type="motTitle">
          Motion till riksdagen 2014/15:2943 av Richard Jomshof m.fl. (SD)
          Friskolor och friskoleetableringar
        </div>
      </div>
      <div xml:id="i-JGXPD4yKqLPknrYWUFVg4C" type="motBody">
        <div xml:id="i-LSEHdLThU35RyF7gitTNTZ" type="motProposal" subtype="förslag">
          <head xml:id="i-EYkEaz74PQrkvL82tqHcMQ">
            Förslag till riksdagsbeslut
          </head>
          <list xml:id="i-EztvdQYL7c2kHc8fHCfZHQ" style="ol">
            <item xml:id="i-DmKRbThkm2MwrkcRHbEfZa">
              Riksdagen tillkännager för regeringen som sin mening vad som
              anförs i motionen om att det måste finnas ett påvisbart behov
              av den utbildning som en ny friskola avser att ge, exempelvis
              en viss pedagogisk profil eller språkprofil, för att få starta
              en friskola.
            </item>
            <item xml:id="i-Lbz19YBpc2Qn1q1EJEJrAr">
              Riksdagen tillkännager för regeringen som sin mening vad som
              anförs i motionen om lika villkor för fristående och kommunala
              skolor.
            </item>
            <item xml:id="i-2qWYfxgq3mYse6KTBmY4go">
              Riksdagen tillkännager för regeringen som sin mening vad som
              anförs i motionen om att offentlighets- och sekretesslagen även
              ska gälla i skolor med enskild huvudman.
            </item>
            <item xml:id="i-V8KAd5ZmAPYbcduzoiUYux">
              Riksdagen tillkännager för regeringen som sin mening vad som
              anförs i motionen om att införa ett kommunalt veto mot friskoleetableringar.
            </item>
            <item xml:id="i-BZwUnSsTMgNmY4YGB3aMuc">
              Riksdagen tillkännager för regeringen som sin mening vad som
              anförs i motionen om ett förbud mot kommunala avknoppningar av
              skolor och förskolor.
            </item>
          </list>
        </div>
        <div xml:id="i-B3MWiSEs3bCmEo9di9dqji" type="motContent">
          <head xml:id="i-Y9xQuwNmXqLVEQByshg2JB" type="h1">
            Regler för friskoleetablering
          </head>
          <p xml:id="i-9UKuQdtEGGXDdcqMeYe2ms">
            Sverigedemokraterna betonar valfrihet och inflytande för föräldrar
            och elever i den svenska skolan. Därför är vi i grunden positivt
            inställda till friskolereformen, inte minst då den kommit att
            leda till ett bredare utbud och till en ökad valfrihet. Vi måste
            dock vara medvetna om att friskolereformen även skapat problem,
            och i vissa fall mycket stora problem för enskilda kommuner.
          </p>
          <p xml:id="i-To365jGu9t1sY24UXFDt3V">
            Friskoleetablering i vissa kommuner eller områden med bristande
            elevunderlag och där kommunens skolverksamhet är kalibrerat efter
            elevunderlaget, riskerar att slå sönder den kommunala organisationen
            med skolor och skollokaler. Eftersom det är Skolinspektionen som
            beslutar huruvida en friskola ska få starta eller inte, är det
            ofta mycket svårt, om inte omöjligt, för en enskild kommun att
            skapa en långsiktig planering för kommunens skolverksamhet, vilket
            kan leda till ökade kommunala kostnader. Vidare riskerar kommunala
            skolor som bedöms som mycket bra – inte minst mindre byskolor
            – att läggas ned om friskoleetableringarna blir för många, vilket
            ironiskt nog kan få följden att valfriheten minskar samtidigt
            som de n kommunala servicen försämras.
          </p>
          <p xml:id="i-3fvEKAfkRgzHGNRyWFz5XQ">
            Ytterligare ett problem i sammanhanget är att uppdragen skiljer
            sig åt för en kommunal skola och en friskola. Även om vi fick
            en ny skollag 2010, som bland annat innebär att skillnaderna mellan
            kommunala skolor och friskolor minskat, finns det fortfarande
            stora skillnader mellan dessa båda skolformer. En kommun har ett
            särskilt ansvar för att upprätthålla skolplikten, att ta hand
            om eleverna om en friskola går i konkurs, att ta hand om elever
            med särskilda behov, att ha ett uppföljningsansvar till dess att
            eleven fyller 20 år, att organisera fritidshem, att övergripande
            organisera skolan inom kommunens gränser, att fördela resurserna,
            se till att det finns skolor där människorna bor och så vidare.
            Detta innebär att en mer eller mindre oreglerad friskoleetablering
            kan göra situationen mycket svår för kommunerna.
          </p>
          <p xml:id="i-GbERDFE3y34qXR9TQP4FRz">
            Vi menar därför att det måste ställas större krav för att få
            starta friskolor än vad som är fallet i dag. Inte för att vi är
            emot friskolor som princip, utan för att vi måste börja se till
            helheten. Vi förordar därför ett system likt det finska, där det
            måste finnas ett påvisbart behov av den utbildning som en friskola
            avser att ge, till exempel en viss pedagogisk profil eller språkskola,
            för att en friskola ska få starta.
          </p>
          <head xml:id="i-QygHkrXM5UTMcwGGrKGz2D" type="h1">
            Lika villkor för skolor
          </head>
          <p xml:id="i-SpSCZLwYAxGWdUAm1hVMN6">
            Fristående gymnasieskolor har i dag möjlighet att begränsa mottagandet
            till en viss utbildning till att avse ”elever som är i behov av
            särskilt stöd” och ”vissa elever som utbildningen är speciellt
            anpassad för” (15 kap. 33 § skollagen). Denna möjlighet har sedan
            tidigare funnits för fristående grundskolor (10 kap. 35 § skollagen).
            Regeringen menar att fristående gymnasieskolor därmed ”ska kunna
            specialisera vissa utbildningar för elever med exempelvis dyslexi,
            inlärningsproblem eller koncentrationssvårigheter”.
          </p>
          <p xml:id="i-3mJtuE3vH9dfho2hA9b26x">
            Sverigedemokraterna menar att det i grunden är positivt att fristående
            skolor har möjlighet att arbeta med elever med särskilt behov
            av stöd. Det Sverigedemokraterna vänder sig emot är att fristående
            och kommunala skolor inte verkar på lika villkor med nuvarande
            lag. Kommunerna har nämligen ingen möjlighet att begränsa mottagandet
            av elever till vissa grupper, utan måste erbjuda en skola för
            alla elever. Kommunala skolor är tvungna att anpassa undervisningen
            efter elevernas behov, detta för att inte exkludera någon elev
            från undervisningen. Lagen strider därför mot principen att fristående
            och kommunala skolor skall verka på lika villkor.
          </p>
          <p xml:id="i-ULVfhb32dMczPY1Uq5Bz4G">
            Sverigedemokraterna menar att utgångsläget måste vara att såväl
            fristående som kommunala skolor ska vara öppna för alla elever.
            Samtidigt ska en enskild skola – oavsett om skolan är fristående
            eller kommunal – ha möjlighet att skapa klasser eller skolor för
            exempelvis barn med särskilda behov. Dessa ska dock vara undantag
            från regeln, vilket innebär att den huvudman som vill skapa en
            sådan klass eller skola, och därmed begränsa mottagandet till
            vissa elevgrupper, ska vara tvungen att söka ett speciellt tillstånd
            hos Skolinspektionen. Denna princip ska gälla såväl grundskolor
            som gymnasieskolor, såväl fristående som kommunala skolor.
          </p>
          <p xml:id="i-G8L35ZwFDFBLqY8zbTKGpA">
            Offentlighetsprincipen i friskolor
          </p>
          <p xml:id="i-Q9QRBy5xPKWYmoy6BoxJiX">
            För skolor som bedrivs i offentlig regi gäller den så kallade
            offentlighets- och sekretesslagen, som trädde i kraft den 30 juni
            2009. Det innebär bland annat att handlingar som kommer in till
            skolan, upprättas och förvaras på skolan, är allmänna handlingar.
            Dessa handlingar har alla rätt att ta del av så länge de inte
            innehåller sekretessbelagda uppgifter. Sekretessbelagda uppgifter
            får nämligen inte lämnas ut.
          </p>
          <p xml:id="i-LepDXXo2u4GJQjaEPfHVis">
            Huvudmän för fristående skolverksamhet, skolbarnsomsorg och förskoleverksamhet
            är däremot inga myndigheter och omfattas därför inte av Offentlighets-
            och sekretesslagen. Det innebär att fristående skolor inte har
            någon skyldighet att lämna ut handlingar från verksamheten. Eftersom
            de fristående skolorna finansieras via skattemedel är detta inte
            rationellt eller logiskt. Dessutom bäddar detta för att de kommunala
            skolorna och de fristående skolorna inte verkar under jämlika
            förhållanden.
          </p>
          <p xml:id="i-SkoQEZXkzmAtcuZYwS5fus">
            Vi menar att samma principer om offentlighet för handlingar rörande
            verksamheten ska gälla för alla skolformer. Den princip vi förordar
            är den offentlighetsprincip som nu gäller den kommunala skolan.
            Offentlighets- och sekretesslagen ska således gälla oavsett huvudman.
            Vi är väl medvetna om att en särskild utredare fått i uppdrag
            att lämna förslag om hur offentlighetsprincipen i praktiken ska
            kunna tillämpas även i de fristående skolorna, och ser fram emot
            ett skarpt förslag i frågan.
          </p>
          <head xml:id="i-6wt4R2yLHPpkaMSSVNNZiF" type="h1">
            Kommunalt veto mot friskoleetableringar
          </head>
          <p xml:id="i-6HuCjoy5d3t2N2aCTj91Pc">
            Sverigedemokraterna är väl medvetna om att enskilda friskoleetableringar
            kan föra mycket positivt med sig, inte minst genom att bredda
            utbudet och öka valfriheten. Samtidigt kan friskoleetableringar
            försvåra den kommunala organisationen och planeringen med stora
            kostnader för kommuner och skattebetalare som följd.
          </p>
          <p xml:id="i-Adrt9asT9xLnPW8vWhp47c">
            I vissa områden med ett begränsat elevunderlag kan det dessutom
            framstå som ytterst orationellt att en friskola ska tillåtas konkurrera
            med en kommunal skola om elevunderlaget. I de fall den kommunala
            skolan får lägga ned och det endast finns en friskola att tillgå,
            så har denna utveckling dessutom omintetgjort ett fritt skolval
            då det endast finns en friskola att tillgå.
          </p>
          <p xml:id="i-LNZtXmUYyxvnoVHGTQk8bV">
            Så länge vi har en kommunal skola och innan den svenska skolan
            återförstatligats, menar vi att ett kommunalt veto mot friskoleetableringar
            bör införas i lagen. Ett sådant veto ska kunna användas om det
            till exempel är uppenbart att en nyetablering av en friskola kommer
            att orsaka kommunen stora organisatoriska och kostnadsmässiga
            svårigheter eller om elevunderlaget inte motiverar en ny friskola.
            Det kan inte vara rimligt att skattebetalarnas pengar förslösas
            på en orationell skolstruktur som sätter den kommunala planeringen
            ur spel och omöjliggör en rationell skolplanering. Därför vill
            vi införa ett kommunalt veto mot friskoleetableringar.
          </p>
          <head xml:id="i-JgMq6yhomGCCDQtc4kyNxy" type="h1">
            Förbud mot kommunala avknoppningar
          </head>
          <p xml:id="i-EJthGrHNn9qs9g4gQ9cSnj">
            Det finns sedan tidigare flera uppmärksammade exempel på att
            så kallade avknoppningar av den kommunala skolan skett där kommunala
            skolor och förskolor sålts till underpriser. Avknoppning som begrepp
            är något otydligt, men innebär på skolans område i korthet att
            en skola eller förskola överlåts till personalen i ett riktat
            erbjudande, utan konkurrens och utan transparens. Personalen driver
            den sedan vidare i samma lokaler, ofta med liten eller ingen förändring
            av själva skolverksamheten som sådan.
          </p>
          <p xml:id="i-Gz79ahYShscHH7voHv9dGp">
            Exempel på detta är försäljningen av Tibble gymnasium i Täby,
            en skola med över 1 000 elever, som såldes för 9,2 miljoner kronor
            till Tibble Fristående Gymnasium. Företaget ägs av skolans rektor
            och en lärare. Inte nog med att skolan såldes till ett underpris
            långt under marknadsvärdet; den såldes trots omfattande protester
            från lärare, föräldrar och elever. En affär som dessutom förklarats
            olaglig av kammarrätten som menar att försäljningen strider mot
            kommunallagen. Ett annat exempel är när kommunledningen i Upplands
            Väsby valde att sälja tre skolor och tre förskolor till personalen
            i ett nybildat företag för rekordlåga 2,1 miljoner kronor.
          </p>
          <p xml:id="i-LegmcbQeFJc7UT2uFK6gMR">
            Frågan om valfrihet och konkurrens får inte bli ett självändamål,
            vilket tycks vara fallet vid ovan nämnda avknoppningar. I stället
            borde mer fokus läggas på hur vi höjer den svenska skolans resultat
            och hur vi ökar likvärdigheten. Vidare menar vi att det inte bara
            är förkastligt att en kommun gynnar enskilda genom att sälja ut
            kommunal egendom till underpris utan upphandling, utan även orationellt
            och oetiskt. Vi menar därför att det i lag ska införas ett förbud
            mot så kallade kommunala avknoppningar.
          </p>
        </div>
        <div xml:id="i-9onCj6hkmpgjFGTVsPHNad" type="signatureBlock">
          <list xml:id="i-E2AZdbRMDQTxjHjbdGySgj">
            <item xml:id="i-PcqUap9kraNYDGCVjepanz" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
            <item xml:id="i-MmqS6R4ub17wfENnHrP9Zi" who="i-7j9zqwa59cSRps4Te6ek4E" type="signature">
              Stefan Jakobsson (SD)
            </item>
            <item xml:id="i-QUg9SHxakm6NH2BPkgCTqk" who="i-9P5NZaksQybZxn8tBxUxvh" type="signature">
              Carina Herrstedt (SD)
            </item>
            <item xml:id="i-PAWqbNrEVHPJTfpTdngjp2" who="i-EDRJhBHzVgQtpo6Ksyzirg" type="signature">
              Robert Stenkvist (SD)
            </item>
          </list>
        </div>
      </div>
    </body>
  </text>
</TEI>
