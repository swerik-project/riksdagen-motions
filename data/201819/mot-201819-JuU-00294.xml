<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-00294">
  <teiHeader>
    <fileDesc>
      <titleStmt>
        <title>Brottslighet riktad mot välfärden</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:294 av Linda Westerlund Snecker m.fl. (V)</title>
          <idno type="rdwebb">H602294</idno>
          <rs type="number">294</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H602294/text</ref>
          <ref type="dokument_url_html">http://data.riksdagen.se/dokument/H602294</ref>
          <ref type="dokumentstatus_url_xml">http://data.riksdagen.se/dokumentstatus/H602294</ref>
          <ref type="docx">http://data.riksdagen.se/fil/8E31B9A9-079C-4991-98F5-84D42D092497</ref>
          <ref type="pdf">http://data.riksdagen.se/fil/38401028-B926-4D6E-8190-FAFD6FB77090</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VvgQBsjePCpABwVQEPiwNw" type="signed"/>
        <correspContext corresp="i-VvgQBsjePCpABwVQEPiwNw">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-XYQwTxGz4QgE6vN5eueqae" type="submitted">
          <date when="2018-11-09"/>
          <time when="14:45:32"/>
        </correspAction>
        <correspAction xml:id="i-X4XCrStV6HhsSk6YirQxeY" type="reviewed">
          <date when="2018-11-09"/>
          <time when="15:37:44"/>
        </correspAction>
        <correspAction xml:id="i-Gaf69Doq1B2s7Ac3U5BACx" type="referred">
          <date when="2018-12-05"/>
        </correspAction>
        <correspAction xml:id="i-A1VZeg3koPwhNdYwE5DBSU" type="assigned">
          <date when="2019-05-07"/>
          <time when="16:12:43"/>
        </correspAction>
        <correspContext corresp="i-A1VZeg3koPwhNdYwE5DBSU">
          <ref type="assignedTo">Justitieutskottet</ref>
        </correspContext>
        <correspAction xml:id="i-MUu9CVaFFj7rqsUZriPz8Q" type="behandlas_i"/>
        <correspContext corresp="i-MUu9CVaFFj7rqsUZriPz8Q">
          <ref type="uppgift">2018/19:CU9</ref>
          <ref type="ref_dok_id">H601CU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU9</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TxYnwi5rZknXJnQiThZBpM" type="behandlas_i"/>
        <correspContext corresp="i-TxYnwi5rZknXJnQiThZBpM">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QspcKreJuqb1jXGLZzKbkY" type="behandlas_i"/>
        <correspContext corresp="i-QspcKreJuqb1jXGLZzKbkY">
          <ref type="uppgift">2018/19:SfU20</ref>
          <ref type="ref_dok_id">H601SfU20</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU20</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:294 av Linda Westerlund Snecker
          m.fl. (V) Brottslighet riktad mot välfärden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JKqiNEJozCNzVPz4GVsPLD">
            1 Förslag till riksdagsbeslut
          </head>
          <list style="ol">
            <item xml:id="i-Vws8ZHrkz9Z4epNE6cqSZ7">
              Riksdagen ställer sig bakom det som anförs i motionen om att
              regeringen bör utreda möjligheten att avkriminalisera vissa bidragsbrott
              och i stället införa administrativa sanktionsavgifter och tillkännager
              detta för regeringen.
            </item>
            <item xml:id="i-AXj57qX9YRhYrTVRqbhK7S">
              Riksdagen ställer sig bakom det som anförs i motionen om att
              regeringen bör utreda hur en ny revisionsplikt kan utformas för
              mindre aktiebolag och tillkännager detta för regeringen.
            </item>
            <item xml:id="i-Ez9ahBqJBJJxBwrbcrJSvB">
              Riksdagen ställer sig bakom det som anförs i motionen om att
              regeringen bör återkomma med en ny uppdaterad strategi mot ekonomisk
              brottslighet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CYTD8DyvGBuKbxWKVMRNSP" type="h1">
            2 Inledning
          </head>
          <p xml:id="i-Awrtig8Gc3cZjsGoVcoUFp">
            Vänsterpartiet vill ha en generell och stark välfärd som är till
            för alla. Det är med en stark välfärd samhället kan stävja brottslighet,
            skapa en bra skola och sjukvård och ge förutsättningar för alla
            att leva ett liv i trygghet. Därför är det viktigt att välfärden
            är välorganiserad, demokratiskt styrd och rättssäker. Välfärdssamhället
            ska omfördela resurser från rik till fattig, mellan olika faser
            i livet och olika delar av Sverige. Vi prioriterar människors
            behov framför privata vinstintressen. Offentliga medel ska därför
            användas till just den verksamhet de är avsedda för.
          </p>
          <p xml:id="i-LrdfwjYMjvR5YQuCospk4N">
            Välfärden har under en lång tid genomgått stora förändringar
            genom de omfattande privatiseringar som genomförts. Under 1990-talet
            genomfördes förändringar av de nationella regelverken samt förändringar
            i kommuners och landstings organisationer i syfte att underlätta
            för privata aktörer inom välfärdsområdena. Sedan dess har ytterligare
            förändringar gjorts och antalet privata aktörer inom välfärdsområdena
            har ökat kraftigt. I dag finns ett mycket stort antal offentligt
            finansierade privata aktörer inom de flesta välfärdsområden och
            offentlig upphandling har en stor påverkan på samhällsekonomin.
            Staten, landstingen och kommunerna köper allt från kontorsmaterial,
            idrottsarenor och konsulttjänster till sjukvård och omsorg. Det
            finns bra förutsättningar att skapa goda affärer och samtidigt
            bidra till en hållbar utveckling och säkra en god konkurrens på
            marknaden. De storskaliga privatiseringarna har dock också gjort
            välfärden mer sårbar och till en måltavla för oseriösa företagare
            och ekonomisk brottslighet.
          </p>
          <p xml:id="i-XsyVachbRMTSFEP4UQm9VC">
            Utmärkande för välfärdsbrotten är att de riktar sig mot regler
            som helt och hållet är ett resultat av välfärdspolitiska reformer.
            Det handlar om ett storskaligt svindleri med allmänna medel som
            drabbar oss alla. I praktiken innebär välfärdsbrottens skador,
            både ekonomiskt och framför allt i tilliten till välfärdssystemet,
            att dörren kan öppnas för kraftiga förändringar av välfärden.
            Det sannolika är att det då handlar om försämringar. En försämrad
            välfärd kommer att drabba och slå hårdast mot dem som är sämst
            lottade. För Vänsterpartiet är det viktigt att dagens välfärdssystem
            inte urholkas än mer, utan att det istället förstärks. Att stoppa
            höga vinstuttag i välfärden är en viktig del i detta. Att förebygga,
            motverka och beivra välfärdsbrotten en annan. Dessvärre röstade
            de borgerliga partierna tillsammans med SD emot regeringens och
            Vänsterpartiets förslag om att begränsa vinsterna i välfärden
            (prop. 2017/18:159 Tillstånd att ta emot offentlig finansiering
            inom socialtjänsten, assistansersättningen och skollagsreglerad
            verksamhet, se bet. 2017/18:FiU44). Vi anser att obegränsade vinstuttag
            i välfärden medför att pengar som avsatts för skola, vård och
            omsorg i stället används till annat och att detta ökar risken
            för att oseriösa aktörer genom bedrägerier eller andra former
            av kriminalitet försöker tillskansa sig medel som är avsedda för
            välfärden. Dessutom undermineras välfärdens legitimitet. Genom
            att införa en reglering av vinsterna menar vi att förtroendet
            för de privata aktörer som är där för verksamhetens skull och
            tilltron till välfärdssystemet i stort kan stärkas. För Vänsterpartiet
            framstår det som inkonsekvent att de borgerliga partierna och
            SD som när det gäller alla annan brottslighet verkar för strängare
            straff väljer att bortse från ekonomisk brottslighet riktad mot
            välfärden som utförs med företag som brottsverktyg.
          </p>
          <p xml:id="i-T5WYJHFYEg7cosqsFUsiCv">
            Ekonomisk brottslighet är ett allvarligt samhällsproblem och
            spänner från brott som begås av oaktsamhet till planerade upplägg
            med vinningssyfte. Årligen undandras samhället stora summor i
            skatter och avgifter, pengar utbetalas till personer och företag
            på felaktiga grunder och seriösa företagare tvingas konkurrera
            på en snedvriden marknad där de normala marknadskrafterna har
            satts ur spel. Vi vill se enkla och tydliga regelverk, framförallt
            på upphandlingsområdet, som stänger dörren för skattefusk, felaktiga
            utbetalningar och svartjobb samt gör det lätt att göra rätt både
            för det allmänna och för företagen. Ordning och reda, kollektivavtal
            och schysta villkor gynnar de företagare som gör rätt för sig.
          </p>
          <p xml:id="i-DTsQ2dCiH4K9aina6MassZ">
            Ekobrottsmyndigheten anger i sin lägesrapport för 2016 att myndigheten
            under flera års tid sett en utveckling där företag i allt större
            utsträckning utnyttjas som brottsverktyg, då grovt kriminella
            startar företag vars enda affärsidé vilar på att begå ekonomisk
            brottslighet och att gränsen mellan den kriminella världen och
            det etablerade näringslivet alltmer tycks suddas ut. Det finns
            även företag med en seriös verksamhet i grunden men där uppsåtliga
            brott har begåtts av olika anledningar.
          </p>
          <p xml:id="i-VwdotKFad4EycdVS9kmmU5">
            Skälen till att företag är intressanta brottsverktyg är flera.
            Ett företag öppnar upp nya brottsarenor och erbjuder en legitim
            fasad att dölja verksamheten bakom samt möjlighet att tvätta brottsvinster.
            Ett företag kan utnyttjas för att begära återbetalning av moms
            och ersättning från den statliga lönegarantin. Med ett företag
            som fasad kan kriminella personer delta i offentlig upphandling
            av varor och tjänster. Aktiebolag är den mest gynnsamma företagsformen
            då företag ska användas som brottsverktyg. Ekobrottsmyndigheten
            visar i sin rapport Effekter på den ekonomiska brottsligheten
            efter avskaffandet av revisionsplikten för mindre bolag (2016)
            att av 100 nya företag som startas i Sverige tros sju vara skapade
            enbart i syfte att begå brott. Ett vanligt upplägg är att ta över
            ett bolag med gott renommé och hög kreditvärdighet, beställa mängder
            av varor på kredit och/eller ställa ut bluffakturor, varefter
            företaget plundras, försätts i konkurs och avslutningsvis – för
            att klämma ut det sista – ansöker om statlig lönegaranti. Även
            missbruk av anställningsstöd i olika former är vanligt förekommande.
            När myndigheter och fordringsägare börjar ana oråd möts de i bästa
            fall av en målvakt. Gemensamt för huvudmännen är att de som regel
            inte är registrerade som formella företrädare i bolagets styrelse,
            utan använder målvakter, bulvaner, fiktiva personer och alias
            för att distansera sig från brotten. Detta filter minskar risken
            att någon upptäcker de verkliga huvudmännen. Ett skäl till att
            ekobrott i allt större utsträckning attraherar grovt kriminella
            personer är att denna brottskategori generellt sett innebär relativt
            liten risk, låga straff och stora brottsvinster. Bilden av att
            företag allt oftare används för att begå brott mot staten, andra
            företag och enskilda personer bekräftas av den myndighetsgemensamma
            lägesbilden av organiserad brottslighet som presenterades 2017.
          </p>
          <head xml:id="i-2niR57dGpWKfyukRtcygJ7" type="h2">
            2.1 Offentlig upphandling
          </head>
          <p xml:id="i-WVLi1LCud95h95oJMJ1Zmv">
            Offentlig upphandling är en lagreglerad process inom offentlig
            sektor som leder till köp av varor, tjänster och byggentreprenader.
            Reglerna om offentlig upphandling är avsedda att ge alla företag
            samma chans att sälja sina varor och tjänster, men också att säkerställa
            att anbudsgivarna klarar de krav som uppställs av upphandlaren.
            I princip omfattas alla avtal med ekonomiska villkor av upphandlingsreglerna.
            Värdet på den offentliga upphandlingen i Sverige var ca 642 miljarder
            kronor 2015. Det motsvarar drygt en sjättedel av Sveriges BNP.
            Omfattningen gör det särskilt viktigt att säkerställa att de lagar
            och regler som finns följs och att de aktörer som vinner upphandlingarna
            är seriösa. Allmänna medel ska användas på ett förnuftigt sätt
            och inte gå till oseriösa aktörer som tillskansat sig konkurrensfördelar
            genom fusk eller brottslig verksamhet.
          </p>
          <p xml:id="i-BBnhokoGV5nrG7mQRLY4W2">
            Myndigheter är skyldiga att följa ett detaljerat regelverk när
            de ska ingå avtal. Till skillnad från privata inköpare kan offentliga
            upphandlare inte förlita sig på sitt kontaktnät eller andra aktörers
            uppfattningar som grund för att utesluta en viss anbudsgivare.
            Den upphandlande myndigheten har dock möjlighet att kontrollera
            att anbudsgivaren exempelvis har fullgjort sina skyldigheter vad
            gäller betalning av skatter och sociala avgifter genom att begära
            intyg från behöriga myndigheter. Ett företag kan dock inte garanteras
            vara seriöst enbart baserat på ett högt betyg från ett kreditvärderingsinstitut
            eller att Skatteverket eller Kronofogdemyndigheten inte har anmärkningar
            på företaget. Även i de fall den upphandlande myndigheten genomför
            en enligt reglerna korrekt upphandling med en till synes seriös
            aktör kan således upphandlingen ändå ha lett till att avtal tecknats
            med en oseriös aktör som har tillskansat sig konkurrensfördelar
            genom fusk eller brottslig verksamhet. Det är inte osannolikt
            att en sådan aktör sedan fortsätter sin brottsliga verksamhet
            och gör det på det allmännas bekostnad. Det kan även hända saker
            under avtalsperiodens gång som gör att ett seriöst företag exempelvis
            genom överlåtelse till ny ägare övergår till att bli mindre seriöst
            och används som ett brottsverktyg.
          </p>
          <p xml:id="i-39awXLKTiz1By2yjp8ksdx">
            Företag som vinner upphandlingar på låga anbud för ett kriminellt
            syfte slår ut företag som lägger seriösa anbud med seriösa kostnadsbilder.
            Hemtjänsthärvan i Södertälje är ett exempel där en offentlig upphandling
            legat till grund för ekonomisk brottslighet. Företaget i fråga
            deltog i en offentlig upphandling där det visserligen uppställdes
            vissa krav för att bli godkänd som hemtjänstutövare, men där företaget
            vilseledde kommunen på ett flertal punkter, bl.a. i fråga om vilken
            utbildning personalen hade. Företaget tecknade avtal med kommunen
            på falska grunder och fakturerade sedan kommunen på flera miljoner.
            Ett annat exempel är assistanshärvan, också den i Södertälje,
            där ett assistansbolag lurade Försäkringskassan på närmare 30
            miljoner kronor genom att kvittera ut ersättning för arbete som
            aldrig utfördes. Bedrägerierna innebar att flera personer med
            funktionsnedsättning som hade rätt till personlig assistans lämnades
            ensamma och utan hjälp, samtidigt som assistansbolaget fick miljonbelopp
            för tjänster som inte utfördes.
          </p>
          <p xml:id="i-7PicLhcDFt7q4oAd4zyd1Z">
            Dessa fall och en rad andra kunde genom myndighetsgemensamma
            insatser mellan Södertälje kommun, polisen, kronofogden, Ekobrottsmyndigheten
            och Tullverket upptäckas och ledde sedermera till fällande domar.
            Fallen i Södertälje är några av flera liknande härvor som nystats
            upp den senaste tiden. Hur många liknande exempel som finns men
            som ännu inte upptäckts går det bara att spekulera i.
          </p>
          <p xml:id="i-FwmmUdFqEVPohXhVQhKSpZ">
            De näringsidkare som genom statlig finansiering exempelvis tillhandahåller
            assistanstjänster eller uppbär lönebidrag eller anställningsstöd
            har anförtrotts viktiga samhällsuppgifter, vilka är särskilt allvarliga
            att missbruka. Den centrala och viktiga roll som företagen har
            i fråga om dessa typer av ersättningar motiverar skarpa åtgärder
            för att få bort de oseriösa och kriminella aktörerna, såväl för
            välfärdssystemens upprätthållande som för den enskilde personens
            del som är i behov av exempelvis assistans.
          </p>
          <head xml:id="i-MFH2tE3B9sDPnpgVsJ7yS" type="h2">
            2.2 En svårutredd brottslighet
          </head>
          <p xml:id="i-5kfrtgxhvcUrhY3aiANiaE">
            Brott som begås i näringsverksamhet kan många gånger vara svårutredda
            och ofta använder den organiserade brottsligheten frekvent olika
            företagsformer som fasader för en eller flera brottsliga verksamheter.
            Företagen används sällan enbart för välfärdsbrott, utan det finns
            också ofta inslag av skatte- och bokföringsbrott.
          </p>
          <p xml:id="i-7g8RLhBDwJAiuE2cy2YjUF">
            Vid traditionell brottslighet är det som regel sällan någon tvekan
            om att ett brott har begåtts, utan frågan handlar vanligen om
            vem som kan misstänkas för brottet. Vid ekonomisk brottslighet
            kan det däremot förhålla sig på motsatt sätt. Det finns ofta en
            person som kan knytas till den gärning som ifrågasätts men den
            avgörande frågan är om gärningen verkligen utgör ett brott. Något
            som kännetecknar ekonomiska brott är nämligen att straffansvaret
            i stor utsträckning är direkt beroende av civilrättsliga eller
            skatterättsliga regler. Att skilja lagligt från olagligt kan i
            motsats till vad som normalt är fallet vid traditionell brottslighet
            vara mycket svårt. Särskilt svårt är det att upptäcka de som begår
            brott med hjälp av företag.
          </p>
          <head xml:id="i-TujXsBU2C3qNpBqNG9dBeK" type="h2">
            2.3 Stoppa brottsligheten mot välfärden
          </head>
          <p xml:id="i-9m4uHbz8sTHtkjzkmqyc2s">
            För att kunna förebygga, upptäcka och lagföra välfärdsbrott behöver
            det införas effektivare kontrollmekanismer, lagstiftning och tillsyn.
            Krav på kassaregister, månadsrapporter och bankregister är bra.
            Vidare behöver myndigheterna kunna dela information – på ett för
            den personliga integriteten rättssäkert sätt – mellan varandra.
            Om en myndighet exempelvis upptäcker brott mot en annan myndighet
            ska det vara möjligt att lämna vidare denna information. Möjligheten
            att besluta om näringsförbud kan och bör användas i större utsträckning
            än vad som sker i dag. Åtgärder för att minska missbruket av falska
            identiteter och felaktiga intyg behöver vidtas. Likaså behöver
            förutsättningarna för en mer välavvägd inhämtning och kontroll
            av lämnade uppgifter hos de utbetalande aktörerna bli bättre.
            I dag är det relativt enkelt att få
          </p>
          <p xml:id="i-QgyECnT3oj9Z3cYhxEuoA5">
            F-skattsedel, det behöver övervägas om det ska vara så även fortsättningsvis.
            Vi anser att det åtminstone bör införas rättsliga möjligheter
            att återkalla en F-skattsedel. Bolagsverket, vars uppdrag i huvudsak
            handlar om att sköta registrering och tillhandahålla service till
            företag, bör få ett bredare uppdrag som även inkluderar en brottsförebyggande
            del.
          </p>
          <head xml:id="i-EZuQVL4jfnHZgL1wYJPq8f" type="h2">
            2.4 Prioritera de grova välfärdsbrotten
          </head>
          <p xml:id="i-ACzT37QYgzwWHH4TrBBnvy">
            Frågor som rör bl.a. välfärdsbrottslighet, offentlig upphandling
            och de regelverk som rör offentlig finansiering av privat utförda
            välfärdstjänster har varit föremål för flera statliga utredningar,
            se exempelvis Ordning och reda i välfärden (SOU 2016:78), Kvalificerad
            välfärdsbrottslighet – förebygga, förhindra, upptäcka och beivra
            (SOU 2017:37) samt Kvalitet i välfärden – bättre upphandling och
            uppföljning (SOU 2017:38).
          </p>
          <p xml:id="i-SPwt4qrew95D71KJ1f2Yxm">
            Ett par av utredningarna har lett till propositioner där Vänsterpartiet
            har reserverat sig i utskottet för regeringens förslag (se bet.
            2017/18:FiU43, 2017/18:FiU44). Utredningen som syftar till att
            motverka välfärdsbrottslighet (SOU 2017:37) har dock ännu inte
            lett till några större åtgärder från regeringens sida.
          </p>
          <p xml:id="i-U614Q5n1254vtDE3wpSRqf">
            Vidare har bidragsbrottslagen utvärderats i SOU 2018:14 Bidragsbrott
            och underrättelseskyldighet vid felaktiga utbetalningar från välfärdssystemen
            – en utvärdering. I utredningen föreslås bl.a. att bidragsbrottslagens
            tillämpningsområde utvidgas till att även omfatta sådant ekonomiskt
            stöd som beslutas av Försäkringskassan, Arbetsförmedlingen eller
            kommunen och som avser viss enskild person men inte betalas ut
            till den enskilde och att maximistraffet för grovt bidragsbrott
            ska skärpas till fängelse i sex år. Utredningen är för närvarande
            på remiss. Bidragsbrottslagen gäller i dag bidrag, ersättningar,
            pensioner och lån för personligt ändamål (ekonomiska förmåner)
            som enligt lag eller förordning beslutas av Försäkringskassan,
            Pensionsmyndigheten, Centrala studiestödsnämnden, Migrationsverket,
            Arbetsförmedlingen, kommunerna eller arbetslöshetskassorna. Den
            som lämnar oriktiga uppgifter eller inte anmäler ändrade förhållanden
            som hen är skyldig att anmäla kan dömas för bidragsbrott till
            fängelse. Vid brott av normalgraden är fängelsestraffet högst
            två år och vid grovt brott högst fyra år.
          </p>
          <p xml:id="i-WfGqMo6eJrbD5e3zU12m4S">
            Vänsterpartiet anser att det är viktigt att beivra alla sorters
            fusk med ersättningar och bidrag från vårt gemensamma välfärdssystem.
            Vi vill dock ytterligare prioritera de brott mot välfärden som
            begås genom att använda företag som brottsverktyg. Vi är därför
            positiva till att utredningen av bidragsbrottslagen (SOU 2018:14)
            föreslår ändringar som innebär att straffansvar enligt bidragsbrottslagen
            kan komma att träffa en företrädare för ett företag som lämnar
            oriktiga uppgifter eller inte anmäler ändrade förhållanden till
            Arbetsförmedlingen eller Försäkringskassan. Då utredningen för
            närvarande är ute på remiss lägger vi inget förslag i denna del
            utan avvaktar en proposition från regeringen.
          </p>
          <p xml:id="i-Ak4ZB1qVwAeYMFN64E2vHP">
            Ekobrottsmyndigheten tar i sitt remissvar på betänkandet Kvalificerad
            välfärdsbrottslighet –förebygga, förhindra, upptäcka och beivra
            (SOU 2017:37) upp att ett alternativ som inte analyserats av utredningen
            vore att avkriminalisera vissa av bidragsbrotten och i stället
            låta de utbetalande myndigheterna få möjligheter att ålägga administrativa
            sanktioner. Polis och åklagare skulle då kunna fokusera på de
            grövre bidragsbrotten. Ekobrottsmyndigheten hänvisar till utredningen
            Sanktionsavgifter på trygghetsområdet (SOU 2011:3) där ett förslag
            om sanktionssystem finns.
          </p>
          <p xml:id="i-W7fehtr5m7Q1BhWrXrpPBx">
            Vänsterpartiet anser i likhet med Ekobrottsmyndigheten att en
            avkriminalisering av vissa bidragsbrott (av normalgraden eller
            ringa) i kombination med införandet av ett system med administrativa
            sanktioner för de berörda myndigheterna skulle leda till att polis
            och åklagare kan prioritera de grövre brotten där även fall där
            företag används som brottsverktyg ingår.
          </p>
          <p xml:id="i-8uSjMLi5itvTYvF96twbjk">
            Regeringen bör därför utreda möjligheten att avkriminalisera
            vissa bidragsbrott och i stället införa administrativa sanktionsavgifter.
            Detta bör riksdagen ställa sig bakom och ge regeringen till känna.
          </p>
          <head xml:id="i-GvdGn7g14JNcrGKf5DwQ8K" type="h2">
            2.5 Minskad kontroll leder till ökad brottslighet
          </head>
          <p xml:id="i-5utRBnUHVBtma71P4zXJwV">
            Under alliansregeringens styre mellan 2006 och 2014 genomfördes
            en rad olika åtgärder som sades skulle underlätta företagandet.
            Kravet på revisionsplikt i små aktiebolag slopades, det blev enklare
            att skaffa F-skattsedel liksom att senarelägga bokföringen samtidigt
            som kravet på aktiekapital halverades till 50 000 kronor. Efter
            det har de borgerliga partierna tillsammans med SD röstat igenom
            ett tillkännagivande i riksdagen om att kravet på aktiekapital
            i privata aktiebolag ska sänkas till 25 000 kr (bet. 2016/17:CU6).
            Dessutom såg den tidigare alliansregeringen till att stoppa införandet
            av månadsrapportering av anställdas löneuppgifter till Skatteverket
            vilket är en enkel och avgörande rutin för att hindra dräneringen
            av välfärdssystemen. Den borgerliga entreprenörspolitiken innebar
            kort sagt att det visserligen blev något lättare att starta företag,
            men de reformer inom välfärdssektorn som genomfördes saknade tillräckliga
            kontroll- och tillsynsmekanismer för att stävja missbruk av systemen.
            Det har av allt att döma bidragit till en ökad utsatthet för Sverige
            som välfärdsstat och till att en i allt högre grad organiserad
            och systematisk kriminalitet kan kopplas till oseriösa företag,
            där företaget används som ett brottsverktyg för att oriktigt tillskansa
            sig medel från det allmänna.
          </p>
          <head xml:id="i-2ud1Zy6F8jsPiBsCxvH9yF" type="h3">
            2.5.1 Revisionsplikt för mindre aktiebolag
          </head>
          <p xml:id="i-QNmp3D5Lu5dEWr8Xub6Dk7">
            På initiativ av den borgerliga regeringen avskaffades 2010 revisionsplikten
            för mindre aktiebolag. Lagändringen innebär att revisionen blev
            frivillig för de aktiebolag som inte överstiger vissa gränsvärden.
            Ekobrottsmyndigheten har granskat effekterna av den slopade revisionsplikten.
            I rapporten Effekter på den ekonomiska brottsligheten efter avskaffandet
            av revisionsplikten för mindre aktiebolag från 2016, framgår att
            knappt hälften av de granskade bolagen bedöms ha använts som brottsverktyg
            samt att de aktiebolag som avsagt sig revision och valt bort revisor
            är överrepresenterade när det gäller planerad ekonomisk brottslighet.
            Risken att sådana bolag används som brottsverktyg är större eftersom
            insyn saknas. Ekobrottsmyndigheten ser samma mönster 2017. Förekomsten
            av bolagshärvor där målvakter används som ett filter mot den verkliga
            huvudmannen är vanligt förekommande i de ärenden som utreds. Inte
            sällan förekommer olika brottstyper, t.ex. bokföringsbrott, skattebrott
            och penningtvätt, i samma utredning. Även Riksrevisionens rapport
            Avskaffandet av revisionsplikten för mindre bolag (2017) visar
            att intentionerna med reformen i stort har uteblivit förutom när
            det gäller ökad valfrihet och den direkta besparing på revisorsarvodet
            som berörda aktiebolag gjort. Många aktiebolag har valt bort revision
            men de har inte haft högre tillväxt, snarare tvärtom. Lönsamheten
            i dessa bolag har heller inte blivit bättre. Samtidigt har flera
            negativa konsekvenser blivit verklighet. Bolag som valt bort revision
            betalar mindre i bolagsskatt, som en följd av lägre tillväxt,
            vilket kan bero på att de i större utsträckning redovisar lägre
            ekonomisk aktivitet för att krympa sin vinst för att undkomma
            skatt. Reformen har också enligt Riksrevisionen försvårat arbetet
            mot ekonomisk brottslighet. En annan negativ konsekvens är att
            antalet felsummeringar i årsredovisningarna ökat. De berörda myndigheterna
            har dessvärre inte kunnat kompensera för reformens icke önskvärda
            konsekvenser. Riksrevisionen anser att revisionsplikten för små
            aktiebolag bör återinföras.
          </p>
          <p xml:id="i-884RtS23WCJqmnkfjFaejC">
            Riksdagen har granskat regeringens skrivelse som handlar om Riksrevisionens
            granskning av reformen av revisionsplikten. Civilutskottet instämde
            i regeringens bedömning att det i nuläget inte finns tillräckliga
            skäl för att verka för att återinföra revisionsplikten för små
            aktiebolag (bet. 2017/18:CU37). Vänsterpartiet ställde sig dock
            i ett särskilt yttrande bakom Riksrevisionens rekommendation om
            att återinföra revisionsplikten för små aktiebolag. Tidigare de
            borgerliga partierna tillsammans med SD i riksdagen röstat för
            ett tillkännagivande om att regeringen bör ta initiativ till att
            överväga om fler företag kan undantas från revisionsplikten. Vänsterpartiet
            reserverade sig i civilutskottet tillsammans med S och MP (bet.
            2016/17:CU6). Om EU:s minimikrav följs skulle det innebära att
            omkring 325 000 aktiebolag, eller 97 procent av det totala antalet
            aktiebolag, skulle undantas från revisionsplikt. De bestämmelser
            som gäller i Sverige sedan 2010 innebär i stället att omkring
            72 procent av aktiebolagen undantas från revisionsplikten. För
            Vänsterpartiet är det uppenbart att de borgerliga partierna tillsammans
            med SD helt bortser från sambandet mellan minskad kontroll och
            ökad brottslighet på det aktuella området.
          </p>
          <p xml:id="i-YATWMhyi8tJnfYwNkCSH1b">
            Vänsterpartiet delar Riksrevisionens ställningstagande att revisionsplikten
            bör återinföras som en brottsförebyggande åtgärd. En alternativ
            administrativ åtgärd som Ekobrottsmyndigheten föreslår i den ovan
            nämnda rapporten (2016) är att se över aktiebolagslagens regler
            för revision och undersöka möjligheterna att införa ett krav på
            extern kontroll av en auktoriserad redovisningskonsult för de
            aktiebolag som inte omfattas av revisionsplikten och som valt
            bort revisorn. Redovisningskonsulter är dessutom också anmälningspliktiga
            enligt penningtvättslagen. Så utöver en möjlighet att förhindra
            och upptäcka ekonomisk brottslighet och utnyttjande av välfärdssystemen
            så skulle också möjligheten att skydda samhället från penningtvätt
            och finansiering av terrorism öka.
          </p>
          <p xml:id="i-SpQhMehEnApRKkwwLYhFNi">
            Regeringen bör därför utreda hur en ny revisionsplikt kan utformas
            för mindre aktiebolag. Detta bör riksdagen ställa sig bakom och
            ge regeringen till känna.
          </p>
          <head xml:id="i-JTXNAAoseFAfDRjRoZAmzb" type="h2">
            2.6 Strategi mot ekonomisk brottslighet
          </head>
          <p xml:id="i-Ei52PFuwu8dfT6myGQdeKX">
            Det har nu gått mer än 20 år sedan ett antal omfattande initiativ
            togs mot den ekonomiska brottsligheten. Regeringens strategi för
            samlade åtgärder mot ekobrott (skr. 1994/95:217) ledde till inrättandet
            av såväl Ekobrottsmyndigheten som utredningsenheter för skattebrott
            på Skatteverket.
          </p>
          <p xml:id="i-MdAqe7A7LXFNkEd5s1x4Sy">
            Mycket har hänt sedan dess, brottsligheten har förändrats och
            förfinats, internet har gett helt nya möjligheter till snabb kommunikation
            och ekonomiska transaktioner och en ny välfärdsmodell via new
            public management med köp- och säljstrategier inom välfärden har
            etablerats. Den ekonomiska brottslingen har anpassat sig och utnyttjat
            luckor i lagen och en naiv politisk inställning till att välfärdens
            service kunde utföras av den som kunde göra det till lägsta pris.
            Det har lett till underbud i offentliga upphandlingar, oseriösa
            företag och fusk med anställningar. Därför behövs det en ny strategi
            mot ekonomisk brottslighet. År 1994 var ledorden för strategin
            förstärkta skattekontroller, gemensamma kontrollaktioner från
            myndigheter, snabbare brottsutredningar och intern- och affärskontroll
            inom näringslivet. Det är nu dags att 2018 uppdatera denna strategi.
          </p>
          <p xml:id="i-4NCEPZsirM7wCLDEg5pA4A">
            Regeringen bör återkomma med en ny uppdaterad strategi mot ekonomisk
            brottslighet. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-MC2pYrcXXgbCdGzKhfFg3q" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-WASXRGJrT3Z6F5QxeCW1eW" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-QVLWyBRAQodH9iLcxGm9Rv" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-KL4NwqGzugd26pPR9Gw4VJ" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-QUGmqafA9kdsYsaMZjqhLc" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-RgFmCrz2NRrPc2mttfUmDi" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-DhrAMQXQQDzhD1fNMeVk9e" who="i-G9GHaoV5TJoYjtjUJ6EXYj">
              Jessica Thunander (V)
            </item>
            <item xml:id="i-XiUdAoR8TXhgv6cNvuaEAv" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-SXEaDHtv1ogQ972mcpHd5q" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
