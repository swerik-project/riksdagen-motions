<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__780/mot_1968__ak__780-001.pdf"/>
      <fw xml:id="i-FUm7pTo8TtPciXpHSq9Dk6">
        Motioner i Andra kammaren, nr 780 år 1968 13
      </fw>
      <div type="motHeader" xml:id="i-UeT936ocMAqh3tzNTZ4ZYY">
        <div type="motTitle" xml:id="i-HLXkG4gfqPcnCgo12HGEgc"/>
        <div type="motSubmissionInfo" xml:id="i-6DystQXXduaFXRMKMb1GtN"/>
      </div>
      <div type="motBody" xml:id="i-RmuzxUZxwkL8wrPaqs64j7">
        <div xml:id="i-SP1Vgcrqy48FXKJiuM7Zad">
          <p xml:id="i-X111iKcG777Su1pBPFdKSB">
            Nr 780
          </p>
          <p xml:id="i-VtBPDJrKtaxcZ2pB7Zp1XS">
            Av herr Nordstrandh, om höjning av anslaget till Bidrag till
            föreläs- ningsverksamhet m. m.
          </p>
          <p xml:id="i-KhXuosrdeRjDKT3E8HHFg2">
            (Lika lydande med motion nr 619 i Första kammaren)
          </p>
          <p xml:id="i-QLqxiNdk3bxHYo5FxZdM7B">
            Som bidrag till föreläsningsverksamhet m. m. (statsverkspropositionen,
            bil. 10, punkt B 70) har för budgetåret 1968/69 föreslagits ett
            anslag av 2 290 000 kronor. Skolöverstyrelsen har anfört att anslaget
            borde höjas med 203 000 kronor, varav 140 000 kronor skulle hänföra
            sig till den allmänna föreläsningsverksamheten, 20 000 kronor
            till föreläsningsverksamheten för handikappade, 20 000 kronor
            till Folkbildningsorganisationernas föreläsningsbyrå, 21 000 kronor
            till länsbildnings- förbunden och 2 000 kronor till Folkbildningsförbundet.
            Av skolöverstyrelsens för- slag till uppräkning har departementschefen
            endast tillstyrkt en höjning med 30 000 kronor, avseende de ökade
            kostnaderna för föreläsningsbyråns och länsbildnings- förbundens
            verksamhet. År 1963 grep staten in med en omläggning och kraftig
            ökning av stödet till folk- bildningen, omfattande också föreläsningsverksamheten.
            En central byrå för före- läsningsförmedling tog över all förmedling
            liksom fördelningen av statsanslagen. Dessa skrevs upp med nära
            en tredjedel till 2,1 miljoner kronor för föreläsnings- verksamheten.
            Föreläsningen som bildningsform hade vid ovannämnda tidpunkt haft
            stora svårigheter under många år, både för att den genom brist
            på förnyelse haft svårt att konkurrera om publiken och för att
            folkbildningsorganisationerna suttit ekono- miskt trångt. Det
            ökade statsstödet gjorde att föreläsningsarrangörerna kunde börja
            satsa på modernare metoder, friskare ämnesval och mera kvalificerade
            föreläsare. Folk strömmade till. TV-psykosen började också gå
            över, och man ville ut och se talare igen. Vidare hade behovet
            av information om samhället gjort sig alltmera kännbart. Ett länge
            uppdämt behov i studieförbunden och hos allmänheten av tidsenliga
            föreläsningar skapade plötsligt en ström av statsbidragsansökningar
            till den cen- trala föreläsningsbyrån. Samtidigt fortsatte arvodes-,
            rese- och traktamentskostna- derna för föreläsarna att stiga.
            Statsbidraget höll sig emellertid kvar kring 2,1 mil- joner kronor,
            varav 1,7 miljon till de direkta föreläsningarna ute på fältet.
            Åren före 1963 låg antalet statsbidragsberättigade föreläsningstimmar
            vid ca 20 000 per år. Budgetåret 1963/64 blev slutsumman 20 952,
            och budgetåret 1964/65 kom så en mer än fyrtiofemprocentig ökning
            till 30 576, trots att föreläs-
          </p>
          <pb facs="riksdagen-motions-pdf/data/1968/mot_1968__ak__780/mot_1968__ak__780-002.pdf"/>
          <fw xml:id="i-5ZCRSqv1bC8Cz3W2Pqxxfj">
            14 Motioner i Andra kammaren, nr 780 år 1968
          </fw>
          <p xml:id="i-G1zebRWBJxYk6JzRdtHpQ5">
            ningsbyrån i godkännandefrågor följde en restriktiv linje, inte
            minst i fråga om av- gränsningen gentemot underhållningsbetonad
            verksamhet. Ekonomiskt möjliggjor- des ökningen genom tillgången
            på från föregående verksamhetsår överskjutande avgiftsmedel. Expansionen
            från arbetsåret 1964/65 fortsatte i stegrad takt under höstter-
            minen 1965. Under senare delen av hösten tvingades föreläsningsbyrån
            att genom- föra en strikt fördelning av återstående anslagsmedel
            per organisation, och vid vår- terminens början 1966 var så gott
            som hela statsbidraget disponerat. Följden av bidragets otillräcklighet
            i förhållande till den ökade efterfrågan i kombination med den
            oväntat snabba förbrukningen av föreläsningstimmar redan under
            hösten 1965 blev att många kvalificerade arrangemang under våren
            1966 helt måste bekostas av arrangörerna själva eller icke kunde
            genomföras. Bidrag förmedlades under verksamhetsåret 1964/65 till
            25 285 föreläsningstimmar. Föreläsningsverksamhetens kraftiga
            expansion under 1965/66 innebar alltså att tillgängliga anslagsmedel
            visade sig otillräckliga i förhållande till den ökade efter- frågan.
            Eftersom någon förbättring av situationen genom höjda statliga
            bidrag inte inträdde för arbetsåret 1966/67 beslöt föreläsningsbyråns
            styrelse att genom en höjning på ca 20 procent av arrangörernas
            avgifter till byrån försöka motverka alltför kännbara nedskärningar
            av verksamhetens omfång. Samtidigt kvoterades de under 1966/67
            tillgängliga bidragsberättigade föreläsningstimmarna, som kom
            att uppgå till 24 477, på de olika arrangörerna. Behovet av bidragsberättigade
            föreläsningstimmar var emellertid betydligt större. Någon balans
            mellan tillgång och efterfrågan fanns ej under arbetsåret 1966/67
            och kommer icke heller att fin- nas under innevarande verksamhetsår
            1967/68. Samma blir förhållandet under verksamhetsåret 1968/69.
            Skolöverstyrelsens förslag om en höjning av bidraget till den
            allmänna föreläs- ningsverksamheten med 140 000 kronor för budgetåret
            1968/69 är väl motiverat och utan tvivel tilltaget i underkant.
            Ett bifall till departementschefens avstyrkande av denna uppräkning
            kommer att hårt gå ut över en verksamhet, som äntligen skjutit
            fart och som folkbildningsmässigt blivit mycket givande. Föreläsningsverk-
            samheten står och faller i stort med statsbidragen. Arvodesminskningar
            för före- läsarna och avgiftshöjningar för allmänheten är knappast
            möjliga. Under hänvisning till vad som ovan anförts hemställes,
            att riksdagen må besluta att till Bidrag till föreläsningsverk-
            samhet m. m. för budgetåret 1968/69 på driftbudgeten under åttonde
            huvudtiteln anvisa ett anslag av 2 430 000 kronor, inne- bärande
            en höjning av medelsanvisningen till den allmänna före- läsningsverksamheten
            med 140 000 kronor.
          </p>
          <p xml:id="i-QMHKxBbbjYfZBauRHZe5Rf" type="date">
            Stockholm den 26 januari 1968 Ove Nordstrandh (h)
          </p>
        </div>
      </div>
    </body>
  </text>
</TEI>
