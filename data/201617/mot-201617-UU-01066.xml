<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-01066">
  <teiHeader>
    <fileDesc>
      <titleStmt>
        <title>Bistånd</title>
        <author corresp="i-AvFShRZVEyBV61S19AKNGK">av Jan Björklund m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1066 av Jan Björklund m.fl. (L)</title>
          <idno type="rdwebb">H4021066</idno>
          <rs type="number">1066</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4021066/text</ref>
          <ref type="dokument_url_html">http://data.riksdagen.se/dokument/H4021066</ref>
          <ref type="dokumentstatus_url_xml">http://data.riksdagen.se/dokumentstatus/H4021066</ref>
          <ref type="docx">http://data.riksdagen.se/fil/BD242CFA-096F-4A31-BA06-131B318BA218</ref>
          <ref type="pdf">http://data.riksdagen.se/fil/D1750F8B-3CF2-41FC-9B36-1B5E25A5B3F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2NoiLivZhdxakng3UaEadu" type="signed"/>
        <correspContext corresp="i-2NoiLivZhdxakng3UaEadu">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction type="submitted" xml:id="i-Re381z5MqNLyCUCnuLcop4">
          <date when="2016-10-03"/>
          <time when="16:10:37"/>
        </correspAction>
        <correspAction type="reviewed" xml:id="i-3i373PbkPgSQirZajFgnps">
          <date when="2016-10-04"/>
          <time when="08:47:08"/>
        </correspAction>
        <correspAction type="referred" xml:id="i-JUW7Zsv5DmhZqAtaHc1NYe">
          <date when="2016-10-14"/>
        </correspAction>
        <correspAction type="assigned" xml:id="i-59G3MaCdNSaLZS2wg72knr">
          <date when="2017-06-19"/>
          <time when="09:11:10"/>
        </correspAction>
        <correspContext corresp="i-59G3MaCdNSaLZS2wg72knr">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-PEoQKL3GKeeiuphkKFqg2Q"/>
        <correspContext corresp="i-PEoQKL3GKeeiuphkKFqg2Q">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-L9tGb4K1Hu9R1hcb6fD5Q7"/>
        <correspContext corresp="i-L9tGb4K1Hu9R1hcb6fD5Q7">
          <ref type="uppgift">2016/17:UU10</ref>
          <ref type="ref_dok_id">H401UU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2016</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UhxyFYnRTFnHTF7pH18eAa"/>
        <correspContext corresp="i-UhxyFYnRTFnHTF7pH18eAa">
          <ref type="uppgift">2016/17:UU2</ref>
          <ref type="ref_dok_id">H401UU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:1066 av Jan Björklund m.fl. (L) Bistånd</div>
      </div>
      <div type="motBody">
        <div type="motProposal" subtype="förslag">
          <head xml:id="i-CPZKmrQDUmiABo1HcwdwNF">
            Förslag till riksdagsbeslut
          </head>
          <list style="ol">
            <item xml:id="i-FjeXftWXPPvWJsv5axRAKf">
              Riksdagen ställer sig bakom det som anförs i motionen om att
              Sverige genom sin utrikes- och biståndspolitik i än högre grad
              än i dag ska stötta demokratiseringsprocesser och enskilda demokratiaktivister
              och tillkännager detta för regeringen.
            </item>
            <item xml:id="i-rY7GVYUPGbd9AcsXEZMmh">
              Riksdagen ställer sig bakom det som anförs i motionen om att
              Sverige bör göra större ansträngningar för att påverka EU:s biståndsstrategier
              för ett ökat fokus på demokratiinsatser och tillkännager detta
              för regeringen.
            </item>
            <item xml:id="i-NrDBAv3Kz1Lsa3gAZmrKdv">
              Riksdagen ställer sig bakom det som anförs i motionen om demokratilyft
              inom svenskt bistånd och tillkännager detta för regeringen.
            </item>
            <item xml:id="i-UZWzEAzG24A4hMncLFpT8C">
              Riksdagen ställer sig bakom det som anförs i motionen om att
              svenska ambassader tydligare bör prioritera arbetet för att främja
              demokrati och mänskliga rättigheter och att Sverige bör påverka
              EU-delegationer världen över att göra detsamma och tillkännager
              detta för regeringen.
            </item>
            <item xml:id="i-Y4r7CtTQygWNQguMeoVjvM">
              Riksdagen ställer sig bakom det som anförs i motionen om att
              en utredning bör tillsättas för att ta fram en agenda för ett
              ökat svenskt stöd till demokratiaktivister och tillkännager detta
              för regeringen.
            </item>
            <item xml:id="i-K32yuHhBQZQ3afm6kfUDjw">
              Riksdagen ställer sig bakom det som anförs i motionen om att
              öka stödet till FN:s humanitära hjälporgan och tillkännager detta
              för regeringen.
            </item>
            <item xml:id="i-9JiDFiCAM7LGruPVhhC6MQ">
              Riksdagen ställer sig bakom det som anförs i motionen om att
              Sverige inom de multilaterala samarbetena ännu tydligare än i
              dag måste driva en agenda för ökad demokratisering och tillkännager
              detta för regeringen.
            </item>
            <item xml:id="i-DV62a2WNmhVVK9QHAzvGCG">
              Riksdagen ställer sig bakom det som anförs i motionen om att
              det svenska stödet till utbildning bör öka och tillkännager detta
              för regeringen.
            </item>
            <item xml:id="i-MtWfLY6egq1JRzyv82S8qE">
              Riksdagen ställer sig bakom det som anförs i motionen om att
              Sverige i högre grad ska utvärdera mottagarländers prestation
              vad gäller demokratiska reformer, mänskliga rättigheter, jämställdhet,
              öppenhet och korruptionsbekämpning och utforma biståndet därefter
              och tillkännager detta för regeringen.
            </item>
            <item xml:id="i-GyE3Nypt9HF1fdk4FMDcWw">
              Riksdagen ställer sig bakom det som anförs i motionen om att
              öka biståndet till extremismbekämpning i Tunisien och tillkännager
              detta för regeringen.
            </item>
            <item xml:id="i-Gn77XEdz1uoGqM6jRfTdA3">
              Riksdagen ställer sig bakom det som anförs i motionen om att
              halvera stödet till inhemska informationssatsningar och tillkännager
              detta för regeringen.
            </item>
            <item xml:id="i-CyHfjZWXMcBups1vjwHbVA">
              Riksdagen ställer sig bakom det som anförs i motionen om insatser
              för att skydda och restaurera världsarv och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-BmbGxF8FxrQQfixHN6xb63">
            Demokrati – aktivister och partier
          </head>
          <p xml:id="i-3wHbFw5TQszdR96fnxXjaK">
            Demokratin backar globalt för tionde året i rad. I ett läge där
            auktoritära krafter vill ta ifrån människor makten över deras
            liv är det viktigt att Sverige med sitt långa arv av demokrati
            och yttrandefrihet står upp för dessa värden.
          </p>
          <p xml:id="i-MZL5pxtqSPSfqGQ1HjSV8B">
            Det är ingen slump att de minst fria länderna också är de fattigaste.
            Där människor inte får välja sina ledare och uttrycka sig fritt
            hindras de ofta också från att äga, handla, ärva, belåna eller
            teckna kontrakt.
          </p>
          <p xml:id="i-AXFozx1UnsxtZqWnUuZ1Ts">
            Det är valda politiker – politiska partiers representanter –
            som måste ta plats i världens parlament. Det är därför viktigt
            att föreningsfriheten tillåts gälla också partier – oppositionspartier
            är ofta särskilt sårbara när en regim slår in på en auktoritär
            väg. Individer måste ges frihet att organisera sig i politiska
            partier och civilsamhället.
          </p>
          <p xml:id="i-JtdhoHKv3faqBCubWiH1v3">
            Det gäller inte minst kvinnor – utan kvinnor i partier blir det
            svårt att öka den kvinnliga andelen politiker på maktpositioner.
            Det går inte att göra skillnad på demokratin och feminismen. Utan
            en fri diskussion går det inte att bryta konservativa och patriarkala
            normer. Flickor som förvägras utbildning förblir beroende av män.
          </p>
          <p xml:id="i-BRKWMzxx2SHk5QoDxDE64c">
            Det finns en tydlig koppling mellan demokrati och fred. Att etablera
            demokratiska institutioner är det beprövat bästa sättet att långsiktigt
            lösa konflikter. Men vi ser också ett stort behov av individperspektiv
            i kampen för en bättre värld. Utan demokrater skapas inga demokratier.
            Omvärldens stöd kan betyda mycket för den som kämpar mot en auktoritär
            regim – därför vill vi att medel avsätts specifikt för enskilda
            demokratiaktivister.
          </p>
          <p xml:id="i-TPio4X12Ce2nyE72JQqekq">
            Stöd till demokratiutveckling kan i övrigt utformas på flera
            sätt. Sverige måste självklart inom de multilaterala samarbetena
            ännu tydligare än i dag driva en agenda för ökad demokratisering.
            Biståndet bör riktas om så att en större del går till främjande
            av yttrandefrihet och pressfrihet. Sverige måste särskilt arbeta
            för att Dawit Isaak, som nu suttit 15 år i eritreanskt fängelse,
            släpps fri.
          </p>
          <p xml:id="i-5nszi6gTv6C5Sb1KhdUdcR">
            En angelägen uppgift är att stärka oberoende medier. Här har
            utlandsmyndigheterna en viktig roll. Riktat bistånd bör i högre
            grad än i dag ges till fria journalisters utbildning och kontakter
            i Sverige. Goda exempel är Radio Free Europe och Radio Marti.
            Detta är relevant exempelvis på Kuba där många demokratiaktivister
            har sin bas i nättidningar eller radiokanaler som sänder från
            Miami. Sverige bör dessutom driva på för att EU:s biståndsstrategier
            får ett ökat fokus på demokratiinsatser, och stödja de goda initiativ
            som redan tagits. Ett sådant är EU Human Rights Defenders mechanism,
            som presenterades i december 2015 och som ska bistå riskutsatta
            MR-aktivister i andra delar av världen. Mekanismen bidrar till
            uppfyllandet av de globala hållbarhetsmålen. Den väntas vara på
            plats 2018 och kommer att kunna ge både akut och mer långsiktigt
            stöd till aktivister globalt. Det handlar om allt från fysiskt
            skydd till nätverksetablering.
          </p>
          <p xml:id="i-JNtEqJ37jsC6A3FUZpp8HW">
            De svenska utlandsmyndigheterna ska ges i uppgift att tydligare
            prioritera arbetet för att främja demokrati och mänskliga rättigheter.
            Den svenska rösten utomlands måste prioritera värderingar, inte
            bara nationella intressen. Våra ambassader i icke-demokratiska
            länder ska ha en särskild uppgift att stötta den demokratiska
            oppositionen på plats och vi bör även sätta tryck på de olika
            EU-delegationerna världen över att agera på samma sätt. Det är
            också viktigt att Sverige driver på i andra frågor som är politiskt
            känsliga i mottagarländerna. Det gäller framför allt sexuell och
            reproduktiv hälsa och rättigheter – kvinnors rätt till sin kropp
            och sexualitet, inklusive rätten till fri abort – samt hbt-personers
            rättigheter.
          </p>
          <p xml:id="i-NxTs55sZjybALMFVHR6Bqr">
            Liberalerna föreslår att svenska ambassader i diktaturer ska
            bli frizoner där demokratiaktivister kan kommunicera genom att
            låna datorer och få tillgång till ocensurerade dagstidningar och
            böcker. Med utgångspunkt i allt detta bör en utredning snarast
            tillsättas för att lägga fram en samlad agenda för ökat svenskt
            stöd till demokratiaktivister.
          </p>
          <head type="h1" xml:id="i-WDvnFB15Qfj2a9MzxYwtiz">
            Behovet av reformer
          </head>
          <p xml:id="i-MDmNZX3WsLdMh71JK3YpK9">
            Målet med biståndspolitiken måste vara att världen utvecklas
            så att behovet av bistånd försvinner. Vägen dit är lång. Men för
            att utvecklingen ska ta fart i världens ofria och därmed fattiga
            länder krävs att de lagstiftande församlingarna agerar. De måste
            fatta politiska beslut och genomföra viktiga reformer. Utan liberalisering
            av arbetsmarknaden och näringsfrihet blir det ingen snabbt ökande
            sysselsättning för världens fattiga. Utan lagar om åldersgränser
            för äktenskap kommer barn att fortsatt giftas bort. Det har vi
            sett på nära håll. Sverige kan och bör därför göra mer åt bristen
            på reformer än bristen på resurser i den fattigare delen av världen.
          </p>
          <p xml:id="i-ADTQCE7H4bxjteaRjqGPjz">
            I enlighet med ”more for more”- principen bör stater som genomför
            demokratiska reformer, främjar mänskliga rättigheter, jämställdhet
            och öppenhet och som minskar korruption belönas för detta. Stater
            som fortsätter att kränka sina medborgares mänskliga rättigheter
            ska fasas ut från biståndet. Det är inte rimligt att förmedla
            resurser från svenska skattebetalare direkt till korrupta och
            diktatoriska stater. Det långsiktiga stödet till människor som
            bor i diktaturer eller auktoritära stater ska i stället kanaliseras
            via internationella organisationer, världssamfundet, civilsamhälle
            eller demokratisk opposition. Det bör inte gå bilateralt stat
            till stat.
          </p>
          <p xml:id="i-8VAETXZ7G9rUNsNJpJD7M1">
            Ett tydligt exempel på kravlöst bistånd är stödet till den palestinska
            myndigheten. Bistånd till Gaza och Västbanken uppgick förra året
            till sammanlagt 462 miljoner kronor. Det har i Palestina inte
            hållits val på över ett decennium, korruptionen är omfattande,
            homosexuella förtrycks, kritiska röster tystas och antisemitisk
            våldspropaganda flödar utan att ansvariga reagerar. Trots det
            har Sverige inte skärpt tonen. Under våren 2016 antog riksdagen
            en reservation från bland annat Liberalerna, där det slogs fast
            att biståndet till Palestina måste göras om i grunden. Vi menar
            att det bilaterala stödet till den palestinska myndigheten måste
            villkoras för att på riktigt kunna förbättra situationen i regionen.
            Sverige ska ställa krav på att den uppfyller demokratiska principer,
            bekämpar korruption och respekterar mänskliga rättigheter. Om
            dessa krav inte uppfylls bör biståndet till människorna i regionen
            gå via andra kanaler. Vid en borgerlig valseger 2018 måste det
            bilaterala biståndet till den palestinska myndigheten göras om
            i grunden.
          </p>
          <head type="h1" xml:id="i-Wu13hiyjnmhFee5ML7AU4L">
            Extremismbekämpning
          </head>
          <p xml:id="i-A4Y7dSsLD7f5Bvgdpxv3wJ">
            I Tunisien pågår just nu en bräcklig demokratisering. Den unga
            befolkningen är trött på krig och interna stridigheter, och längtar
            efter frihet. Det finns över 100 partier, läskunnigheten är hög
            och ekonomin regionens mest välutvecklade. Under 2015 gick landet
            från att vara ”delvis fritt” till ”fritt” enligt Freedom Houses
            rankning. Man har antagit en ny feministisk konstitution och genomfört
            öppna och fria val. Den utvecklingen måste bejakas och stödjas.
            För trots att levnadsstandarden är högre än i de mer befolkade
            grannländerna är Tunisien det land varifrån flest människor åker
            för att ansluta sig till Daish. Här som där undrar förtvivlade
            föräldrar hur de ska kunna stoppa sina söner och döttrar från
            att ge sig av på mördarresor till Irak, Syrien och Libyen. Men
            Tunisien är också hårt drabbat av terroristernas attentat. Freedom
            House anger att säkerhetsproblem är en av landets stora utmaningar.
          </p>
          <p xml:id="i-DqEFpHPhrL9h3Dfdp9NY94">
            Liberalerna vill att det ska löna sig att genomföra liberaliseringar
            och goda reformer. Sverige bör därför – i form av ett pilotprojekt
            som sedan kan appliceras på andra länder – öka stödet till det
            demokratiserade Tunisien i dess kamp mot den tilltagande radikaliseringen.
            Efter OECD Dacs uppdatering av de så kallade Dac-reglerna i februari
            2016, är det möjligt att använda biståndsmedel för förebyggande
            arbete mot våldsam extremism.
          </p>
          <p xml:id="i-DTo1fKGg6VaxeMnyaGLWQh">
            Den moderna terrorismen är gränslös – rekrytering kan ske i ett
            land, attentat utföras i ett annat och basen etableras i ett tredje.
            Därför är extremismbekämpning i andra regioner i allra högsta
            grad något som angår oss. Dessutom tror vi att vi kan lära av
            varandra. Dac anger ett antal aktiviteter som faller inom ramen
            för godkända åtgärder. Vi vill att UD får i uppgift att här hitta
            en lämplig väg framåt för svenskt stöd till extremismbekämpning
            i Tunisien och andra behövande länder. Vi har valt att i vår budgetmotion
            fördubbla stödet till Tunisien.
          </p>
          <head type="h1" xml:id="i-T9NfbMiWT3CsBKhjcTSdDy">
            Kulturell rensning
          </head>
          <p xml:id="i-WjUGBMvPJ41iXJGVvhd8vE">
            En viktig del i Daishs strategi är förintelse av kulturarvet
            i Mena-regionen. Genom att spränga sönder eller plocka isär och
            sälja tusenåriga byggnader och samlingar åstadkommer man både
            kulturell rensning och finansiering av sin terrorverksamhet. Enligt
            1954 års Haagkonvention, som Sverige har undertecknat, är förstörelse
            av ett folks kulturarv att anse som ett brott mot hela mänskligheten.
          </p>
          <p xml:id="i-TjB36aQ33QNMzS1cpPuzXX">
            Vi bör också vara pådrivande för att de skyldiga ställs till
            svars. I och med att ICC i september 2016 fällde Ahmad al-Faqi
            al-Mahdi, som 2012 beordrade förstörelsen av nio mausoleer och
            en moské i Timbuktu i Mali till nio års fängelse, har förstörelse
            av kulturarv för första gången dömts som ett krigsbrott.
          </p>
          <p xml:id="i-UjWZVCKCkcgnBnYyEPxVWR">
            Daish har drivits ut ur världsarvsstaden Palmyra, men i Libyen,
            där man nu etablerar sig, finns precis som i Irak och Syrien unika
            Unescovärldsarv. Vi välkomnar regeringens satsning på ett nordiskt
            samarbete mot illegal handel med antikviteter. Men den är otillräcklig.
            Sverige måste göra ytterligare – biståndsmedel bör användas i
            kampen för att rädda vårt gemensamma kulturarv. Detta utgör ett
            viktigt komplement till de insatser vi gör för människor som flyr
            från regionen. Den som förlorar sin historia förlorar också sig
            själv.
          </p>
          <p xml:id="i-9ULqThmNCpd48Cifm5pH4N">
            Den brittiska regeringen har valt att stötta British Museum i
            uppstarten av ett program där irakiska arkeologer utbildas för
            att den dag freden kommer kunna vara med och rädda kulturarvet
            i Irak. En särskild fond för detta syfte har också utlovats. Vi
            liberaler uppmanar regeringen att agera i den andan.
          </p>
          <head type="h1" xml:id="i-P5AiYFnZsp7c4QLv2bMoGc">
            Utbildning
          </head>
          <p xml:id="i-FwS8t63tTpiX1gb5oM8ATw">
            Utbildning är helt avgörande för att ta sig ut ur fattigdom,
            både på individ- och på makronivå. Samtidigt saknar 775 miljoner
            vuxna och 120 miljoner unga världen över grundläggande läskunnighet.
            Och samtidigt är det minst 58 miljoner barn som inte går i skolan,
            ofta på grund av att familjen inte har råd att betala skolavgifter.
            Av dem är en majoritet flickor. I bara 20 procent av världens
            länder är lika många flickor som pojkar inskrivna i skolan.
          </p>
          <p xml:id="i-9HKwjt8iDMNrYuGaVAiZR8">
            Flickors skolgång är avgörande för att öka jämställdheten i världen
            och möjliggöra en global demokratisering. Det är också en dynamit
            för utvecklingen. Kvinnors löner blir högre ju längre de utbildar
            sig. Egna pengar innebär fler möjligheter och ökad makt över sitt
            eget liv. Utbildning av flickor leder också till att de får inflytande
            över sin egen familjeplanering – utbildade kvinnor gifter sig
            senare och föder färre och friskare barn. Ingen ska behöva bli
            mamma under sin egen barndom. Eftersom barnäktenskap och graviditet
            är oåterkalleliga livshändelser som påverkar även nästa generation
            är det mer förödande att hindra flickor än pojkar från att utbilda
            sig och arbeta.
          </p>
          <p xml:id="i-MTrJa4rkJ325SMtDWGyf5y">
            Detta lyfte FN på 2016 års världsbefolkningsdag: ”Tonårsflickors
            välbefinnande är nyckeln till att utrota fattigdom, uppnå social
            rättvisa, stabilisera befolkningen och förhindra förutsebara humanitära
            kriser.” Trots den enorma skillnad som flickors skolgång skulle
            göra för utvecklingen i världens fattigare länder, går i dag mindre
            än 2 procent av allt utvecklingsbistånd till program som riktar
            sig till tonårsflickor. Liberalerna vill därför att svenskt bistånd
            i högre grad riktas om till att stödja projekt för flickors skolgång.
          </p>
          <p xml:id="i-TvF8XVRvxPoARDBJyLytoT">
            Fler går i skolan i dag, men Sida har identifierat som ett problem
            att många av de barn som väl börjar skolan inte går klart. Så
            mycket som var fjärde elev beräknas hoppa av innan de avslutat
            grundskolan, enligt Unicef. Dessutom saknas medel till skolgång
            för många av de barn som växer upp i flyktingläger. Det vill vi
            ändra på. Det finns flera exempel på hur lösningar inom informations-
            och kommunikationsteknologier har möjliggjort att utbildning kommit
            fler till del. Det svenska stödet till utbildning bör därför öka,
            och framgångsrika metoder för att få fler att gå färdigt grundskolan
            identifieras och implementeras. Vi hänvisar till vår budgetmotion.
          </p>
          <head type="h1" xml:id="i-5Duqebnh8nxF49XUfhbaBG">
            Humanitära kriser
          </head>
          <p xml:id="i-BKQmojiaEdfQNLg9bhdk48">
            Vi liberaler är stolta över att ha varit med och infört enprocentsmålet.
            Att det uppehålls var en självklarhet för oss när vi satt i regering,
            och det är en självklarhet nu. Därför skjuter vi till medel till
            biståndsbudgeten så att 1 procent av BNI går till internationellt
            bistånd. Tyvärr prioriterar regeringen annorlunda – för andra
            året i rad missar man det så viktiga enprocentsmålet.
          </p>
          <p xml:id="i-6dSZoWQdAHgsskuciMeUnQ">
            I juni 2016 befann sig 65,3 miljoner människor på flykt, enligt
            UNHCR:s årliga återrapportering. I den tid vi nu lever i ökar
            behoven av humanitär nödhjälp ytterligare. Samtidigt är en rad
            FN-organ underfinansierade. Sverige har under många år tagit ett
            stort internationellt ansvar som viktig givare till FN:s humanitära
            hjälparbete. Det är av högsta vikt att regeringen använder diplomatiska
            och politiska påverkansmöjligheter för att förmå fler länder att
            stödja det humanitära hjälparbetet.
          </p>
          <p xml:id="i-94UEJwJnrnkqVSmHXVrDyV">
            De ökade kostnaderna för flyktingmottagande i Sverige har delvis
            finansierats genom avräkningar från biståndet, i enlighet med
            Dac-regelverket. Det har varit nödvändigt i en tid då Sverige
            tagit ett extraordinärt ansvar för människor på flykt. Vi välkomnar
            att regeringen nu återför medel till biståndet.
          </p>
          <p xml:id="i-5GZ6zfWDiyYYNm3Y6NfSeb">
            Mot bakgrund av den mycket svåra situationen i Syrien och Irak
            bör Sverige öka det finansiella stödet till FN:s humanitära hjälporgan
            UNHCR, World Food Program, Unocha och Unicef. Det är särskilt
            viktigt att barns skolgång i flyktinglägren främjas.
          </p>
          <p xml:id="i-ULRVxzu9fpE5xjURb6VcKs">
            Denna prioritering kan möjliggöras med hjälp av höjda anslag
            till utgiftsområde 7, samt en något långsammare uppräkning av
            anslag till den gröna fonden. Sverige har tidigare år gjort stora
            påfyllningar i den, vilket är mycket bra. Indikatorer pekar på
            att klimatflyktingar kan bli nästa stora grupp. Samtidigt behöver
            det mest akuta prioriteras.
          </p>
          <p xml:id="i-RKD39tQgJnkWqkricuvP72">
            I detta läge vill Liberalerna också halvera stödet till informations-
            och opinionsbildande verksamhet i Sverige. Vi tycker att regeringens
            ökning av anslaget för informationskampanjer riktade mot svenska
            medborgare är särskilt olämpligt mot bakgrund av både flyktingavräkningarna
            och minskningen av demokratistödet.
          </p>
          <head type="h1" xml:id="i-4vPdtZTWcSAcPXaWXcU3dv">
            Återvändande
          </head>
          <p xml:id="i-LBnv2bghfd4r2T46eFjr88">
            Under de senaste åren har antalet ensamkommande ungdomar som
            rest från andra regioner till Europa ökat kraftigt. En klar majoritet
            av exempelvis afghanerna har tidigare år saknat tillräckliga asylskäl
            och därför inte fått stanna. I det svåra läge vi befinner oss
            i, med den värsta flyktingkrisen på över 70 år, är det viktigt
            att Sverige tillsammans med EU ställer krav på återvändandeländerna
            att ta emot dem som utvisas. Exempelvis den afghanska staten är
            sedan länge en stor biståndsmottagare. Utfallet till Afghanistan
            uppgick till 874 miljoner kronor. Liberalernas inriktning är att
            se över hur det svenska bilaterala biståndet till den afghanska
            staten kan användas för att förbättra återvändande till landet.
            Vi är inte främmande för att utreda hur stödet till Afghanistan
            kan riktas om, så att ytterligare medel går till ickestatliga
            organisationer i stället för direkt till staten, om landets regering
            inte bättre tillser att möjligheterna för återvändande förbättras.
            Samarbetet med International Organisation for Migration (IOM)
            för återvändande behöver också utvecklas för att underlätta för
            dem som nekats asyl att åka hem.
          </p>
        </div>
        <div type="motSignatures">
          <list>
            <item xml:id="i-Go7jMJ3MokSCA5g7yWq5en">
              Jan Björklund (L)
            </item>
            <item xml:id="i-3VQR2UYJXEr3b4ZbQZ6wSu">
              Christer Nylander (L)
            </item>
            <item xml:id="i-MbS7gLfCrdr1Fae9tmLjE5">
              Said Abdu (L)
            </item>
            <item xml:id="i-8bqwTkwr9BDMDiYBGk1296">
              Tina Acketoft (L)
            </item>
            <item xml:id="i-EbUYNGkLABaWTwem33SeMp">
              Maria Arnholm (L)
            </item>
            <item xml:id="i-RyPSL36jKsz6R9gnLkxEck">
              Emma Carlsson Löfdahl (L)
            </item>
            <item xml:id="i-Nid48HrsE4iqNJUynXkAVF">
              Bengt Eliasson (L)
            </item>
            <item xml:id="i-PPNkVDRfbfSGHwP9rb6LUR">
              Roger Haddad (L)
            </item>
            <item xml:id="i-FsHhcmf2x5WoA8Ga9VG78X">
              Robert Hannah (L)
            </item>
            <item xml:id="i-GT42c1X6oR9K3FprXeh6YC">
              Nina Lundström (L)
            </item>
            <item xml:id="i-YMv7ZaDPpKMwQzYBVZEo9d">
              Fredrik Malm (L)
            </item>
            <item xml:id="i-UpCG36NVDtkKXKeVz9GcfU">
              Birgitta Ohlsson (L)
            </item>
            <item xml:id="i-JAJVtMQ6Co1qvfoMqVes7e">
              Mats Persson (L)
            </item>
            <item xml:id="i-3jdWqQRKKUPkVWe4hohtDH">
              Mathias Sundin (L)
            </item>
            <item xml:id="i-AJG2GuUjhumfa1FkX3EnzH">
              Lars Tysklind (L)
            </item>
            <item xml:id="i-X8gDVvSw7ZwPi8URPPUgLk">
              Maria Weimer (L)
            </item>
            <item xml:id="i-9Vmg3RPTbU8ACMvGM1ap5N">
              Barbro Westerholm (L)
            </item>
            <item xml:id="i-PiXhNaSrcH1ee2zQ991fYY">
              Allan Widman (L)
            </item>
            <item xml:id="i-FGxjMBS3ATxRjA3vaSx1a9">
              Christina Örnebjär (L)
            </item>
          </list>
        </div>
      </div>
    </body>
  </text>
</TEI>
