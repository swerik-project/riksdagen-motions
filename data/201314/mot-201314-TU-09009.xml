<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-09009">
  <teiHeader>
    <fileDesc>
      <titleStmt>
        <title>med anledning av prop. 2013/14:234 Sanktionsavgift för överträdelse av bestämmelserna om cabotagetransport på väg</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:234 Sanktionsavgift för överträdelse av bestämmelserna om cabotagetransport på väg</title>
          <idno type="rdwebb">H102XS9009</idno>
          <rs type="number">S9009</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102XS9009/text</ref>
          <ref type="dokument_url_html">http://data.riksdagen.se/dokument/H102XS9009</ref>
          <ref type="dokumentstatus_url_xml">http://data.riksdagen.se/dokumentstatus/H102XS9009</ref>
          <ref type="doc">http://data.riksdagen.se/fil/9AD51DA6-FB20-498E-A4D0-EF1E9FB748E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SwCG7qehtiZEoxQcEgSRCW</idno>
            <name>Suzanne Svensson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3J9bY7KGqkNN11sAyxUQUR" type="basedOn"/>
        <correspContext corresp="i-3J9bY7KGqkNN11sAyxUQUR">
          <ref>Proposition 2013/14:234</ref>
        </correspContext>
        <correspAction xml:id="i-MfVjaKhieRezDqfFeJx48L" type="signed"/>
        <correspContext corresp="i-MfVjaKhieRezDqfFeJx48L">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-SvS8rTwUeKpVtp5mrPNCaP"/>
          <note type="signatory" corresp="i-SwCG7qehtiZEoxQcEgSRCW"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-4d51CJWhx39kVpCvcwxZq8"/>
        </correspContext>
        <correspAction xml:id="i-7p6GHAu6CvSq6kGy5KRZt9" type="referral">
          <date when="2014-06-24"/>
        </correspAction>
        <correspAction xml:id="i-49AM7cZZ2V8EJDZAatha8E" type="referral">
          <date when="2014-06-24"/>
        </correspAction>
        <correspAction xml:id="i-SqjBujeA8u9vNVCvfJMXzZ" type="dismissal">
          <date when="2014-06-23"/>
        </correspAction>
        <correspAction xml:id="i-RBbMC1KSgKdxWGfyP4f4JZ" type="dismissal">
          <date when="2014-06-23"/>
        </correspAction>
        <correspAction xml:id="i-8EZwVmGVDhRGAL2PQvLhqS" type="submission">
          <date when="2014-06-11"/>
        </correspAction>
        <correspAction xml:id="i-6ZL69QM9ieXKAjjeBKCWMN" type="transfer">
          <date when="2014-06-11"/>
        </correspAction>
        <correspAction xml:id="i-8psjPixny5JPxg6C1TerfV" type="assigned"/>
        <correspContext corresp="i-8psjPixny5JPxg6C1TerfV">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LHuBxMy6qy5anSHr88LfeP">
            Förslag till riksdagsbeslut
          </head>
          <list style="ol">
            <item xml:id="i-FioeYyNRc7VUheXHHxKhj5">
              Riksdagen tillkännager för regeringen som sin mening vad som
              anförs i motionen om en sanktionsavgift på 40 000 kr för cabotagebrott.
            </item>
            <item xml:id="i-KUbk1v9bmZWytXaoJKHfPd">
              Riksdagen tillkännager för regeringen som sin mening vad som
              anförs i motionen om krav på internationella frakthandlingar i
              lastbilshytten.
            </item>
            <item xml:id="i-RFFV92GEvX2me9hGwtU29Y">
              Riksdagen tillkännager för regeringen som sin mening vad som
              anförs i motionen om beställaransvar.
            </item>
            <item xml:id="i-CxfnQeCnMiErwWfKF8viQa">
              Riksdagen tillkännager för regeringen som sin mening vad som
              anförs i motionen om cabotagereglerna.
            </item>
            <item xml:id="i-AZcyQW8bQn6CpRWDk7Fscp">
              Riksdagen tillkännager för regeringen som sin mening vad som
              anförs i motionen om den holländska modellen
            </item>
            <item xml:id="i-EAJbVSoisqyiC5NKsP94uW">
              Riksdagen tillkännager för regeringen som sin mening vad som
              anförs i motionen om klampning.
            </item>
            <item xml:id="i-85VwBa4zjG9azpDvhds21f">
              Riksdagen tillkännager för regeringen som sin mening vad som
              anförs i motionen om samarbete i Norden och EU.
            </item>
            <item xml:id="i-K8oekpKMRaHkentzJNHJTy">
              Riksdagen tillkännager för regeringen som sin mening vad som
              anförs i motionen om trängselskatt för utländska fordon.
            </item>
            <item xml:id="i-Rgknto2NWhWFPE5oaY8Gb1">
              Riksdagen tillkännager för regeringen som sin mening vad som
              anförs i motionen om säkra uppställningsplatser.
            </item>
          </list>
        </div>
        <div type="motContent">
          <head xml:id="i-E1DfwFmYBQsWLpUByZvwX8" type="h1">
            Motivering
          </head>
          <p xml:id="i-JH1H61JMDPMGzPFALxQFCP">
            Seriösa åkerier i Sverige är under hård press. Oseriösa åkerier
            dumpar löner och fuskar med skatter och avgifter. Forskning vid
            Lunds Tekniska Högskola visar att tusentals lastbilar kör illegalt
            i Sverige. Helt i strid mot EU:s regler. Det finns även åkerier
            baserade i Sverige som hyr in personal till långt under kollektivavtalsenliga
            löner.
          </p>
          <p xml:id="i-SrrpbN9YTba42gLrYJ33Ya">
            Det här går ut över arbetsmiljö, trafiksäkerhet, klimat och miljö.
            Produktiviteten i branschen sjunker då lönedumpning och fusk ses
            som ett sätt att sänka kostnaderna i stället för att använda ny
            teknik och skickliga chaufförer som jobbar med bra villkor.
          </p>
          <p xml:id="i-AMhMiRTsaLkNsNyGtpDCF">
            Åtta år med en moderatledd regering har inneburit åtta förlorade
            år för den seriösa åkerinäringen. Trots att ett enigt trafikutskott
            redan i början av 2012 kom överens om en katalog av åtgärder presenterar
            regeringen en enda åtgärd, sanktionsavgiften, så sent under mandatperioden
            att riksdagen inte kommer att kunna behandla den.
          </p>
          <p xml:id="i-GiQjmi4Pu9KNB5mzet82RD">
            Så här kan det inte fortsätta. Det krävs en aktiv politik både
            i Sverige och EU för att vi ska ha väl fungerande lastbilstransporter
            som kombinerar goda arbetsvillkor, hög trafiksäkerhet och minskad
            klimat- och miljöpåverkan. För oss socialdemokrater är det självklart
            att svenska löner och villkor ska gälla i Sverige. För alla.
          </p>
          <p xml:id="i-FFPM9QgDe7YvkJfQJpVa4N">
            Bildar socialdemokraterna regering efter valet i höst kommer
            ordning och reda på vägarna vara en högprioriterad fråga. För
            jobben, arbetsmiljön, trafiksäkerheten och klimatet. En väl fungerande
            åkerinäring som samarbetar på bästa sätt med de andra godstransportslagen
            än en viktig del i vårt arbete för att Sverige ska ha EU:s lägsta
            arbetslöshet år 2020.
          </p>
          <p xml:id="i-2qRoLnmCWmb3uQJti9FABG">
            Det är med förvåning vi ser hur regeringen går fram med ett enda
            förslag, sanktionsavgiften, flera tillkännagivanden från riksdagen
            tas inte upp.
          </p>
          <head xml:id="i-3R1uPXmwYuXoSSyoDnX3RA" type="h1">
            Sanktionsavgift på 40 000 kr
          </head>
          <p xml:id="i-DwyuhYmL47m2BWvN4PKKe2">
            Transportstyrelsen och senare regeringens lagrådsremiss föreslog
            en sanktionsavgift på 20 000 kr för brott mot cabotagereglerna.
            Vi Socialdemokrater föreslog en avgift på 40 000 kr den sextonde
            maj. Sveriges Åkeriföretag, Transportarbetareförbundet och Svensk
            Försäkring ansåg att 20 000 kr var för lågt. Det skulle finnas
            risk att oseriösa åkerier skulle kunna ta sanktionsavgiften och
            ändå få kalkylen för transporten att gå ihop. Regeringen nämner
            beloppet 40 000 kr i ett pressmeddelande den 24 maj, åtta dagar
            efter att vi socialdemokrater föreslagit detta. Vi förutsätter
            att 40 000 kr är det belopp som regeringen kommer meddela en föreskrift
            om.
          </p>
          <p xml:id="i-PS14xLmU6PvMNBvBuPzJ2h">
            Frakthandlingar i hytten
          </p>
          <p xml:id="i-Lb7Lzf7asJXsvuRSSAb4vG">
            Polisen måste snabbt kunna kontrollera att en lastbil som kör
            tillfällig inrikestrafik i Sverige verkligen följer cabotagereglerna.
            Finland och Danmark har tydliga krav på att internationella frakthandlingar
            ska kunna visas upp. Därför vill vi att internationella frakthandlingar,
            CMR-fraktsedlar eller motsvarande alltid ska finnas i lastbilshytten
            även i Sverige. Här måste även EU reglerna förtydligas så att
            det tydligt framgår att det ska ställas krav i medlemsstaterna
            på att frakthandlingar alltid måste finnas i lastbilshytten.
          </p>
          <p xml:id="i-386wYMKpP74NanNHESVwaz">
            Trots riksdagens tillkännagivande presenterar regeringen inte
            något krav i propositionen på att internationella frakthandlingar
            ska finnas med i hytten. Det är märkligt att regeringen inte lyfter
            fram en sådan enkel och effektiv åtgärd. Man hänvisar endast till
            att man kommer att överväga detta i samband med kommande förordningsändringar.
            Det är olyckligt att regeringen skjuter detta framför sig. Då
            tusentals lastbilar kör illegalt i Sverige varje dag hade krav
            på frakthandlingar i hytten kunnat göra skillnad för de seriösa
            åkerierna redan vid årsskiftet.
          </p>
          <head xml:id="i-Y9nViH3TEUEVJyas4YBhJZ" type="h1">
            Behåll nuvarande cabotageregler
          </head>
          <p xml:id="i-JoF3KNLSJzhyLqiq9dBBgY">
            Socialdemokraternas uppfattning är att nuvarande cabotageregler
            i EU ska behållas i grunden. Förtydlingar behöver dock göras så
            att det framgår att exempelvis internationella frakthandlingar
            i lastbilshytten krävs. Samtidigt måste kontrollen av regelefterlevnaden
            skärpas kraftigt. Vi motsätter oss den avreglering av cabotagereglerna
            som både moderaterna och EU-kommissionens transportdirektorat
            föreslagit. I propositionen nämner regeringen att EU-kommissionen
            öppnat upp för en översyn. Samtidigt förhåller regeringen helt
            sig passiv för att värna en sund konkurrenssituation i Sverige
            och arbeta för detta även i EU.
          </p>
          <head xml:id="i-AHVhYvwWaNyyMdJYCejwDy" type="h1">
            Holländska modellen
          </head>
          <p xml:id="i-Vmg7gESyagFKymHQNAhtWE">
            Ett av riksdagens tillkännagivanden rörde den Holländska modellen
            där det ställs krav på att den som kör för ett åkeri i regel också
            ska vara anställd av åkeriet. Vi vill undersöka om den Holländska
            modellen kan vara ett sätt att motverka falskt egenföretagande.
            Regeringen avvisar den Holländska modellen som ett ingrepp i det
            fria företagandet. Det är märkligt då Holland enligt exempelvis
            Wall Street Journal och The Heritage Foundations index över ekonomisk
            frihet (Index on Economic Freedom) kommer Holland på 15:e plats,
            medan Sverige återfinns först på 21:a plats.
          </p>
          <head xml:id="i-4h1u42V5n15xARB2mAYn96" type="h1">
            Beställaransvar
          </head>
          <p xml:id="i-LmXmYjqe3ybVngz8UefmDC">
            Ett beställaransvar för den som beställer en transport ses som
            ett effektivt verktyg för att främja seriösa åkerier. Transportindustriförbundet,
            Biltrafikens arbetsgivarförbund, Sveriges Åkeriföretag och även
            Tågoperatörerna vill se ett skärpt beställaransvar.
          </p>
          <p xml:id="i-SvV74X89U1gn1k7Cchnkot">
            Trots en stark uppslutning bakom skärpt beställaransvar i branschen
            vill inte regeringens tillmötesgå riksdagens tillkännagivande.
            Vi anser att skärpt beställaransvar är ett sätt att få ordning
            och reda i branschen. Frivilliga märkningar som Fair Transport
            och Schysta villkor är bra men alla transportkörare kommer inte
            titta efter dessa märkningar. Därför är ett skärpt beställaransvar
            viktigt.
          </p>
          <head xml:id="i-4iH3Xgrp2etxuAYm9bT3tN" type="h1">
            Klampning för att förhindra fortsatt färd
          </head>
          <p xml:id="i-Rpg3KM3XGakhag6Zkxy6vy">
            Trots tillkännagivande från riksdagen och ett förslag från Transportstyrelsen
            lägger regeringen inte fram något förslag om klampning för att
            förhindra fortsatt färd. Trots att ett färdigt förslag finns från
            Transportstyrelsen går regeringen inte fram ens med detta. Vi
            anser dock att klampningen för att vara verkningsfull måste få
            vara mer än 24 timmar. Helt enkelt tills böter och avgifter är
            betalda.
          </p>
          <head xml:id="i-WBKTXSYMqwYrvdYFDL4i2P" type="h1">
            Progressivt samarbete i Norden och EU
          </head>
          <p xml:id="i-3ZpV6TNdu7LF9pDRskEbjv">
            Flera regeringar i EU engagerar sig för ordning och reda på vägarna
            och motsätter sig EU-kommissionens och högerkrafternas avregleringsiver
            av vägtransporterna. Vi ser i dag hur den (S)-ledda regeringen
            i Danmark och (S)-regeringen i Frankrike är ledande i arbetet
            för ordning och reda på vägarna. I december skrev Danmark, Frankrike,
            Finland, Tyskland, Belgien, Italien och Spanien ett brev till
            EU-kommissionen och belyste cabotagebrotten och att ytterligare
            liberalisering av reglerna inte ska ske.
          </p>
          <p xml:id="i-JEJi5r8FieScCLdqX33pQw">
            På det senaste transportministermötet i EU den 5-6 juni var det
            återigen en grupp länder, denna gång totalt elva stycken, som
            markerade mot EU-kommissionens förslag på avreglering av lastbilstrafiken.
            Inte heller denna gång fanns Sverige med. Återigen visas det att
            moderaterna inte tar åkerinäringens problem på allvar. Vare sig
            i Sverige eller i det politiska arbetet i EU.
          </p>
          <p xml:id="i-PFfbbJEhqvRc9VaWLmwfGj">
            Blir det en (S)-ledd regering i höst kommer den ansluta sig till
            det här samarbetet och vara en drivande kraft. Detta står i djup
            kontrast till den moderatledda regeringen i Sverige som är helt
            passiva i EU när det gäller åkerinäringens framtid. Catharina
            Elmsäter-Svärd har också sagt i riksdagen (interpellationsdebatt
            140117) att hon vill avreglera lastbilstrafiken i EU. Den moderata
            Europaparlamentarikern Christoffer Fjellner har även han sagt
            att vill avreglera lastbilstrafiken i EU. (SvD Brännpunkt 140215).
          </p>
          <head xml:id="i-KBXG35Q7mRKBJcnnfSsLsk" type="h1">
            Trängselskatt för utländska fordon
          </head>
          <p xml:id="i-UzgauvntHBYjwsTarGqTp9">
            Regeringen skjuter ständigt fram införandet av trängselskatt
            för utländska fordon. Det är allvarligt då omkring hälften av
            lastbilarna på de svenska Europavägarna är utlandsregistrerade.
            I Göteborg är dessutom all transittrafik förbi Göteborg omfattad
            av trängselskatt på E6:an. Dagens situation skapar fördelar för
            utländska åkerier, bidrar till ökad trängsel, sämre miljö och
            minskade skatteintäkter. Det är svagt att regeringen ännu inte
            kommit med en lösning. För varje dag som går fortsätter konkurrensnackdelen
            för svenska åkerier i Göteborg och Stockholm. Det är mycket oroväckande
            att regeringen inte presenterat någon konkret tidsplan för införandet.
            Frågan måste få en lösning omgående.
          </p>
          <head xml:id="i-WeQC3swaFcKYMzSyF8joRi" type="h1">
            Säkra uppställningsplatser
          </head>
          <p xml:id="i-TcREPg8gmfTDuMEDPAyvGp">
            Ytterligare ett tillkännagivande som regeringen förbiser är säkra
            uppställningsplatser. För alla chaufförer är det viktigt att kunna
            hitta säkra och bekväma platser för både raster och nattvila.
            Stölder ur parkerade lastbilar är vanliga. Det händer även att
            chaufförer rånas vid rastplatser. Därför behövs fler säkra uppställningsplatser.
          </p>
          <p xml:id="i-J261VmC6PvThnWtJRGMNW9">
            Ett exempel på säker uppställningsplats är nyinvigda Truck Stop
            Örebro där även Örebro kommun deltagit i finansieringen. Det kan
            stå som modell för flera andra liknande anläggningar i Sverige.
          </p>
          <head xml:id="i-6EdaYKsa4qn8f88HyT4b7W" type="h1">
            Rätt kunskaper hos polisen för att kontrollera lastbilar
          </head>
          <p xml:id="i-CF9TG1wuFKuKBeHz9zFSE5">
            En fungerande trafikpolis i hela landet är en förutsättning för
            att kunna kontrollera lastbilstrafiken. De pensionsavgångar som
            nu sker polisorganisationen innebär en risk att kompetens försvinner.
            Nu måste polisen säkerställa att kompetens finns i hela landet
            för att inspektera lastbilar.
          </p>
        </div>
        <div type="motSignatures">
          <list>
            <item xml:id="i-UKKHxajXbQ2svBcRXBKdw">
              Anders Ygeman (S)
            </item>
            <item xml:id="i-6ESQC9nkKPyPbPwAaFDUtD">
              Monica Green (S)
            </item>
            <item xml:id="i-Hw5tYkUk8KCwurC92tTCG8">
              Lars Johansson (S)
            </item>
            <item xml:id="i-MJi8nqAsLLFWAqHFXEmr4g">
              Leif Pettersson (S)
            </item>
            <item xml:id="i-BaTL7ihHx5ve25XwFc1izS">
              Suzanne Svensson (S)
            </item>
            <item xml:id="i-FrH6LrAfnPvWkQ2Xix93cu">
              Lars Mejern Larsson (S)
            </item>
            <item xml:id="i-S11rL4nk3TWJrkhanPoTjc">
              Roza Güclü Hedin (S)
            </item>
          </list>
        </div>
      </div>
    </body>
  </text>
</TEI>
