<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00387">
  <teiHeader>
    <fileDesc>
      <titleStmt>
        <title>En solidarisk arbetslöshetsförsäkring</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En solidarisk arbetslöshetsförsäkring</title>
          <idno type="rdwebb">GY02A387</idno>
          <rs type="number">A387</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A387/text</ref>
          <ref type="dokument_url_html">http://data.riksdagen.se/dokument/GY02A387</ref>
          <ref type="dokumentstatus_url_xml">http://data.riksdagen.se/dokumentstatus/GY02A387</ref>
          <ref type="doc">http://data.riksdagen.se/fil/8F418182-A2DE-4F39-94E0-4F5B5CFFD85F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AyeiFxa1bgvT1ExUdYeHuV" type="signed"/>
        <correspContext corresp="i-AyeiFxa1bgvT1ExUdYeHuV">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-AeTbu3SAHbzkRiog3sDGMK" type="numbering">
          <date when="2010-10-29"/>
        </correspAction>
        <correspAction xml:id="i-TJNm5oUbcE5CuxSpJfXZd7" type="submission">
          <date when="2010-10-27"/>
        </correspAction>
        <correspAction xml:id="i-YSQoiQrcrMATatBgGbPQ2A" type="transfer">
          <date when="2010-10-26"/>
        </correspAction>
        <correspAction xml:id="i-BitUFJj9TqVBY1n1oW2Btp" type="assigned"/>
        <correspContext corresp="i-BitUFJj9TqVBY1n1oW2Btp">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E926g5BJfDcZsCNWs4EWJB" type="motBody">
        <div xml:id="i-HQFE9wJxpJG8yCMDMzWXCt" type="TOC">
          <head xml:id="i-54k1nWnWTzGiaSVnXkcUPT">
            1 Innehållsförteckning
          </head>
          <list xml:id="i-LEfysXNypw8VVtYZYZZ2DK">
            <item xml:id="i-KK5ZXicA6DBtDCiyxbo2Nn">
              2 Förslag till riksdagsbeslut 2
            </item>
            <item xml:id="i-9smRZ7DPLf4m6WaewUsgg1">
              3 Inledning 2
            </item>
            <item xml:id="i-6RdqhFyLdBJc8uEmtJsuVC">
              4 Snabba reformer 3
            </item>
            <item xml:id="i-YAHtueWixHnkZ2st7RdfWv">
              4.1 Sänkt kostnad för medlemskap i en a-kassa 3
            </item>
            <item xml:id="i-4HsNZenU7xpWFaVYBqa47B">
              4.2 Höjt tak för högsta dagpenningen 4
            </item>
            <item xml:id="i-MZdnLzqhmZce9kMW7Gr7v8">
              4.3 Ingen nedtrappning av ersättningsnivån 5
            </item>
            <item xml:id="i-H1JgRfBNmnHCAa3KNzBcWN">
              5 Utredning om framtidens arbetslöshetsförsäkring 5
            </item>
            <item xml:id="i-NEntt5f29YWaHnpb5W6aX1">
              5.1 Frivilligt medlemskap i fackligt anknutna a-kassor 6
            </item>
            <item xml:id="i-KFX4B8abk7ggcvPW1ykytQ">
              5.2 Arbetslöshetsförsäkringens finansiering 7
            </item>
            <item xml:id="i-BDdf2gPk8pzngNvAT9pmFK">
              5.3 Villkor för ersättning 8
            </item>
            <item xml:id="i-GPrBuVQ9sbtnRn5CuLZkxz">
              5.3.1 Arbets- och medlemsvillkoren 9
            </item>
            <item xml:id="i-Xk6DbNhM1Hmgjwfd8hEMW7">
              5.3.2 Studier 10
            </item>
            <item xml:id="i-GdJBmF1JXd2rTTMQHqEpb5">
              5.3.3 Överhoppningsbar tid 11
            </item>
            <item xml:id="i-3q4ah9gjzc7KzjXGrYbHu7">
              5.3.4 Beräkning av normalinkomst och normalarbetstid 11
            </item>
            <item xml:id="i-WFMeMbwZceegBDfEGwynj9">
              5.3.5 Bisyssla 13
            </item>
            <item xml:id="i-Xd5awCW2HNQnRXi9yedfnS">
              5.3.6 Förtroendevaldas rätt till ersättning 13
            </item>
            <item xml:id="i-8zFoNkGimV319zL7d34Yd9">
              5.3.7 Pension 13
            </item>
            <item xml:id="i-Td1aHWLnuvPDU5XEfcixyi">
              5.3.8 Avgångsvederlag 14
            </item>
            <item xml:id="i-7jsg6MBuPmX6jQgpb8WR4B">
              5.3.9 Neutralitet i förhållande till ålder och familjesituation
              14
            </item>
            <item xml:id="i-Uh8D9j1TP1csr6W6Lc9uhR">
              5.3.10 Rätt till deltidsstämpling 14
            </item>
            <item xml:id="i-K5W1ndUuHTM4eTkELWaV1m">
              5.3.11 Karensdagar 15
            </item>
            <item xml:id="i-HFRoDeqY2Yxrrmvh9jFJuN">
              5.3.12 Rätten att begränsa sitt sökande 15
            </item>
            <item xml:id="i-HNrNAyvPAhG8b34Cggh9ja">
              5.3.13 Möjligheten till en ytterligare ersättningsperiod 16
            </item>
            <item xml:id="i-4zMqS16SGC7H4jmt6NArjb">
              5.4 Ersättningsnivåer 16
            </item>
            <item xml:id="i-KwtLbYKEYTEe6sEP4bDHVj">
              5.4.1 Indexering av taket 16
            </item>
            <item xml:id="i-N1vffLBwKrE8V5bTAo9k5P">
              5.4.2 Höjning av lägsta dagpenningen 16
            </item>
            <item xml:id="i-JwEMPqsGCY4mx4wWMb4wPb">
              5.4.3 Höjt grundbelopp 17
            </item>
            <item xml:id="i-WjwP1Y7DJXBNSBWhNaBS3B">
              6 Avslutande resonemang 17
            </item>
            <item xml:id="i-4oWhzrGbkJdcHi775unLnd">
              6.1 Aktiv arbetsmarknadspolitik lika viktigt som regler och kontroll
              17
            </item>
          </list>
        </div>
        <div xml:id="i-QaJhpEfuqoCoLpjRN2UMkj" type="motProposal" subtype="förslag">
          <head xml:id="i-WUEtiNAegX3dkrvNftCDpM">
            2 Förslag till riksdagsbeslut
          </head>
          <p xml:id="i-92kazfKUdyEuAPxgtTATCr">
            Riksdagen tillkännager för regeringen som sin mening vad som
            anförs i motionen om att regeringen snarast bör lyfta ut arbetslöshetsförsäkringen
            ur Socialförsäkrings­utredningen och tillsätta en separat utredning
            om framtidens arbetslöshetsförsäkring, med utgångspunkt i vad
            som anförs i motionen.
          </p>
        </div>
        <div xml:id="i-Ag44kNzmDdQtoN5gqj7Twx" type="motContent">
          <head xml:id="i-Aqqr85QJoeCTcayyHtyRiJ" type="h1">
            3 Inledning
          </head>
          <p xml:id="i-9VF2YEQQ3vBtfajMwELfaq">
            Regeringen Reinfeldt har sedan sitt tillträde verkställt strategiska
            och förödande försämringar av arbetslöshetsförsäkringen. Sammantaget
            har försäkringen blivit sämre, dyrare och mer orättvis. Nedmonteringen
            av arbetslöshetsförsäkringen är en bärande del i regeringens långsiktiga
            strävan att försvaga löntagarna som kollektiv och stimulera framväxten
            av en låglönearbetsmarknad. I kombination med försämrade möjligheter
            till utbildning och omskolning, kraftiga besparingar på arbetsmarknadspolitiska
            insatser, hårdare krav på arbetssökande och rabatter på arbetskraft
            i framför allt den privata tjänstesektorn kommer urholkningen
            av arbetslöshetsförsäkringen på sikt att skapa ett starkt tryck
            på löntagarna att acceptera väsentligt lägre löner och sämre arbetsvillkor
            än vad som hittills varit tänkbart.
          </p>
          <p xml:id="i-Uw1tcirtJSPFhk3pepxTkg">
            Men även på omedelbar sikt och på individnivå har regeringens
            försämringar av arbetslöshetsförsäkringen fått dramatiska effekter.
            Över en halv miljon människor har lämnat försäkringen sedan 2006
            och står nu utan inkomstrelaterat skydd vid arbetslöshet, detta
            i ett läge med massarbetslöshet. Många av dem som stannat kvar
            i försäkringen har redan upptäckt, och fler kommer att göra det,
            att de nya, strängare ersättningsvillkoren och beräkningsgrunderna
            innebär att de är berättigade till en orimligt låg ersättning,
            eller i värsta fall ingen ersättning alls.
          </p>
          <p xml:id="i-L2LWdBu3rFAifTTeUkVCzA">
            Regeringens politik är samhällsekonomiskt katastrofal på flera
            sätt. De tidigare relativt höga ersättningsnivåerna i arbetslöshetsersättningen
            bidrog till att dämpa konjunktur­nedgångar genom att hålla efterfrågan
            uppe. Den funktionen av arbetslöshetsförsäkringen har nu kraftigt
            försvagats, vilket har bidragit till att fördjupa den ekonomiska
            krisens effekter och varaktighet. Regeringens finanspolitiska
            råd försökte uppmärksamma regeringen på det problemet och föreslog
            en temporär förstärkning av arbetslöshetsförsäkringen som en konjunkturpolitisk
            insats. Inte ens det var regeringen beredd att diskutera.
          </p>
          <p xml:id="i-Q1s6ae99NFPMRG4ZoB2gVi">
            En annan kontraproduktiv samhällsekonomisk effekt av demonteringen
            av arbetslöshetsförsäkringen är att kostnaderna för arbetslösheten
            nu i stället vältras över på kommunerna i form av ökade kostnader
            för ekonomiskt bistånd.
          </p>
          <p xml:id="i-XXi4JTTWMkkiJonLpuERKq">
            Arbetslöshetsförsäkringen var inte perfekt innan den borgerliga
            regeringen tillträdde, men fundamenten i försäkringen frivilligt
            medlemskap i arbetslöshetskassor med facklig anknytning, hög grad
            av gemensam finansiering och inkomstrelaterad ersättning är en
            bra grund att bygga framtidens arbetslöshetsförsäkring på.
          </p>
          <p xml:id="i-XCJqLbuj2wsrYtRYfbH4Ed">
            Vänsterpartiet menar att arbetslöshetsförsäkringen måste renoveras
            från grunden så att den fyller de viktiga funktioner som är nödvändiga
            för ett solidariskt och tryggt arbetsliv och samhälle.
          </p>
          <p xml:id="i-PPgqebTdedeZiNRteDqGZk">
            Den akuta situationen med många som står utanför den inkomstrelaterade
            försäkringen och många underförsäkrade kräver snabba reformer
            som kan genomföras utan föregående utredning. Vi lägger därför
            fram förslag som sänker och tar bort differentieringen av medlemsavgifterna
            i a-kassorna, som höjer taket för den högsta dagpenningen och
            tar bort nedtrappningen av ersättningsnivån. I vår gemensamma
            rödgröna motion med anledning av regeringens budgetproposition
            för 2011 avsätter vi utrymme för dessa reformer. I det följande
            lämnas en redogörelse över både dessa budgeterade förslag och
            våra förslag till utgångspunkter för en utredning om framtidens
            arbetslöshetsförsäkring.
          </p>
          <head xml:id="i-JRebjz5ajGqcffty5qG6az" type="h1">
            4 Snabba reformer
          </head>
          <head xml:id="i-SgYUc99CSpjK9F3aabuWqT" type="h2">
            4.1 Sänkt kostnad för medlemskap i en a-kassa
          </head>
          <p xml:id="i-GFixWer3AppoF8Pc9sSUzf">
            Vänsterpartiet vill att alla ska ha råd att vara med i en a-kassa.
            Ingen ska betala mer än ca 80 kronor i månaden för sitt medlemskap.
            Om arbetslöshetsförsäkringen åter ska bli en solidarisk försäkring
            som är attraktiv att vara med i måste a-kassornas medlemsavgifter
            sänkas. Medlemsavgifterna är höga på grund av den djupt orättvisa
            och differentierade arbetslöshetsavgiften som regeringen införde
            2008. Differentierings­systemet, där avgiften relaterar till arbetslöshetsnivån
            i respektive a-kassa, har en inbyggd omvänd solidaritetsprincip.
            Den lägsta avgiften betalar i dag medlemmarna i akademikernas
            akassa, där arbetslöshetsnivån är relativt låg och lönenivån,
            och därmed inkomstökningen till följd av jobbskatteavdraget, hög.
            De högsta avgifterna betalas av LO-medlemmar i tjänstesektorn,
            där lönerna är låga, deltider och visstidsanställningar vanliga
            och inkomstökningen till följd av jobbskatteavdraget låg. De akassor
            vars medlemmar drabbades hårdast av krisen tvingades också öka
            sina avgifter kraftigt. IF Metalls, Byggnads och GS a-kassor blev
            därmed bland de dyraste kassorna att vara med i. Vissa a-kassor
            har tvingats höja medlemsavgifterna med 300 procent. Detta samtidigt
            som arbetslöshetsförsäkringen har varit överfinansierad.
          </p>
          <p xml:id="i-85PDNecZ6GzhbV8V7D8Xzu">
            Differentieringssystemet har också andra inbyggda absurditeter.
            IF Metalls a-kassa kommer t.ex. från den 1 januari 2011 att kunna
            sänka arbetslöshetsavgiften från 300 kronor till 150 kronor. Inte
            för att medlemmarna har fått nya anställningar utan därför att
            många har varit arbetslösa så länge att de utförsäkras och i stället
            för arbetslöshetsersättning får aktivitetsstöd från Försäkringskassan.
          </p>
          <p xml:id="i-5V83yZjCiaswKncvJwN316">
            I väntan på ett framtida utredningsförslag på nytt finansieringssystem
            för arbetslöshetsförsäkringen prioriterar vi rödgröna i vår gemensamma
            budgetmotion med anledning av regeringens budgetproposition för
            2011 att sänka kostnaderna för medlemskap i a-kassorna. Vi föreslår
            att det inte ska kosta mer än ca 80 kronor i månaden att vara
            medlem i en a-kassa lika för alla.
          </p>
          <head xml:id="i-5XYTwRkKkUmNCXS9icwWUp" type="h2">
            4.2 Höjt tak för högsta dagpenningen
          </head>
          <p xml:id="i-3gfK283VpmF1izXjP9Vdyn">
            Vänsterpartiet anser att minst 80 procent av löntagarna vid arbetslöshet
            ska få ut 80 procent av sin tidigare lön i arbetslöshetsersättning.
            För att nå det målet krävs det att taket för den högsta dagpenningen
            höjs rejält.
          </p>
          <p xml:id="i-W33EzRWKW53WgKBPHEnNiD">
            Ersättningsnivån är i dag 80 procent under de 200 första dagarna
            i en ersättnings­period för att därefter trappas ned till 70 procent.
            Det finns dock ett tak för den högsta dagpenningen som medför
            att många ändå inte får ut 80 procent. I dag är taket för den
            högsta dagpenningen 680 kronor. Den som är berättigad till den
            högsta ersättningen får ut 14 960 kronor brutto per månad. Det
            motsvarar 80 procent av en månadslön på 18 700 kronor. Det innebär
            att en löntagare med genomsnittslön som arbetslös bara får ut
            omkring 50 procent av sin tidigare lön. Bara drygt en av tio arbetslösa
            får i dag ut 80 procent av tidigare lön. Sveriges arbetslöshetsförsäkring
            tillhör därmed numera en av de allra sämsta i Europa. Sverige
            har genomfört större försämringar av arbetslöshets­ersättningen
            än andra länder. Enligt OECD (Organisation for Economic Co-operation
            and Development) var den svenska nettoersättningsnivån för en
            medelinkomsttagare 67 procent år 2002. År 2008 hade den sjunkit
            till 50 procent, det största fallet i OECD-området. Mellan 2002
            och 2008 rasade Sverige från 5:e till 21:a plats i OECD-ligan.
          </p>
          <p xml:id="i-MkMPACiUb7Y8F5QztujnJ8">
            Regeringen Reinfeldt sänkte taket för den högsta dagpenningen
            2007, men urholkningen av försäkringens värde har pågått under
            en längre tid. Eftersom taket inte har följt med löneutvecklingen
            har andelen löntagare som får ut 80 procent minskat år för år
            under en längre tid. Det är ett stort hot mot försäkringens legitimitet.
            Om allt fler är underförsäkrade drivs de till att skaffa tilläggsförsäkringar,
            enskilt eller i någon kollektiv form. På sikt riskerar en sådan
            utveckling att urholka betalningsviljan till den gemensamma försäkringen,
            eftersom den inte levererar den utlovade tryggheten.
          </p>
          <p xml:id="i-5kRnY9Yqh7KTu8HbLZbSAN">
            För att så många löntagare som möjligt ska vara fullt försäkrade
            i den gemensamma arbetslöshetsförsäkringen bör taket för den högsta
            dagpenningen i arbetslöshets­försäkringen och aktivitetsstödet
            därför höjas. Målsättningen bör vara att åtminstone 80 procent
            av löntagarna ska få ut 80 procent i ersättning.
          </p>
          <p xml:id="i-8FuKS3iotMFkVJLPEUc1GD">
            I vår gemensamma rödgröna budgetmotion för 2011 avsätter vi medel
            för en höjning av taket i ett första steg från 680 kronor till
            930 kronor från den 1 april 2011 och till 950 kronor den 1 januari
            2012. Efter de första 100 dagarna trappas taket ned med 150 kronor
            per dag. Det innebär att alla löntagare med en månadslön på upp
            till cirka 25 000 kronor i månaden 2012 får ut 80 procent av sin
            tidigare lön under de första 100 dagarna av arbetslöshet.
          </p>
          <head xml:id="i-DoRwHbScPipQrbjhG9o3jv" type="h2">
            4.3 Ingen nedtrappning av ersättningsnivån
          </head>
          <p xml:id="i-L5HghPPFL6tTWDCdUD19xw">
            Regeringen Reinfeldt har skurit ned på aktiva insatser och stöd
            till de arbetssökande och i stället fokuserat på att skapa en
            hårdare ekonomisk press på arbetslösa. Tanken är att hotet om
            sänkt ersättning dels ska sänka den arbetssökandes löneanspråk,
            dels öka sökaktiviteten, vilket antas öka chanserna att få ett
            nytt jobb.
          </p>
          <p xml:id="i-M4QSL9BabFYhGk9RGBsDEX">
            Det är en självklarhet att den som vill ha ett arbete också måste
            söka jobb, men ersättningsnivåns betydelse är kraftigt överdriven
            i regeringens retorik och syftar mest till att skuldbelägga arbetslösa
            samt individualisera det komplexa samhällsproblem som arbetslösheten
            är. Att äldre, lågutbildade, utlandsfödda och personer med funktionsnedsättning
            sedan länge är överrepresenterade bland de långvarigt arbetslösa
            beror inte på en generell ovilja att arbeta i just de grupperna,
            utan på arbetsmarknadens krav, diskriminering och arbetsgivarnas
            preferenser.
          </p>
          <p xml:id="i-9dyyDeaTkUG7ZcPmbPx2oU">
            Kombinationen av nedtrappad ersättningsnivå i arbetslöshetsförsäkringen
            och kraftigt minskade resurser till aktiva utbildningsinsatser
            och anställningsstöd slår därmed dubbelt så hårt mot dem som redan
            har allra svårast att hävda sig på arbetsmarknaden. I synnerhet
            som nedtrappningen av ersättningsnivån i praktiken bara drabbar
            dem som före arbetslösheten hade en inkomst under 21 400 kronor
            i månaden. Den press nedåt på löneanspråk nedtrappningen innebär
            är därför tydligt riktad mot låglönegrupper.
          </p>
          <p xml:id="i-ThcqbhRPcEUZXy6kAXcRXi">
            Problemen med hög arbetslöshet och långvariga arbetslöshetsperioder
            måste lösas med helt andra medel: andra prioriteringar i den ekonomiska
            politiken, bättre utbildningspolitik och en aktiv arbetsmarknadspolitik.
            På sikt arbetar vi för att skapa ekonomiskt utrymme för en höjning
            av ersättningsnivån till 90 procent. Det finns inga långsiktigt
            hållbara argument för att nivån i arbetslöshetsförsäkringen ska
            vara lägre i dag än på 1980-talet, men i dagsläget prioriterar
            vi de insatser som är mest akuta för att förstärka arbetslöshetsförsäkringens
            legitimitet och minska de ekonomiska orättvisor och risker regeringens
            försämringar skapat.
          </p>
          <p xml:id="i-63qSLcaEf4E3yhnFs3yE6V">
            I vår gemensamma rödgröna budgetmotion för 2011 höjer vi ersättningsnivån
            i arbetslöshetsförsäkringen till 80 procent av tidigare lön upp
            till taket under hela ersättningsperioden samt under tid med aktivitetsstöd.
          </p>
          <head xml:id="i-SxHATa98H2ai5tMZ5UTJi8" type="h1">
            5 Utredning om framtidens arbetslöshetsförsäkring
          </head>
          <p xml:id="i-MTYoLaHW1yGcnk6dEbETHg">
            En generös arbetslöshetsförsäkring är avgörande för den enskildes
            trygghet och handlingsutrymme. För löntagarkollektivet som helhet
            ska försäkringen bidra till att förhindra underbudskonkurrens
            och att upprätthålla löner på en anständig nivå också i tider
            av hög arbetslöshet. Arbetslöshetsförsäkringens utformning och
            legitimitet är också avgörande för en flexibel arbetsmarknad som
            präglas av strukturomvandling, produktivitetsutveckling och rörlighet.
            Försäkringen måste dessutom kunna fylla en viktig konjunktur-
            och regionalpolitisk funktion i tider av hög arbetslöshet och
            då tillfälliga kriser drabbar hela eller delar av landet.
          </p>
          <p xml:id="i-DXgcdcpXAziVtgwcHJBThp">
            De förändringar som regeringen Reinfeldt har verkställt har medfört
            att försäkringen blivit sämre, dyrare och mer orättvis. Regelverket
            har dessutom blivit onödigt krångligt och svårhanterbart, vilket
            leder till ökad rättsosäkerhet och långa handläggningstider.
          </p>
          <p xml:id="i-NRHUauUeENyhzRPKZKz76U">
            Arbetslöshetsförsäkringen hade flera brister även innan regeringen
            Reinfeldt tog över. Det räcker därför inte med att återställa
            försäkringen som den var före valet 2006. Vi behöver en stabil
            och solidarisk arbetslöshetsförsäkring som bättre motsvarar dagens
            och framtidens behov.
          </p>
          <p xml:id="i-N12Uv5fJGVsAJkJiwbk3YY">
            Därför måste en sammanhållen översyn av hela regelverket göras
            så att försäkringen blir enkel att förstå, pålitlig, träffsäker
            och inte möjlig att missbruka. Utgångspunkten för utredningen
            ska vara att det även i fortsättningen ska vara frivilligt att
            vara medlem i en a-kassa och att arbetslöshetsförsäkringen ska
            vara solidariskt finansierad.
          </p>
          <p xml:id="i-KhFXbyQdiY4pkE9ceMpxui">
            Regeringen Reinfeldt har tillsatt en parlamentarisk socialförsäkringsutredning
            som även har fått i uppdrag att se över när och hur en obligatorisk
            arbetslöshetsförsäkring kan införas. Det är olyckligt att sammanblanda
            arbetslöshetsförsäkringen med socialförsäkringarna på detta sätt.
            Kopplingen till den svenska arbetsmarknadsmodellen med kollektivavtalade
            löner ger arbetslöshetsförsäkringen en särställning gentemot andra
            gemensamma försäkringar. Vi vill stärka och utveckla det nuvarande
            systemet med frivilligt medlemskap i arbetslöshetskassor med facklig
            anknytning och anser därför att arbetslöshetsförsäkringen bör
            utredas separat.
          </p>
          <p xml:id="i-B12ZwM6vaE2DjeVoLYCpMd">
            Regeringen bör därför snarast lyfta ut arbetslöshetsförsäkringen
            ur Socialförsäkringsutredningen och tillsätta en separat utredning
            om framtidens arbetslöshetsförsäkring, med utgångspunkt i vad
            som anförs i motionen. Detta bör riksdagen som sin mening ge regeringen
            till känna.
          </p>
          <head xml:id="i-TZgpWbE5oQti9irt8gTpyr" type="h2">
            5.1 Frivilligt medlemskap i fackligt anknutna a-kassor
          </head>
          <p xml:id="i-32MWZuXWrjTMvKbPQmwhtX">
            Vår utgångspunkt är att medlemskap i en a-kassa ska vara frivilligt
            och att akassorna ska fortsätta att vara självständiga medlemsorganisationer.
            Frivilligt medlemskap i fackligt anknutna a-kassor är, av flera
            skäl, att föredra framför en obligatorisk arbetslöshetsförsäkring.
            Oavsett utformning av en obligatorisk arbetslöshetsförsäkring
            kommer svåra gränsdragningsproblem att uppstå: Vilka villkor ska
            exempelvis vara uppfyllda för att en person ska kunna tvingas
            till medlemskap i försäkringen och hur ska dessa villkor i sin
            tur relatera till villkoren för rätt till inkomstrelaterad ersättning?
            Risken är uppenbar att människor som på goda grunder avstår från
            medlemskap i en frivillig försäkring tvingas till ett medlemskap
            de i praktiken inte kommer att ha någon nytta av.
          </p>
          <p xml:id="i-MM3bfDbxPRi7qKAr9wUGaC">
            En obligatorisk arbetslöshetsförsäkring kräver också uppbyggnad
            av nya kontrollsystem. I det delbetänkande som regeringens utredare
            Sören Öman presenterade den 15 maj 2008 skulle en helt ny myndighet
            skapas för att administrera och kontrollera den obligatoriska
            försäkringen. LO, som i sitt remissyttrande avvisade förslaget
            om obligatorium i sin helhet, påtalade särskilt det administrativa
            krångel och den integritetsrisk som kan uppstå i och med uppbyggnaden
            av en sådan myndighet. Vänsterpartiet instämmer i den kritiken
            staten ska undvika onödig byråkrati och det finns all anledning
            att vara restriktiv med att bygga upp stora offentliga register
            med känsliga uppgifter om människors levnadsförhållanden. Även
            om regeringen nu meddelat att den modell Öberg föreslog inte kommer
            att genomföras, kvarstår ovan nämnda problem om någon form av
            obligatorium skulle införas.
          </p>
          <p xml:id="i-6P237y2UAL2Do2ktgykeZA">
            Andra tungt vägande skäl för att bygga vidare på systemet med
            frivilliga a-kassor med facklig anknytning är att dessa redan
            finns och har en väl fungerande administration och värdefulla
            kunskaper om villkoren i olika yrken och branscher. Den fackliga
            anknytningen är också naturlig mot bakgrund av hur kollektivavtalen
            och arbetslöshetsförsäkringen fyller kompletterande funktioner
            för att skydda löntagarna mot social dumpning i den svenska arbetsmarknadsmodellen.
            För den enskilde framstår det som naturligt att vara medlem i
            både fackförbund och a-kassa om dessa är kopplade till varandra.
            Risken om en obligatorisk försäkring införs är att färre då skulle
            söka medlemskap i ett fackförbund, vilket allvarligt skulle urholka
            löntagarnas ställning i förhållande till arbetsgivarna och på
            sikt underminera legitimiteten i hela kollektivavtalsmodellen.
          </p>
          <head xml:id="i-T1fG2FPJkWREi1VW9ZUavd" type="h2">
            5.2 Arbetslöshetsförsäkringens finansiering
          </head>
          <p xml:id="i-7uCoJfAoA23xDi2x73xfMq">
            Om arbetslöshetsförsäkringen åter ska bli en solidarisk försäkring
            som är attraktiv att vara med i krävs att avgiften för medlemskap
            sänks. Den djupt orättvisa differentiering av medlemsavgiften,
            utifrån arbetslöshetsnivå i respektive a-kassa, som regeringen
            infört måste därför avskaffas.
          </p>
          <p xml:id="i-SQoMtL95a4ja5GN5K22MqY">
            Arbetslöshetsförsäkringen har haft en stabil finansiering genom
            arbetsmarknads­avgiften och finansieringsavgiften. Den utbetalade
            arbetslöshetsersättningen har finansierats dels av arbetslöshetskassornas
            medlemsavgifter genom finansierings­avgifter till staten, och
            dels av arbetsmarknadsavgiften som är en del av arbetsgivar­avgifterna,
            dvs. i grunden löneutrymme som löntagarna avstått för att finansiera
            försäkringen.
          </p>
          <p xml:id="i-4meTSuRVox34LfmY5S5ZFc">
            År 2006 finansierade arbetsmarknadsavgiften ca 88 procent av
            den utbetalda ersättningen från försäkringen och medlemsavgifterna
            ungefär 12 procent. Vid årsskiftet 2007 införde regeringen en
            förhöjd finansieringsavgift. Det innebar att a-kassorna var tvungna
            att drastiskt höja sina medlemsavgifter och att medlemsavgifternas
            andel av finansieringen av den utbetalda ersättningen ökade till
            drygt 60 procent år 2007 en dramatisk ökning från året innan.
          </p>
          <p xml:id="i-HAwMVBKzZJNGArNuNDEVSs">
            Den förhöjda finansieringsavgiften var inte påkallad av finansiella
            skäl. År 2007 gick arbetslöshetsförsäkringen med ett överskott
            på 28 miljarder kronor. Det utrymme i statsbudgeten som höjningen
            av medlemsavgifterna och de sänkta ersättningsnivåerna i arbetslöshetsförsäkringen
            skapat, har regeringen i praktiken använt för att finansiera en
            stor del av det s.k. jobbskatteavdraget. Avdraget gäller alla
            som har inkomst av arbete, men har på grund av sin utformning
            till största delen gått till höginkomsttagare. Personer med inkomster
            från a-kassa, pensioner, sjukförsäkring eller annan socialförsäkring
            är inte berättigade till avdraget alls. Regeringen låter alltså
            a-kassornas medlemmar finansiera skattesänkningarna genom överuttag
            av avgifter.
          </p>
          <p xml:id="i-5jVsHSsxHKDQaiDzT9sNoK">
            År 2008 ersattes den förhöjda finansieringsavgiften av arbetslöshetsavgiften.
            Arbetslöshetskassorna betalar nu både den vanliga finansieringsavgiften
            och en arbetslöshetsavgift till staten. Arbetslöshetsavgiften
            som är relaterad till arbets­löshetsnivån i respektive a-kassa
            är nu 33 procent av den utbetalda inkomstrelaterade ersättningen
            minus 50 kronor per icke arbetslös medlem. Taket för avgiften
            är 300 kronor per icke arbetslös medlem och månad. Regeringens
            syfte med arbetslöshetsavgiften är att den ska bidra till sänkta
            reservationslöner.
          </p>
          <p xml:id="i-LwFuc5VtMqFVnaUAntRW1f">
            Solidariteten i systemet har alltså urholkats både genom att
            medlemsavgiftens andel av finansieringen ökat och genom att de
            med lägst inkomster och högst arbetslöshetsrisk bär en större
            relativ andel av försäkringens kostnader jämfört med höginkomsttagare
            med liten arbetslöshetsrisk.
          </p>
          <p xml:id="i-L4mV76tcFcmSUUDsWhLCa">
            Det är både ekonomiskt möjligt och politiskt rimligt att återinföra
            en solidarisk finansiering av arbetslöshetsförsäkringen. Att avskaffa
            arbetslöshetsavgiften beräknas kosta cirka 4,2 miljarder kronor
            i minskade intäkter till staten 2012. De som betalar arbetslöshetsavgiften
            är medlemmar i akassan som har arbete. Det kan jämföras med det
            fjärde steget i regeringens jobbskatteavdrag, som beräknas kosta
            10 miljarder kronor i minskade skatteintäkter 2010. Finansieringen
            är därmed inte ett problem och skulle inte innebära några sänkta
            inkomster för hushållen totalt sett. Fördelningsprofilen skulle
            dock bli bättre: genom att använda en del av jobbskatteavdraget
            för att finansiera sänkt a-kasseavgift sänks tröskeln för att
            gå med i en a-kassa mest för de grupper som har stort behov av
            försäkringens skydd.
          </p>
          <p xml:id="i-Puy1cnpW7S4iz7P6poFfw">
            Vänsterpartiet anser att det är rimligt att medlemsavgifterna
            täcker akassornas administrationskostnader och att dessa kostnader
            fördelas solidariskt mellan akassorna genom att ett förutsägbart
            system för utjämningsavgifter respektive utjämningsbidrag införs.
          </p>
          <head xml:id="i-8R7GUxLCe8mqjZfB2hVnN6" type="h2">
            5.3 Villkor för ersättning
          </head>
          <p xml:id="i-AgiBVguxPKYYsJ5n4VZT5Q">
            Den inkomstrelaterade arbetslöshetsförsäkringen är en omställningsförsäkring
            som man kvalificerar sig till genom arbete. Ersättning ges enligt
            inkomstbortfallsprincipen. Ett växande problem på senare år är
            att allt fler har en så lös anknytning till arbetsmarknaden att
            de också har svårt att uppfylla villkoren i försäkringen. För
            att så många som möjligt ska omfattas av inkomsttryggheten bör
            regelverket därför förbättras på en rad områden.
          </p>
          <head xml:id="i-QM7jLkixUybsa9gB9U4Phm" type="h3">
            5.3.1 Arbets- och medlemsvillkoren
          </head>
          <p xml:id="i-DzLAPqHPaDXMHDqJixEahs">
            Kravet på arbetsmarknadsförankring för att få del av inkomstrelaterad
            ersättning avgörs genom utformningen av medlems- och arbetsvillkoren.
            Det är en rimlig grundprincip. Men villkoren måste utformas i
            relation till hur arbetsmarknaden faktiskt ser ut och så att de
            inte diskriminerar grupper av löntagare.
          </p>
          <head xml:id="i-AfBp2UxuXVVVvhEuBt2z3a" type="h4">
            5.3.1.1 Arbetsvillkoret
          </head>
          <p xml:id="i-WBSCW8wnUQ1d5uq6NWwSuo">
            Sedan 2007 krävs 80 timmars arbete i månaden i minst 6 månader
            under en 12-månadersperiod för att man ska vara berättigad till
            ersättning från a-kassan. Det alternativa arbetsvillkoret kräver
            arbete i minst 480 timmar under en sammanhängande tid av 6 månader
            och minst 50 timmars arbete varje månad. Det innebär att det är
            mycket svårt för deltids- och visstidsanställda att kvalificera
            sig till ersättning. För en person med en 50-procentig tjänst
            räcker det med att vara frånvarande en dag från arbetet för att
            gå miste om sin rätt till ersättning. Och i sektorer där man har
            lägre normalarbetstid än 40 timmar per vecka, vilket exempelvis
            är vanligt inom vård och omsorg, är det omöjligt att uppfylla
            arbetsvillkoret om man har en 50-procentig tjänst.
          </p>
          <p xml:id="i-pF6wyCFAEi7LRXrUdZAz3">
            Eftersom kvinnor är överrepresenterade bland både deltidsarbetande
            och visstidsanställda är detta snäva arbetsvillkor strukturellt
            diskriminerande mot kvinnor. Men också andra grupper drabbas oproportionerligt
            hårt av det skärpta arbetsvillkoret. Inspektionen för arbetslöshetsförsäkringen
            (IAF) konstaterade i rapporten Effekter av förändringarna i arbetslöshetsförsäkringen
            (2007:8) att de som har påverkats mest av höjningen av antal timmar
            är enligt arbetslöshetskassorna yngre sökande som är nytillträdda
            på arbetsmarknaden, deltidsarbetande (framför allt kvinnor), så
            kallade timanställda vikarier samt de som beviljats halv sjukersättning
            från Försäkringskassan. Ytterligare en liten, men särskilt utsatt,
            grupp i sammanhanget är kulturarbetarna vars möjligheter till
            trygga fasta anställningar är mycket små. Utformningen av arbetsvillkoret
            bör vara så generöst att det finns marginaler för sjukfrånvaro
            även för deltidsarbetande och visstidsanställda.
          </p>
          <head xml:id="i-XfHaAf1fuQvj4zxiBoC6tP" type="h4">
            5.3.1.2 Medlemsvillkoret
          </head>
          <p xml:id="i-7gxri1XrR3ZAQWbgXKPZgz">
            Medlemsvillkoret måste utformas med hänsyn både till faktiska
            uppsägningstider och till de allt vanligare visstidsanställningarna.
            Medlemsvillkoret får inte vara så kort att det lönar sig att stå
            utanför försäkringen till dess en uppsägning är ett faktum, men
            det ska inte heller utestänga unga, som sällan erbjuds mer än
            korta visstidsanställningar, från möjligheten till inkomstrelaterad
            ersättning. Utformningen av medlemsvillkoret bör noggrant avvägas
            med hänsyn till rådande villkor för olika grupper på arbetsmarknaden.
          </p>
          <head xml:id="i-AAPEeG89ZQBsYj6LWkvuho" type="h3">
            5.3.2 Studier
          </head>
          <head xml:id="i-Eg9nvD5512LX8A5ENHo7Y" type="h4">
            5.3.2.1 Studerandevillkoret
          </head>
          <p xml:id="i-TxyNRXW3MFrPcs8wxdsBHN">
            För både individen och samhället är utbildning en bra investering
            i det långa loppet. Men många har problem att få arbete direkt
            efter avslutad utbildning. Eftersom allt fler unga går vidare
            till eftergymnasiala studier direkt efter gymnasiet, står också
            allt fler utan möjlighet till ersättning från arbetslöshetsförsäkringen
            efter avslutade studier. Fram till 2007 fanns en möjlighet att
            kvalificera sig till grundersättning från arbetslöshetsförsäkringen
            genom studier ett studerandevillkor. Det gav nyutexaminerade incitament
            att skriva in sig på Arbetsförmedlingen och ett visst andrum att
            söka arbete som motsvarar den utbildning de har. Vi anser att
            det är rimligt att ge den som genomgått en utbildning den möjligheten.
            Ungdomar som går ut på arbetsmarknaden och inte får arbete med
            en gång står nu ofta helt utan försörjning. De kan söka ekonomiskt
            bistånd från kommunen, men det är inte säkert att de får det.
            Den som söker arbete bör kunna ha rätt till arbetslöshetsersättning
            grundat på ett studerandevillkor. Ett framtida studerandevillkor
            bör göra det möjligt att kvalificera sig till ersättning från
            arbetslöshetsförsäkringen genom studier. Tidigare bestämmelser
            om studerandevillkor var inte perfekta men bör kunna utgöra en
            utgångspunkt vid utformningen.
          </p>
          <head xml:id="i-7MtshDvGBqNMq3YacKY55t" type="h4">
            5.3.2.2 Studier bör i större utsträckning räknas som s.k. överhoppningsbar
            tid
          </head>
          <p xml:id="i-LRy5QWuA7VQiT5NR9S6eqd">
            För att kunna få arbetslöshetsersättning måste ett arbetsvillkor
            uppfyllas. Detta ska ligga inom en ramtid av de senaste 12 månaderna
            före ansökan om ersättning men ramtiden kan förlängas när den
            innehåller s.k. överhoppningsbar tid. Ibland är studier överhoppningsbara.
            Det innebär att studietiden inte räknas in i ramtiden och därmed
            kan arbete före studietiden utgöra grund för ersättning. Förutsättningar
            är bl.a. att studierna bedrivits på heltid och att inga nya studier
            planeras. Studier bör i ökad utsträckning kunna hoppas över. Arbetslösa
            uppmanas att studera för att få bättre utsikter på arbetsmarknaden,
            samtidigt kan den som nu följer det rådet tappa rätten till arbetslöshetsersättning.
          </p>
          <p xml:id="i-EdXMgBZ5TNBCyiaifFzx11">
            Studier på minst halvtid borde vara överhoppningsbara (jämför
            med sjukdom där halv sjukdom är överhoppningsbar). Det kan t.ex.
            röra sig om föräldrar till barn med funktionsnedsättning som därför
            inte kan läsa på heltid, eller den som läst på komvux jämsides
            med arbete (på mindre än halvtid så att arbetet inte är tillgodoräkningsbart)
            eller läst enstaka ämnen för att komplettera behörighet för vidare
            studier.
          </p>
          <p xml:id="i-HA1aNYvAvUFv72Ju1BQYYh">
            Reglerna i lagen om arbetslöshetsförsäkring (ALF) bygger på att
            studier är något som bedrivs i ungdomen, innan inträdet på arbetsmarknaden.
            I dagens Sverige är studier något återkommande under en stor del
            av livet. Den som funderar på att studera i framtiden kan med
            dagens regler förvägras arbetslöshetsersättning, även om planerna
            ligger en bra bit in i framtiden. A-kassorna bryr sig oftast inte
            om planerade studier längre bort än någon termin eller något år,
            men tolkningarna är oklara med dagens regler. Reglerna i ALF bör
            vara utformade för att premiera, inte försvåra, livslångt lärande.
          </p>
          <head xml:id="i-LCVAQ2k4YgtaRQa7kWB6RY" type="h3">
            5.3.3 Överhoppningsbar tid
          </head>
          <p xml:id="i-MvWmwQizMuoVsWG3D23vEk">
            Människor som en gång kvalificerat sig till arbetslöshetsersättning
            kan av olika anledningar stå utanför arbetskraften under en period,
            för att sedan komma tillbaka som arbetssökande. Det gäller exempelvis
            studerande, personer som drabbats av långvarig sjukdom eller allvarliga
            skador och de som vårdat en nära anhörig. Enligt nu gällande arbetslöshets­försäkring
            måste en sökande ha anknytning till arbetsmarknaden för att kunna
            få arbetslöshetsersättning ett arbetsvillkor måste uppfyllas.
            Detta ska ligga inom en ramtid av de senaste 12 månaderna före
            ansökan om ersättning men ramtiden kan förlängas när den innehåller
            s.k. överhoppningsbar tid.
          </p>
          <p xml:id="i-5VK2DAoFBQDkypqYabtGtM">
            Före den 5 februari 2001 fanns ingen begränsning av hur lång
            den överhoppningsbara tiden fick vara. För närvarande är den överhoppningsbara
            tiden begränsad till fem alternativt sju år. Tidigare gällde det
            enda undantaget dem som följt med make/maka/sambo under dennes
            utlandstjänstgöring. Nu har ett undantag på tio år införts för
            dem som har varit långvarigt sjukfrånvarande och blivit utförsäkrade
            från sjukförsäkringen. Det innebär att fyra olika regler gäller
            beroende på orsaken till att den sökande varit förhindrad att
            arbeta.
          </p>
          <p xml:id="i-KAW7sHV9kTdV51tmhyPmEN">
            Det är svårt att finna övertygande skäl till varför en person
            som varit föräldraledig eller heltidsstuderande ska anses ha mindre
            arbetsmarknadsanknytning än en person som under samma tid har
            varit sjuk eller följt med maka/make/sambo under dennes utlandstjänstgöring.
            Lika regler bör gälla för alla former av överhoppningsbar tid.
          </p>
          <p xml:id="i-F5BeLEUFAEKzjY2dqgDkJU">
            Den överhoppningsbara tiden har förkortats med två år jämfört
            med vad som gällde år 2006. För personer som går långa högskoleutbildningar
            är gränsen på fem år snålt tilltagen. En extra termin eller en
            period av föräldraledighet räcker för att den intjänade rätten
            till ersättning ska gå förlorad. I praktiken missgynnar också
            denna tidsgräns därmed också kvinnor, eftersom kvinnor tar ut
            väsentligt mer av föräldraledigheten än män. Med tanke på att
            allt fler går långa utbildningar och att det sker under den period
            då många också väljer att skaffa barn, bör den överhoppningsbara
            tiden i arbetslöshetsförsäkringen vara så pass lång att det finns
            en marginal för exempelvis föräldraledighet under utbildningstiden,
            utan att rätten till ersättning går förlorad.
          </p>
          <p xml:id="i-QMe9Kw16heCTctm5RmuU9A">
            Mest rättvist och enklast vore det om begränsningen av den överhoppningsbara
            tiden togs bort permanent. Om inte detta är möjligt är det rimligt
            att begränsningen blir lika lång för alla typer av överhoppningsbar
            tid. Den överhoppningsbara tiden i arbetslöshetsförsäkringen bör
            då förlängas så att den inte diskriminerar och straffar ut grupper
            av människor.
          </p>
          <head xml:id="i-NQ9QcVVnFJbXUSeUSKo4va" type="h3">
            5.3.4 Beräkning av normalinkomst och normalarbetstid
          </head>
          <p xml:id="i-9359Ri1U3jywyvuLcfgzAs">
            Med dagens regler beräknas normalarbetstiden på den genomsnittliga
            arbetstiden under en ramtid av 12 månader. Det innebär att en
            person som har en visstidsanställning på heltid som varar i 6
            månader får en ersättning som beräknas på en halvtidstjänst. Det
            är en orimlig ordning i en situation då olika visstidsanställningar
            blivit allt vanligare. Bland ungdomar är olika former av visstidsanställningar
            i dag den vanligaste anställningsformen och ofta det enda som
            står till buds.
          </p>
          <p xml:id="i-VpbdW3TT3Bfv2cZkpr57XP">
            Den ökande andelen visstidsanställningar på arbetsmarknaden är
            ett problem och Vänsterpartiet har ett antal förslag på hur fler
            ska kunna erbjudas trygga, fasta anställningar. Men självklart
            måste det finnas möjligheter att ta in vikarier och anställa personer
            under begränsade tidsperioder om det finns skäl för det. Då är
            det också rimligt att de som utför dessa tidsbegränsade jobb ges
            en möjlighet att kvalificera sig till en skälig ersättning från
            arbetslöshetsförsäkringen. N ormalarbetstiden bör beräknas så
            att den inte diskriminerar deltids- och visstidsanställda.
          </p>
          <p xml:id="i-SH95ektRwQHLVvZDNSXsb4">
            Reglerna för beräkning av normalarbetstid och normalinkomst har
            också blivit alltmer komplicerade, vilket gör det svårare för
            den sökande att bedöma om beräkningen är korrekt. Det bidrar också
            till långa handläggningstider. Det har blivit många uppgifter
            att lämna för arbetsgivare och försäkringskassa, vilket leder
            till mer arbete både för dessa och för arbetslöshetskassorna.
            Vid korttidsfrånvaro på grund av sjukdom, föräldrapenning och
            tillfällig föräldrapenning bör beräkningen göras utifrån ordinarie
            lön, likaså vid frånvaro på grund av politiska och fackliga förtroendeuppdrag.
            Den exakta utformningen måste anpassas till den aktuella situationen
            på arbetsmarknaden.
          </p>
          <p xml:id="i-VPRuUr8xPZqgT2tCwpLLXa">
            Reglerna för beräkning av normalarbetstid och normalinkomst måste
            förenklas. I normalfallet bör beräkningen göras utifrån den anställdes
            avtalade arbetstid och lön. Dagens regler för beräkning av normalarbetstid
            och normalinkomst är mycket komplicerade. De bör förenklas av
            rättssäkerhets- och effektivitetsskäl. Medlemmen bör ha möjlighet
            att bedöma vilken ersättning hon kommer att få. Det är inte rimligt
            att a-kassorna tvingas begära kompletteringar och sitta och räkna
            på detaljer som i liten utsträckning påverkar utfallet, och det
            bör bli enklare för arbetsgivarna att fylla i arbetsgivarintygen
            rätt.
          </p>
          <p xml:id="i-HihgKFzQfanN7ZMqFGtKEP">
            En utgångspunkt bör vara att för de allra flesta, åtminstone
            80 procent, ska beräkningen göras utifrån medlemmens avtalade
            arbetstid och lön. Normal frånvaro kortare sjukperioder eller
            vård av sjukt barn, enstaka obetalda semesterdagar för en nyanställd
            (kanske med semesterersättning från tidigare jobb), enstaka dagar
            med tjänstledighet (t.ex. för begravning eller flytt) ska inte
            behöva utredas av a-kassan. Det svåra är hur man gör gränsdragningen
            för vad som är normalt. En möjlighet kunde vara att frånvaro mindre
            än 100 timmar för den som varit heltidsanställd i ett år inte
            behöver redovisas av arbetsgivaren. Sedan bör, för månader där
            arbetsvillkoret är uppfyllt, inget avdrag göras för dagar med
            sjukdom, föräldrapenning eller politiska och fackliga uppdrag.
          </p>
          <p xml:id="i-6v8skRwRN3gUsamyYRYB3b">
            Normalarbetstid och normalinkomst bör inte ändras för den som
            får sjukersättning på deltid. Den som beviljas sjukersättning
            på deltid får sänkt normalarbetstid och normalinkomst. Om sedan
            sjukersättningen upphör ska den åter räknas upp. Detta är en komplicerad
            hantering, som ofta är svår för medlemmen att förstå, och kan
            ställa till stora problem för den som bytt a-kassa. Det vore bättre
            om normalarbetstid och normalinkomst inte ändras, utan att antalet
            ersättningsdagar blir färre genom att arbetsutbudet sänks. Exempel:
            Den som har en normalarbetstid på 40 timmar per vecka och får
            halv sjukersättning sänker sitt arbetsutbud till 20 timmar per
            vecka, och får därmed 2,5 ersättningsdagar per vecka i stället
            för 5 dagar. Om inte nämnda linje följs måste föreskrifterna om
            omräkning av normalarbetstid och normalinkomst förändras, då de
            nuvarande inte stämmer med domar och rekommendationer från IAF.
          </p>
          <head xml:id="i-DLL8bwjVGRjvNoASYDVMnY" type="h3">
            5.3.5 Bisyssla
          </head>
          <p xml:id="i-Nvn4u4S5P3XZ6dekYoH3GA">
            Rätten att kombinera ersättning från a-kassan med inkomster från
            en bisyssla är viktig för människors möjligheter att ha en fot
            kvar i arbetslivet även om de förlorar det jobb de har sin huvudsakliga
            försörjning ifrån. En bisyssla kan också vara vägen in i ett nytt
            yrke för en person som drabbas av arbetslöshet.
          </p>
          <p xml:id="i-6gro7y4gBdcdKj62ur5iFR">
            Inte minst för yrkesutövare i kultursektorn kan möjligheten att
            behålla en bisyssla vara helt avgörande för att kunna ta jobb
            inom sitt egentliga yrke. I en bransch där fasta jobb är mycket
            ovanliga kan en bisyssla vara en nödvändig ankarpunkt för att
            knyta kontakter som kan leda till mer varaktiga jobb inom det
            egna yrket. Att tvingas välja mellan en sådan bisyssla och ersättning
            från a-kassan är kontraproduktivt om målet är att gynna försörjning
            av eget arbete. Regelverket för godkända bisysslor bör därför
            vara generöst. Dagens regelverk kräver att en bisyssla ska ha
            utförts i minst 12 månader för att godkännas i kombination med
            ersättning från a-kassan. Det är ett för högt ställt krav mot
            bakgrund av hur arbetsmarknaden ser ut för framför allt kulturarbetare.
          </p>
          <head xml:id="i-DuZ3DE39u3bcXYsxLH28U4" type="h3">
            5.3.6 Förtroendevaldas rätt till ersättning
          </head>
          <p xml:id="i-CK84sgg1gA6P4Mc3pbYvu2">
            Att människor har möjlighet att utan negativa konsekvenser för
            sin ekonomi ta på sig politiska och fackliga förtroendeuppdrag
            är en bärande del av demokratin i samhället och i arbetslivet.
            Med nuvarande regler för hur normalarbetstid och normalinkomst
            beräknas i arbetslöshetsförsäkringen missgynnas de som har sådana
            uppdrag på deltid. Det förhållandet riskerar att leda till att
            människor avstår från att ta på sig fackliga eller politiska uppdrag,
            för att inte utsätta sig för risken att gå miste om sin arbetslöshetsersättning.
            Reglerna måste därför åtgärdas. Alla fackliga och politiska förtroendeuppdrag
            som berättigar till tjänstledighet eller frånvaro från arbetsplatsen
            bör likställas med vanligt arbete.
          </p>
          <head xml:id="i-A5NdwATN37vdm4HKe1UA2a" type="h3">
            5.3.7 Pension
          </head>
          <p xml:id="i-N9jkcXc9wEzLdoCbiBgpwU">
            För den som gör förtida uttag av pension görs pensionsavdrag
            från en dagpenning som är 65 procent av normalinkomsten. Pensionsavdrag
            bör göras utan omräkning av dagpenningen. Frågan om pensionsavdrag
            ska göras även för den som slutat ta ut pension bör utredas. 65-procentberäkningen
            härrör från ATP-systemet. Pensionen beräknades då bli 65 procent
            av lönen. Förmodligen var resonemanget att den som valt att pensionera
            sig inte skulle få bättre inkomst genom arbetslöshetsförsäkringen.
            Med dagens pensionssystem, där man kan ta ut delar av pensionen,
            blir förhållandet annorlunda. Omräkningen till 65 procent slår
            hårt mot dem som tar ut en låg andel av pensionen (t.ex. premiepension)
            och har en låg normalinkomst. Den som har en hög normalinkomst
            får högsta dagpenningen även med 65 procent och får ett pensionsavdrag
            på några kronor. Den som däremot har en låg normalinkomst kan
            få en sänkt ersättning med 100 kronor per dag för en premiepension
            på 100 kronor per månad. Det är svårt att se rimligheten i att
            pensionsavdrag ska göras för den som sagt ifrån sig sin pension.
            Dessa regler måste därför anpassas till hur pensionssystemet fungerar
            i praktiken.
          </p>
          <head xml:id="i-ognMHQzABkrvRLAYQP2Wx" type="h3">
            5.3.8 Avgångsvederlag
          </head>
          <p xml:id="i-EWYckbLmWdEySsgyQVp6qY">
            Tid med avgångsvederlag bör beräknas utifrån ordinarie lön, inte
            genomsnittlig inkomst i anställningen. När tid med avgångsvederlag
            beräknas räknar a-kassorna på den genomsnittliga inkomsten under
            de senaste 12 månaderna i den aktuella anställningen. Det slår
            orimligt hårt mot den som t.ex. varit sjuk i stor omfattning.
            Den som jobbat 25 procent det senaste året, och får ett avgångsvederlag
            som motsvarar 6 månadslöner, blir avstängd från a-kassan i 2 år.
            Även den som haft återkommande sjukperioder, eller sjuka barn,
            drabbas av förlängd avstängning om de får avgångsvederlag. Vid
            beräkning av tid med avgångsvederlag får nämligen inte, till skillnad
            från vid beräkning av normalarbetstid och normalinkomst, sjukpenning
            och föräldrapenning tillgodoräknas. En annan grupp som drabbas
            är föräldrar som utnyttjar sin rätt att vara tjänstlediga till
            25 procent. Utredningens grundtanke ska vara att tiden med avgångsvederlaget
            ska motsvara ordinarie månadslön. Det finns dock komplikationer
            i det, t.ex. för den som har rörlig lön. Det bör inte heller vara
            möjligt att kringgå systemet genom en kraftig lönehöjning strax
            innan anställningen upphör. En möjlighet skulle kunna vara att
            utgå från genomsnittlig inkomst utan avdrag för frånvaro.
          </p>
          <head xml:id="i-2MEZkAfYHpLmKCUcUonQ11" type="h3">
            5.3.9 Neutralitet i förhållande till ålder och familjesituation
          </head>
          <p xml:id="i-FeFtQxVudi2XBPk8eCc4Ho">
            Arbetslöshetsförsäkringen ska vara en individuell försäkring
            som ger ersättning baserad på tidigare löneinkomst. Regeringens
            diskriminerande särregler för ungdomar, som trots att de betalar
            samma avgift får en kortare ersättningsperiod, och de särskilda
            undantagen för föräldrar till barn under 18 år är främmande fåglar
            i ett inkomstbortfallsbaserat försäkringssystem. Arbetslöshetsförsäkringen
            bör utformas för att vara neutral i förhållande till ålder och
            familjesituation.
          </p>
          <head xml:id="i-Vt9g9YotUP3MemmcLQJfKn" type="h3">
            5.3.10 Rätt till deltidsstämpling
          </head>
          <p xml:id="i-APu2rqaRFDcowAFCrPLwGu">
            Deltidsarbetslöshet är ett strukturellt problem som den enskilde
            har mycket liten möjlighet att påverka. Deltidstjänster och tillfälliga
            anställningar i form av timvikariat är särskilt vanliga inom kvinnodominerade
            yrken med låg lön. Att den som kan och vill jobba heltid, men
            endast erbjuds jobb på deltid har rätt att kvarstå som arbetssökande
            och få ersättning från a-kassan upp till heltid är därmed rimligt.
          </p>
          <p xml:id="i-69WySkeyAjoiwtWutzuZbM">
            Regeringens begränsning av rätten att deltidsstämpla till sammanlagt
            75 ersättningsdagar innebär en orimlig bestraffning av den enskilde,
            där a-kassan tidigare stått för mellanskillnaden mellan arbetsutbud
            och arbetad tid. Det är dock inte en idealisk lösning på sikt
            att a-kassan på detta sätt subventionerar arbetsgivares ovilja
            att inrätta fasta heltidstjänster.
          </p>
          <p xml:id="i-74DKssnPG4FM96GfK6GDBG">
            Vänsterpartiet föreslår därför en lagstadgad rätt till heltid
            för att minimera risken för deltidsarbetslöshet, men så länge
            den rätten inte finns bör deltidsarbetslösa ha samma rätt som
            heltidsarbetslösa att få ersättning från arbetslöshetsförsäkringen
            för den tid de kan, men inte får, arbeta.
          </p>
          <head xml:id="i-Q6kuYMyEARLpNMZpxZttmK" type="h3">
            5.3.11 Karensdagar
          </head>
          <p xml:id="i-YYe3sCSaTu3uE1oSac4tx1">
            Självrisken i arbetslöshetsförsäkringen är i dag mycket hög.
            Ingen ersättning betalas ut under de sju första dagarna, vilket
            medför en mycket stor inkomstförlust i ett redan utsatt läge.
            Givet det ekonomiska läge Sverige befinner sig i, måste frågan
            om karensdagarnas antal vägas mot de mer akuta behoven av sänkt
            avgift och högre ersättningsnivåer. Antalet karensdagar i arbetslöshetsförsäkringen
            bör dock minskas för att på sikt tas bort.
          </p>
          <head xml:id="i-B4ug8EcrDYAvQgecYWu1xC" type="h3">
            5.3.12 Rätten att begränsa sitt sökande
          </head>
          <p xml:id="i-36YEucj7Tw1Ujz9CW3cmtR">
            De flesta människor vill i första hand hitta ett nytt jobb på
            sin hemort eller inom pendlingsavstånd, och inom det yrke de har
            utbildning för och/eller erfarenhet av. Det är också samhällsekonomiskt
            rationellt att ta till vara människors kompetens och utbildning,
            samtidigt som det är slöseri med både Arbetsförmedlingens och
            arbetsgivares tid att människor med helt fel kompetens anvisas
            till lediga jobb.
          </p>
          <p xml:id="i-BskLRwFT5ApZ24HbbxTEah">
            Möjligheten att begränsa sitt sökområde geografiskt är viktig
            framför allt för individen, men också för orter på landsbygden
            som redan är drabbade av utflyttning. Att från dag ett av arbetslöshet
            tvingas vara beredd att flytta oavsett livssituation är ovärdigt.
            Att tvingas slita upp sin familj och lämna sin sociala gemenskap
            eller bli långpendlare med allt vad det innebär, är oerhört socialt
            och psykiskt pressande. I synnerhet för familjer med två arbetande
            vuxna och barn är ett sådant beslut mycket komplicerat och omfattar
            stora ekonomiska risker och svåra prioriteringar. Det är därför
            rimligt att den som drabbats av arbetslöshet i första hand ska
            kunna koncentrera sig på att åter etablera sig på den lokala arbetsmarknaden.
          </p>
          <p xml:id="i-WK5dKpzvdxFzDEspWA2beB">
            Principen om begränsat sökområde, geografiskt och yrkesmässigt,
            under den första tiden av arbetslöshet var praxis på många arbetsförmedlingar
            fram till 2001, men tillämpningen såg olika ut i olika delar av
            landet. För att öka rättssäkerheten skrevs därför rätten att begränsa
            sökområdet under de första 100 dagarna in i lagen 2001. Lagen
            skrotades av regeringen 2007, vilket öppnat för godtycke och skapat
            oförutsägbarhet i vilka krav som gäller.
          </p>
          <p xml:id="i-B34YWGHti6eYgMZwzj77zR">
            Det är nu den enskilde arbetsförmedlaren som från dag ett ska
            avgöra om särskilda skäl talar för att en arbetssökande ska tillåtas
            begränsa sitt sökande. Vi menar att det är mer rationellt, rättssäkert
            och humant att ha en tydlig tidsgräns som gäller lika för alla.
          </p>
          <head xml:id="i-3n4TQjJxa8XmfbAECTPpsA" type="h3">
            5.3.13 Möjligheten till en ytterligare ersättningsperiod
          </head>
          <p xml:id="i-Wr9RYPqEEQytdQuctaZJca">
            I dag saknas möjligheten att få ersättningsperioden förlängd
            efter 300 dagar. Det finns dock situationer då en förlängning
            är det mest rationella. En arbetslös (person A) kan börja sin
            arbetslöshetsperiod med att söka jobb som är lämpliga. Efter en
            tid beslutar A tillsammans med sin förmedlare om yrkesbyte. Efter
            genomgången utbildning är A kvalificerad att söka ett betydligt
            större antal jobb. Just då tar perioden om 300 dagar slut. A ska
            då skrivas in i jobb- och utvecklingsgarantin i stället för att
            koncentrera sig på att söka jobb inom sitt nya yrke. Det vore
            då bättre att A får en ny a-kasseperiod och kanske efter några
            veckor får tag i ett nytt ledigt jobb. Att överbelasta jobb- och
            utvecklingsgarantin med personer som nyss fått en utbildning är
            inte rationellt.
          </p>
          <p xml:id="i-CYCLR4BMQF9MjcjK85Qxd4">
            För person B kan det handla om att det vid ersättningsperiodens
            slut framgår att nya lämpliga jobb inom kort kommer att kunna
            sökas. Ett nytt företag ska öppnas, kommunen beslutar om nyanställningar,
            ökad efterfrågan bäddar för nyanställningar i ett lokalt företag
            osv. Även för person B är det då mer rationellt med förlängd ersättningstid
            än att bli anvisad till jobb- och utvecklingsgarantin.
          </p>
          <p xml:id="i-HjT6jVAo1zj4Hyex46ab6S">
            Det är väsentligt att reglerna i arbetslöshetsförsäkringen är
            utformade så att de inte i praktiken sätter upp hinder för den
            enskilde att få en varaktig anställning efter arbetslösheten.
          </p>
          <head xml:id="i-LNv77uEbuXa6ZUy5D1cinA" type="h2">
            5.4 Ersättningsnivåer
          </head>
          <p xml:id="i-EdCfQJYur1CZeJ5JAcPgdA">
            För att uppnå målet att minst 80 procent av löntagarna ska få
            ut 80 procent av tidigare lön vid arbetslöshet krävs ytterligare
            höjningar av taket för den högsta dagpenningen. Det krävs också
            förändringar för att även sökande med mycket låg tidigare inkomst
            och de som inte uppfyller villkoren för att få ersättning från
            den inkomstrelaterade försäkringen ska kunna få ut en ersättning
            som åtminstone ligger över normen för ekonomiskt bistånd.
          </p>
          <head xml:id="i-LpkVVWhHjstJBAt45ju1VD" type="h3">
            5.4.1 Indexering av taket
          </head>
          <p xml:id="i-VKUJ13NTmCs4CD3S52ggiN">
            Nuvarande regler innebär att den högsta dagpenningen bestäms
            genom riksdagsbeslut. Redan utredningen En allmän och sammanhållen
            arbetslöshetsförsäkring från 1996 varnade för den urholkning av
            försäkringen denna ordning riskerar att leda till och förespråkade
            en indexering av taket för den högsta dagpenningen i förhållande
            till löneutvecklingen. Eftersom de senaste årens utveckling visar
            att utredningens farhågor besannats anser vi att taket bör indexeras
            mot löneutvecklingen.
          </p>
          <head xml:id="i-RPuFoNzKMfyuTcbK6Cvxwy" type="h3">
            5.4.2 Höjning av lägsta dagpenningen
          </head>
          <p xml:id="i-4wK5qtoorXD5JaNC9WPKVB">
            Marginalerna för den som har en låg inkomst är små och den inkomstsänkning
            arbetslöshet innebär riskerar att tippa en redan svag privatekonomi
            över ända. En höjning av den lägsta dagpenningen bör därför ses
            över. Den lägsta dagpenningen för arbetslöshetsförsäkringen och
            aktivitetsstödet är i dag på 320 kronor per dag. Det motsvarar
            7 040 kronor för en månad med 22 ersättningsdagar.
          </p>
          <head xml:id="i-GYL6pGjsSJ2D6AGYkm6Jam" type="h3">
            5.4.3 Höjt grundbelopp
          </head>
          <p xml:id="i-891SxUESPEjKeTwNQ8iF4o">
            Också en höjning av grundbeloppet i aktivitetsstödet bör ses
            över. Lägsta nivån i aktivitetsstödet utgår till arbetslösa som
            deltar i arbetsmarknadspolitiska program, men som inte har uppfyllt
            villkoren för arbetslöshetsersättning. I dag ligger ersättningen
            på 223 kronor per dag, vilket under en månad med 22 ersättningsdagar
            blir 4 906 kronor.
          </p>
          <head xml:id="i-H1TnHf69UJjf74PJmEMLMo" type="h1">
            6 Avslutande resonemang
          </head>
          <head xml:id="i-CXtnS4Nfs35kY4xXQCsxpD" type="h2">
            6.1 Aktiv arbetsmarknadspolitik lika viktigt som regler och kontroll
          </head>
          <p xml:id="i-TS9pqeD4CQVSMUEEgGoNvs">
            För att upprätthålla legitimiteten i arbetslöshetsförsäkringen
            krävs regler och möjligheter till kontroll och sanktioner. För
            att systemet inte ska bli ensidigt repressivt måste reglerna vara
            rimliga i relation till rådande arbetsmarknadsläge, och det måste
            finnas utrymme för hänsyn till lokala och individuella förutsättningar.
          </p>
          <p xml:id="i-ASpf7WtHdTBGaav5dsRVUP">
            Dessutom måste Arbetsförmedlingen kunna erbjuda de arbetssökande
            insatser som verkligen ökar möjligheten att få ett jobb. Att enbart
            förändra regelverk och ersättningsnivåer i arbetslöshetsförsäkringen
            utan att också förändra och förbättra Arbetsförmedlingens arbetssätt
            och utbudet av effektiva arbetsmarknadspolitiska åtgärder är därför
            knappast meningsfullt.
          </p>
          <p xml:id="i-YNqd7KHQxgM61j189bTu58">
            Det är självklart att en arbetssökande aktivt måste söka jobb
            för att vara berättigad till a-kassa. Men lika viktigt som att
            vara aktiv och ansöka om jobb är att söka sådana jobb som man
            faktiskt har möjlighet att få. Ensidigt fokus på antal sökta jobb
            är därför meningslöst och rent av kontraproduktivt om syftet är
            att förbättra matchningen mellan arbetssökande och lediga tjänster.
          </p>
          <p xml:id="i-Qy5UG5Gx1ssLee8LjqQyop">
            LO har med hjälp av arbetskraftsundersökningarna (AKU) visat
            en bild av arbetsmarknaden som ett slags kö, vilket ger en mer
            realistisk bild av den faktiska sökprocessen (Vem ansvarar för
            arbetslösheten, LO 2005). Varje månad under 2003 fanns i snitt
            44 000 jobb att söka. Man kan dela upp dem som sökte dessa jobb
            i tre grupper. Först de som hade jobb, men sökte andra. Dessa
            är de som är mest attraktiva för arbetsgivarna och utgjorde 5,2
            sökande per ledigt arbetstillfälle. I andra ledet de öppet arbetslösa
            som utgjorde 4,9 sökande per ledigt arbetstillfälle. I tredje
            ledet exempelvis studerande som står utanför arbetsmarknaden men
            vill ha jobb om fler blir lediga. I snitt fanns alltså 13 arbetssökande
            per ledigt arbetstillfälle varje månad. Bakom den kön kommer de
            som varit sjuka mer än 90 dagar. Antar man att en ökad sökaktivitet
            gör att alla arbetssökande söker tio jobb per månad kommer varje
            arbetsgivare att få 130 ansökningar per jobb. Arbetsgivarna kommer
            att få över 5 miljoner ansökningshandlingar.
          </p>
          <p xml:id="i-C6Tuua5fupv56vCqz6Vv9E">
            Det är inget som arbetsgivare med vakanser är intresserade av.
            Tvärtom finns det risk att de arbetsgivare som dränks i ansökningar
            från personer som uppenbart sökt lediga tjänster endast för att
            uppfylla kraven på sökaktivitet, väljer bort Arbetsförmedlingens
            tjänster och i stället söker efter personal på andra vägar. Det
            i sin tur minskar chanserna för arbetssökande med dåliga informella
            kontaktnät, som unga utan arbetslivserfarenhet och nyligen invandrade,
            att få jobb.
          </p>
          <p xml:id="i-9wcMz3XGreMWYxDDozAcK">
            Kraven på hög sökaktivitet utan seriös matchning är också demoraliserande
            för de arbetssökande. Personer som söker hundratals jobb utan
            att få komma på en enda intervju får knappast ökad motivation
            i sitt arbetssökande. Det är dessutom de som står längst ifrån
            arbetsmarknaden som missgynnas om sökintensiteten, utan genomtänkt
            matchning, ökar i alla grupper. Som LO konstaterar i sin rapport:
            Det elaka i denna process är att ju bättre de attraktiva arbetssökande
            är på att söka arbete, desto mer minskar sannolikheten för dem
            som har liten eller medelstor möjlighet att få arbete.
          </p>
          <p xml:id="i-Y4B57oQUqHwCZef83UF1Uw">
            Om chansen för den enskilde att snabbt hitta ett nytt jobb ska
            öka, måste i stället kvaliteten i sökprocessen höjas. Sökprocessen
            måste vara inriktad på att de arbetssökande ska söka rätt jobb,
            på rätt sätt och i rätt tid. Här kan Arbetsförmedlingens personal
            innebära ett viktigt stöd om de får rätt uppdrag med tillräckliga
            resurser. Den individuella handlingsplanen är ett viktigt instrument.
            En sådan plan ska upprättas så snabbt som möjligt efter inskrivningen
            och innehålla den sökandes förutsättningar, målsättning och vilka
            insatser som behövs för att de ska kunna nås. Insatser som praktik,
            utbildning och andra former av stöd ska kunna sättas in tidigt
            och i tillräcklig omfattning om det snabbt framkommer att det
            är en förutsättning för att den sökande ska kunna hitta ett jobb.
            Man ska inte behöva vara långtidsinskriven för att få en insats
            om det redan från första dagen är uppenbart att den behövs.
          </p>
          <p xml:id="i-YGuCts7n2rExC7J2vnRTC9">
            Personer som inte följer handlingsplanen på grund av bristande
            motivation måste erbjudas adekvat stöd för att orka och kunna
            aktivera sig. Här finns stora behov av att utveckla bättre metoder
            och åtgärder. Det kan inte vara ett mål i sig att fler ska stängas
            av från a-kassan. Tvärtom bör målet vara att färre ska lämna arbetslöshetsförsäkringen
            för att de blir utförsäkrade och fler därför att de får ett varaktigt
            arbete med hjälp av de insatser från Arbetsförmedlingen de behöver.
          </p>
        </div>
        <div xml:id="i-GoLdT5U1JT8vX1WmqdrzW1" type="motSignatures">
          <list xml:id="i-U9A2sPvvhX86Ec1hfBowPL">
            <item xml:id="i-St1UtzPD9JM4ZUrUziHtxr" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-4ofo5qaR1LcMGzyKj1zyaA" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-FWWpdAUNhvCgcGaEVqU3MM" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-VYsM5VyLDVp1hJ4nkt3Phw" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-23N9y6dLNsXwDe713bWNSL" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-QSXcHfcTj7we2hot7g5PxJ" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
