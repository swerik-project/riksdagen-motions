<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SoU-00343">
  <teiHeader>
    <fileDesc>
      <titleStmt>
        <title>Funktionshindrades rättigheter</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Funktionshindrades rättigheter</title>
          <idno type="rdwebb">GS02So343</idno>
          <rs type="number">So343</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GS02So343/text</ref>
          <ref type="dokument_url_html">http://data.riksdagen.se/dokument/GS02So343</ref>
          <ref type="dokumentstatus_url_xml">http://data.riksdagen.se/dokumentstatus/GS02So343</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <name>Lena Adelsohn Liljeroth</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LeeZ8PT3LcfAdyTsSMxXiP" type="signed"/>
        <correspContext corresp="i-LeeZ8PT3LcfAdyTsSMxXiP">
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-TGAeNgQV9rZoovTn5C8JAd"/>
          <note type="signatory" corresp="i-RCNVVc6jFAU8YPdr6sW8jH"/>
        </correspContext>
        <correspAction xml:id="i-8wyFWkGeTeiwCti2broxYF" type="referral">
          <date when="2004-10-14"/>
        </correspAction>
        <correspAction xml:id="i-GHkhEuGQE7QYJSdjS83gdN" type="dismissal">
          <date when="2004-10-14"/>
        </correspAction>
        <correspAction xml:id="i-BzwLs3YfC6GmY1KxN3CF2k" type="submission">
          <date when="2004-10-05"/>
        </correspAction>
        <correspAction xml:id="i-SGZx7RG9QV398z2c81AwfR" type="assigned"/>
        <correspContext corresp="i-SGZx7RG9QV398z2c81AwfR">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_343/mot_200405_So_343-0001.pdf"/>
      <div xml:id="i-C69q64aQh67WoVWs3RSTGB" type="motHeader">
        <div xml:id="i-Uj3AsBLPmXRfkPGXfWhkRP" type="motTitle"/>
        <div xml:id="i-S9A7apQqKKofEuuk9cjzfU" type="motSubmissionInfo"/>
      </div>
      <div xml:id="i-2yYAn828iTqiuCZTW91wwn" type="motBody">
        <div xml:id="i-HuZuNJgxD6sRjXrxxZFwSU">
          <p xml:id="i-MDQMYrQs7vvKfhifs38V6W">
            2004/05 mnr: S0o343 pnr: m142
          </p>
          <p xml:id="i-2Y7UZrVLKshBK84x8gLij2">
            Motion till riksdagen 2004/05:S0343
          </p>
          <p xml:id="i-F5Wkok2MwunjgunvdBzRpe">
            av Cristina Husmark Pehrsson m.fl. (m)
          </p>
          <p xml:id="i-7nk6JTpnDqWagjcUxF4FcY">
            Funktionshindrades rättigheter
          </p>
          <p xml:id="i-aMiptwVzKqepBJad8NJ26">
            Förslag till riksdagsbeslut
          </p>
          <p xml:id="i-FoGZKzRJA1FFcLfhWGULCF">
            1. Riksdagen tillkännager för regeringen som sin mening vad i
            motionen anförs om att stärka individens rättsliga ställning genom
            att utreda möjligheterna till ett s.k. ADA-system. 2. Riksdagen
            begär att regeringen lägger fram förslag till konkreta åtgärder
            som underlättar samordning inom rehabiliteringsområdet. 3. Riksdagen
            begär att regeringen lägger fram förslag om att utreda införande
            av en hjälpmedelsgaranti. 4. Riksdagen tillkännager för regeringen
            som sin mening vad i motionen anförs om återförande av det ekonomiska
            ansvaret för assistansreformen till staten. 5. Riksdagen tillkännager
            för regeringen som sin mening vad i motionen anförs om behov av
            tilläggsdirektiv till LSS-utredningen (dir 2004:107).
          </p>
          <p xml:id="i-Ay8v87jZzbi6DbCKTnyyQc">
            Inledning
          </p>
          <p xml:id="i-7jL4WttbwScpZoZSRMf34s">
            ”Mångfald är viktigt för demokratin. Genom att människor med
            olika erfarenheter och bakgrund möts, speglas olika perspektiv.
            Detta leder till att politiska och andra beslut blir mer fullständiga
            och representativa.” Detta kan man läsa i den nationella handlingsplan
            för handikappolitiken som antogs av riksdagen år 2000. I dag skriver
            vi 2004 men hur långt har vi kommit från ord till handling? Det
            är helt oacceptabelt att många rörelsehindrade i Sverige i dag
            är diskriminerade. Det är lika oacceptabelt att många får rätt
            till stöd enligt LSS men att sedan ingenting sker i verkligheten.
            Alla har rätt till att vara 100 26 medborgare. Det är ett övergripande
            samhällsansvar att göra det möjligt för människor med funktionshinder
            att delta i samhällslivets alla delar, i förskolan, inom utbildningssektorn,
            i arbetslivet, på bostadsmarknaden, inom kulturen och den övriga
            fritidssektorn, det politiska livet och — inte minst — familjelivet.
            Alla sektorer av samhället måste därför utformas så att människor
            med
          </p>
          <pb facs="riksdagen-motions-pdf/data/200405/mot_200405_So_343/mot_200405_So_343-0002.pdf"/>
          <p xml:id="i-BkLBtDwzrKZ5iYjhkRADQd">
            2004/05:S0343
          </p>
          <p xml:id="i-AZvU7qYx5Cz9o6qia4BTtF">
            funktionshinder kan integreras och ta del av det dagliga livets
            utbud av varor och tjänster på olika områden. Människor med olika
            former av funktionsnedsättning och funktionshinder behöver individuellt
            utformade insatser, så att begränsningar och hinder i den dagliga
            tillvaron kan kompenseras genom personligt stöd, tekniska hjälpmedel
            och anpassning, ekonomiska bidrag m.m. Vi betonar särskilt betydelsen
            av att funktionshindrade själva kan ha stort inflytande över de
            stödinsatser som ges. Valfrihet och flexibilitet är begrepp som
            har ett egenvärde, i synnerhet för personer som behöver olika
            former av stöd.
          </p>
          <p xml:id="i-JD46ryXkyYCrFDn2Bw5ZYn">
            Empowerment — egen makt
          </p>
          <p xml:id="i-TfiXoGvihfo6Z2mLBu7zXA">
            Enligt det relativa handikappbegrepp som FN, och därigenom även
            Sverige, har ställt sig bakom är ett funktionshinder endast handikappande
            sett i relation till omgivningen. Om en persons funktionshinder
            inte utgör något handikapp är personen således inte handikappad.
            I USA har begreppet handikappad helt försvunnit och ersatts av
            begreppet funktionshindrad. Ett antal länder, anförda av framför
            allt Förenta staterna, har sedan 20-30 år vänt på fokus i den
            socialpolitiska debatten och på kort sikt nått betydligt längre
            i ambitionen att integrera funktionshindrade i samhällslivets
            olika delar. I spåren av civil rights-rörelsen på 1960-talet har
            företrädare för utsatta grupper, bl.a. människor med olika funktionshinder,
            argumenterat för lagfästa rättigheter som bygger på ett generellt
            förbud att diskriminera människor på grund av etnisk bakgrund,
            funktionshinder, tro, kön, sexuell läggning etc. Sedan drygt 20
            år tillbaka har en lagstiftning växt fram som syftar till att
            integrera människor med olika former av funktionshinder i samhället.
            För tio år sedan antog kongressen The Americans with Disabilities
            Act. Denna lag förbjuder diskriminering av funktionshindrade och
            slår bla. fast att alla lokaler, offentliga och kommersiella verksamheter,
            utbildningsinrättningar etc. skall vara tillgängliga för alla.
            Diskrimineringsförbudet omfattar också arbetsmarknaden, transport-
            och reseområdet, men också så vitt skilda områden som tekniska
            produkter, personligt stöd, rehabilitering, sjukvård och särskilt
            boende — tjänster som i vårt land i allmänhet uppfattas som en
            del av det offentliga, ransonerade vård- och serviceutbudet. En
            särskild myndighet inom det amerikanska justitiedepartementet
            har till uppgift att bevaka den enskildes intressen och garantera
            att lagens krav uppfylls i varje enskilt fall som anmäls till
            myndigheten. ”Empowerment” är nyckelordet i denna utveckling.
            Genom en rättighetsbaserad lagstiftning, kombinerad med fastställda
            normer och regler för varje särskilt samhällsområde, har funktionshindrade
            (och deras intresseorganisationer) givits redskap att själva bevaka
            sina rättigheter, med en anmärkningsvärd framgång på kort tid.
            Enligt vår uppfattning beror framgången för den amerikanska lagstiftningen
            på handikappområdet på att funktionshindrade fick individuella
            rättigheter garanterade i lag, samtidigt som kännbara sanktioner
            infördes för
          </p>
          <pb facs="riksdagen-motions-pdf/data/200405/mot_200405_So_343/mot_200405_So_343-0003.pdf"/>
          <p xml:id="i-QFJSRJNGFBa3gR46dMjFeR">
            brott mot dessa rättigheter. Vi anser att svensk lagstiftning
            bör utvecklas på liknande sätt. Utgångspunkten för svensk lagstiftning
            har i hög grad varit en stor tilltro till myndigheternas ”goda
            vilja”. Man har helt bortsett från de tolkningssvårigheter som
            följer av omfattande — och ibland motsägelsefulla — regler och
            bestämmelser och förbisett de problem som uppstår när t.ex. prioriteringar
            måste göras på grund av resursbrist. Till skillnad från den amerikanska
            lagstiftningen saknar Sverige därför effektiva sanktioner mot
            diskriminering av funktionshindrade. Även på detta område har
            vi moderater lagt fram förslag som skulle garantera både en bättre
            efterlevnad av den gällande lagstiftningen och öka valfriheten
            och oberoendet för enskilda funktionshindrade. Det vore enligt
            vår uppfattning mera angeläget att studera t.ex. andra länders
            erfarenheter av att i ökad utsträckning använda civilrättsliga
            regler för att stärka den enskildes ställning i samhället. Flera
            av de länder som av regeringen framhållits som föredömen i handikappolitiken
            — t.ex. Sydafrika — har valt just denna väg. Behovet av att generellt
            stärka den enskildes ställning gentemot myndigheter och politiska
            beslut är stort och inte minst en ökad kompetensuppbyggnad på
            området skulle vara av godo.
          </p>
          <p xml:id="i-BVfXffr7rbtQWVWojhm3Eu">
            Bristande samordning — fortfarande ett allvarligt problem
          </p>
          <p xml:id="i-VTbiVZNkSMdbshw8Yh8f3g">
            Sammantaget satsar stat, kommuner och landsting uppemot 41 miljarder
            kronor årligen på olika former av stöd till funktionshindrade.
            Enligt en sammanställning av riksdagens utredningstjänst över
            anslag som riktas direkt till funktionshindrade eller avser verksamheter
            som rör denna grupp uppgår det statliga stödet till drygt 12 miljarder
            kronor för år 2002. Det delade ansvaret för handikappolitikens
            olika delar medför ofta en dålig samordning mellan olika myndigheter.
            Personer med ett mångfacetterat stödbehov slussas mellan kommunens
            socialtjänst, sjukvården, habiliterings- och rehabiliteringsenheter,
            försäkringskassa, arbetsförmedling etc., som var för sig gör egna
            prioriteringar och tolkningar av den enskildes behov och förutsättningar.
            Ofta tvingar detta dessutom den enskilde till ett oövergripbart
            system av kontakter som många gånger inte leder någonstans. Bristerna
            kring rehabiliteringsfrågorna är tydliga exempel: En fungerande
            rehabilitering och samverkan mellan olika berörda myndigheter
            är ofta en förutsättning för att funktionshindrade skall kunna
            leva ett normalt liv. Fungerande rehabiliteringsåtgärder som dessutom
            — förutom den stora humanitära vinsten — skulle ge positiva samhällsekonomiska
            effekter förhindras inte sällan av resursbrist hos en part i en
            samarbetskedja, trots att resurser finns på annat håll i ”systemet”.
          </p>
          <p xml:id="i-4wbCEcGNWp7jPmgpew38BR">
            2004/05:S0343
          </p>
          <pb facs="riksdagen-motions-pdf/data/200405/mot_200405_So_343/mot_200405_So_343-0004.pdf"/>
          <p xml:id="i-EkmzaFrRvQSBjbCWNy79J4">
            2004/05:S0343
          </p>
          <p xml:id="i-MkAvBBUsoP8ra1XMyqqjiu">
            En samordning i enlighet med vårt förslag till ökad finansiell
            samordning genom = bla. en = obligatorisk = hälsoförsäkring skulle
            inom rehabiliteringsområdet skapa stora mervärden för den enskilde
            och för samhället. På samma sätt som inom sjukvården medför brist
            på vård merkostnader. Långa köer och väntetider till adekvat behandling,
            vård eller rehabilitering leder till ökade kostnader för andra
            sektorer. Det är därför inte vården som kostar mest utan ”icke-vården”.
            En fungerande samordning skulle därför innebära både mänskliga
            och ekonomiska vinster.
          </p>
          <p xml:id="i-GnxVyumEYhBMkisSmkt88L">
            Nästa steg en hjälpmedelsgaranti
          </p>
          <p xml:id="i-U4hBHS2rWgeap3s1CtYdpG">
            En av de grundläggande förutsättningarna för att funktionshindrade
            skall ges en reell möjlighet att leva ett så normalt liv som möjligt
            är en god tillgång till olika slag av hjälpmedel. Moderna hjälpmedel
            är för många människor skillnaden mellan ett liv i passivitet
            och möjligheten att leva ett så normalt liv som möjligt. Men åt
            de högst påtagliga problemen med att personer med funktionshinder
            inte i tid får de hjälpmedel de behöver gör den socialdemokratiska
            — regeringen ingenting. Detta trots att man i budgetpropositionen
            tar upp problemen. Man har inte ens — trots upprepade påpekanden
            från riksdagen — infört s.k. talande textremsa i licensfinansierade
            SvT, Vi vet att väntan på hjälpmedel riskerar att försvåra för
            funktionshindrade. Väntan kan också leda till försämrat självförtroende
            och utslagning från arbetsmarknaden. Därutöver kan väntan medföra
            ökade kostnader inom andra sektorer av samhället, t.ex. inom sjukförsäkringen
            och den kommunala hemtjänsten. Den nya teknikens möjligheter för
            funktionshindrade kommer att få en allt större betydelse. Samtidigt
            måste man ha klart för sig att det alltid kommer att finnas människor
            med funktionshinder som trots all teknik behöver extra stöd och
            hjälp. Detta stöd skall garanteras och det står inte i något motsatsförhållande
            till teknikens möjligheter. Vi vill bygga vidare på den valfrihetsrevolution
            som den borgerliga regeringen hann inleda även på handikappområdet.
            Stödet = till funktionshindrade skall vara mångsidigt och anpassas
            till den enskildes särskilda förutsättningar. Den funktionshindrade
            skall ha möjlighet att påverka sin egen situation, t.ex. genom
            att kunna välja vårdpersonal, omsorgsform och personlig assistent,
            men också genom att välja hjälpmedel. Även möjligheten att välja
            t.ex. dövtolk är av stor betydelse. Nästa steg bör bli en hjälpmedelsgaranti.
            En hjälpmedelsgaranti skulle öka valfriheten för den enskilde
            och därutöver främja utbudet av olika former av hjälpmedel. Det
            kommer att bli fler, bättre och billigare hjälpmedel eftersom
            konkurrens ger kostnadseffektivitet samtidigt som den tekniska
            utvecklingen påskyndas.
          </p>
          <pb facs="riksdagen-motions-pdf/data/200405/mot_200405_So_343/mot_200405_So_343-0005.pdf"/>
          <p xml:id="i-9SjipAc35yaamVa2Jb4BiR">
            Inom hjälpmedelsområdet sker det hela tiden en utveckling som
            med nuvarande organisation och finansiering av hjälpmedelsverksamheten
            inte kan utnyttjas på ett bra sätt. Inte minst inom IT-området
            kan utvecklingen rätt använd medföra en revolution för funktionshindrades
            möjligheter att delta i samhällslivet och erhålla större oberoende.
          </p>
          <p xml:id="i-PjCA6DFYmGaDdZiBAa4eRJ">
            Mycket talar för att garantin i längden kommer att minska det
            offentligas kostnader, samtidigt som utbudet av hjälpmedel och
            valfriheten ökar. En uppluckring av en monopolmarknad innebär
            — även när det gäller hjälpmedel till handikappade — ökad konkurrens
            och därmed lägre kostnader. Enligt vår uppfattning finns dock
            ändå anledning att pröva införandet av en statlig hjälpmedelsgaranti,
            omfattande de hjälpmedel som redan i dagsläget finansieras med
            statliga anslag. Det gäller i första hand det s.k. bilstödet och
            inköp av elektroniska hjälpmedel. Vi förstärker anslaget för dessa
            ändamål, bland annat för att göra det möjligt för alla yrkesverksamma
            att få tillgång till bilstöd. Kostnaden för vår hjälpmedelsgaranti
            kommer att kräva ytterligare resurser och bör byggas ut stegvis.
            Den konkreta utformningen av hjälpmedelsgarantin måste bli föremål
            för särskild utredning där noggranna analyser och avvägningar
            görs. Inte minst är det problematiskt att det finns en brist på
            sammanhållna genomgångar av hjälpmedelsverksamheten, vilken i
            dagsläget är spridd på många huvudmän.
          </p>
          <p xml:id="i-WyLD8RDkuVW8hjo6JeB987">
            Statens ansvar för LASS
          </p>
          <p xml:id="i-DnjN2gDh39WQScbPXjktkf">
            Assistansersättningens syfte är att garantera funktionshindrades
            rätt att vara integrerade i samhället. Vi anser att insatser och
            stöd till funktionshindrade skall utföras individuellt. Stödet
            skall riktas direkt till enskilda människor och inte gå omvägen
            över kommunen. Det ekonomiska ansvaret för assistansersättningens
            20 första timmar bör därför återföras till staten. Rätten till
            personlig assistans även under skoltid och vid vistelse på dagcenter
            bör återinföras och schabloniseringen av assistansersättningen
            slopas. Vi anser vidare att tyngdpunkten i den personliga assistansen
            bör ligga på ett personligt stöd i vardagslivet, oavsett om den
            funktionshindrade valt ett enskilt boende eller en kollektiv boendeform.
            Rätten till personlig assistans bör därför också omfatta unktionshindrade
            som bor i gruppboende. En mer flexibel utformning av LSS/LASS
            skulle sannolikt medföra att vissa personer med stort assistansbehov
            själva skulle välja en kollektiv boendeform. Det kan innebära
            ördelar för såväl den enskilde, såsom ökad samvaro och gemenskap,
            som för vårdpersonalen. En sådan ökad flexibilitet skulle därför
            också vara ekonomiskt fördelaktig, även om antalet personer som
            omfattas av rätten till personlig assistans eventuellt ökar. Detta
            är förändringar som borde utredas i samband med den parlamentariska
            översynen av personlig assistans för vissa personer med funktionshinder
            (dir. 2004:107).
          </p>
          <p xml:id="i-Afpit7uHnvQ5GCDGi7gRZj">
            2004/05:S0343
          </p>
          <pb facs="riksdagen-motions-pdf/data/200405/mot_200405_So_343/mot_200405_So_343-0006.pdf"/>
          <p xml:id="i-9PDXCs3NL6vfqucbe7GkAt">
            2004/05:S0343
          </p>
          <p xml:id="i-EYKY7vqf3yvKrY4fLDiD4v" type="date">
            Stockholm den 28 september 2004
          </p>
          <div xml:id="i-ULwMfjEYSzqGE6xS3zmwJ1" type="signatureBlock">
            <p who="i-Dh86x4tP3poRsuGn2pQFUn" type="signature">
              Cristina Husmark Pehrsson (m)
            </p>
            <p who="i-GuqTA1ryPxMT4VhaTEcYK3" type="signature">
              Anne Marie Brodén (m)
            </p>
            <p who="i-TGAeNgQV9rZoovTn5C8JAd" type="signature">
              Lena Adelsohn Liljeroth (m)
            </p>
          </div>
          <p xml:id="i-Ctdw33aP2WVYse2j7SjJLg">
            Magdalena Andersson (m) Stefan Hagfeldt (m)
          </p>
        </div>
      </div>
    </body>
  </text>
</TEI>
