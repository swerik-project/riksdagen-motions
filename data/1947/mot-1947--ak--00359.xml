<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--ak--00359">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__359/mot_1947__ak__359-001.pdf"/>
      <fw xml:id="i-PUX5SYkxvBV8SwoT356gn7">
        16 Motioner i Andra kammaren, nr 359.
      </fw>
      <div xml:id="i-DMwWaE4PRZMi5vVKvQ6SaR" type="motHeader">
        <div xml:id="i-4DAkevqKnURvnhVPHifmNX" type="motTitle"/>
        <div xml:id="i-MTvonCc7UajCwN768LXhKq" type="motSubmissionInfo"/>
      </div>
      <div xml:id="i-57wBryqSVrAprshyRFq5fp" type="motBody">
        <div xml:id="i-NACekZ2NEY3QmDNey5n7ZZ">
          <p xml:id="i-TdpqGtZyChgUfuSE7Yo9J4">
            Nr 359.
          </p>
          <p xml:id="i-8EYrDcPKqpwYx2VvKs4113" type="titleString">
            Av herrar Skantze och Törnkvist, i anledning av Kungl. Maj:ts
            proposition, nr 165, angående statsverkets övertagande av vissa
            städers förpliktelser beträffande innehavare av befattningar,
            vilka vid upphörande av rådhusrätterna i samma städer komma att
            indragas, m. m.
          </p>
          <p xml:id="i-PQbxSe9nTa8z8sF9TkbPks">
            I prop. nr 165 har Kungl. Maj:t tagit upp bl. a. frågan om den
            judiciella indelningen av Blekinge län. Detta är nu uppdelat i
            två domsagor, nämligen Östra och Medelsta domsagan samt Bräkne
            och Listers domsaga. I samband med nu föreslagna förläggande under
            landsrätt av städerna Sölvesborg och Karlshamn, vilka ligga i
            den sistnämnda domsagan, vill Kungl. Maj:t före- slå en uppdelning
            av denna i två domsagor, motsvarande ett vart av de nu befintliga
            två tingslagen därstädes. Dessa domsagor skulle få ett invånar-
            antal av 28600 resp. 29 600. Däremot skall Östra och Medelsta
            domsaga lämnas oförändrad med ett invånarantal av 57 100, d. v.
            s. lika stort som i de två nybildade domsagorna tillsammans. Det
            av departementschefen anförda motivet för uppdelning av Bräkne
            och Listers domsaga i två kan åberopas även för en ändrad judiciell
            indel- ning i länet i övrigt. Att Östra och Medelsta domsaga är
            alltför arbetstyngd är den allmänna uppfattningen i orten. Alltsedan
            sammanslagningen 1937 av Östra och Medelsta domsagorna har det
            visat sig svårt för häradshöv- dingen att i föreskriven tid hålla
            expeditionerna i olika ärenden tillgängliga. Särskilt beträffande
            ägodelningsmålen ha härvidlag stora olägenheter gjort sig gällande.
            Här ovan har antytts, att invånarantalet i Östra och Medelsta
            domsaga endast i mycket ringa grad understiger det invånarantal,
            som åberopats såsom skäl för att Listers och Bräkne domsaga med
            städerna Karlshamn och Sölvesborg borde delas i två domsagor.
            Det kan även framhållas, att den geografiska utsträckningen av
            Östra och Medelsta domsaga är av an- nan storleksordning än Bräkne
            och Listers. I den förra uppgår ytinnehållet till ca 159 000 hektar
            men i den senare till ca 127 000 hektar. Genom den påtänkta inkorporeringen
            med Karlskrona stad av vissa områden i Lösens och Augerums kommuner,
            vars omfattning är synnerligen omtvistad, upp- kommer visserligen
            någon reducering av förutnämnda domsaga, men denna reducering
            blir icke av någon väsentlig betydelse, även om den :« skulle
            komma att omfatta församlingarna i deras helhet. Då de skäl, vilka
            åberopats för delning av Bräkne och Listers domsaga med städerna
            Karlshamn och Sölvesborg, äro lika bärande för en minsk-
          </p>
          <pb facs="riksdagen-motions-pdf/data/1947/mot_1947__ak__359/mot_1947__ak__359-002.pdf"/>
          <fw xml:id="i-MsTXbqsMVCNPok28VTBpzf">
            Motioner i Andra kammaren, nr 359. 17
          </fw>
          <p xml:id="i-W3VM3hnGzkpbrLgt413sni">
            ning av Östra och Medelsta domsaga, bör i nu förevarande sammanhang
            upptagas till prövning, huruvida icke genom en mera omfattande
            ändring av domsagoindelningen i Blekinge län förhållandena skulle
            kunna förbätt- ras i judiciellt hänseende. Förslag har, såsom
            framgår av propositionen, framlagts härom. En lösning som vunnit
            anslutning hos befolkningen i östra delen av länet går ut på att
            detta skulle uppdelas i tre domsagor, nämligen dels en omfattande
            Listers härad med Sölvesborgs stad och med ett invånarantal av
            ca 30 000, dels Mellersta domsagan, omfattande städerna Karlshamn
            och Ronneby, Bräkne härad, Ronneby landskommun och Backaryds socken,
            med ett invånarantal av ca 46 000, och dels Östra domsagan, omfattande
            Östra härad samt Nättraby och Tvings landsfiskalsdistrikt av Medelsta
            hä- rad med ett invånarantal av ca 40 000. Mot sistnämnda förslag
            kan dock invändas, att Mellersta domsagan med två städer möjligen
            skulle bli för stor och arbetstyngd och att frågan om kansliets
            placering skulle bli svårlöst på grund av Karlshamns och Ronne-
            bys belägenhet i domsagan. Med hänsyn härtill kan starkt ifrågasättas,
            om inte den radikalaste och samtidigt ur alla synpunkter bästa
            lösningen vore att i stort sett länets fyra härader — Listers
            härad med Sölvesborgs stad, Bräkne härad med Karlshamns stad,
            Medelsta härad utom Tvings landsfiskalsdistrikt men med Ronneby
            stad samt Östra härad med Tvings landsfiskalsdistrikt samt med
            tingsställe och kansli i Lyckeby — gjordes till självständiga
            domsagor. Detta skulle otvivelaktigt vara det fördelakti- gaste
            för allmänheten, och det vill synas, som om var och en av dessa
            domsagor skulle få en synnerligen lämplig struktur, med ett invånarantal
            av ca 30 000 och var och en med ett naturligt säte för kansli
            och tingshus. Överflyttningen av Tvings landsfiskalsdistrikt är
            motiverad dels på grund av de lämpligare trafikförbindelserna
            med Lyckeby och dels för att kompen- sera den ifrågasatta inkorporeringen
            med Karlskrona av delar av Lösens och Augerums socknar. Detta
            förslag medför icke något ökat byggnads- behov utöver vad man
            räknat med i propositionen. Tingshus finnes nämli- gen i Lyckeby.
            Det är icke lämpligt att genom bifall till Kungl. Maj:ts prop.
            nr 165 de däri framförda förslagen av den judiciella indelningen
            i Blekinge län be- traktas såsom definitivt accepterade. Denna
            fråga bör göras till föremål för ny förutsättningslös prövning.
          </p>
          <p xml:id="i-UMmKtQ55k6Axcstm9CtDJJ">
            Med hänsyn till vad sålunda anförts få vi hemställa,
          </p>
          <p xml:id="i-CW41uMQrS2x6CZ3J3Zp1GV">
            att riksdagen vid behandlingen av prop. nr 165 angående statsverkets
            övertagande av vissa städers förpliktelser be- träffande innehavare
            av befattningar, vilka vid upphörande av rådhusrätterna i samma
            städer komma att indragas,
          </p>
          <p xml:id="i-A7A6kpVy6WFk2fPjTGqwam">
            Bihang till riksdagens protokoll 1947. 4 saml. Nr 348—360. 2
          </p>
          <pb facs="riksdagen-motions-pdf/data/1947/mot_1947__ak__359/mot_1947__ak__359-003.pdf"/>
          <fw xml:id="i-UcQ9grhBVxWdmqzyo6nEss">
            18 Motioner i Andra kammaren, nr 359.
          </fw>
          <p xml:id="i-SbkwEwA8GH5dn57SyRgMDu">
            m. m. måtte hos Kungl; Maj:t hemställa om ny utredning rörande
            den judiciella indelningen i Blekinge län samt att vid sådan utredning
            här ovan anförda synpunkter måtte vinna beaktande.
          </p>
          <p xml:id="i-9v2HoZk3AsEKwFGfgoxQC8" type="date">
            Stockholm den 19 mars 1947.
          </p>
          <div xml:id="i-RXsvuyCiPetYYwGU8m8ULe" type="signatureBlock">
            <list xml:id="i-WzuWGV113eGotkKExuW5xS">
              <item xml:id="i-3tYekZbW9Mw6YsFXiKbpEH" who="i-W8iv5J4SwfU8WRgpUeUuXQ" type="signature">
                L. O. Skantze
              </item>
              <item xml:id="i-Gp1e7vFYMLGQv3QW1y9PAs" who="i-3XFieHvCxpEc9aqT4qbsAD" type="signature">
                Algot Törnkvist
              </item>
            </list>
          </div>
        </div>
      </div>
    </body>
  </text>
</TEI>
