<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-00583">
  <teiHeader>
    <fileDesc>
      <titleStmt>
        <title>Grundlag</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:583 av Matheus Enholm m.fl. (SD)</title>
          <idno type="rdwebb">H702583</idno>
          <rs type="number">583</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H702583/text</ref>
          <ref type="dokument_url_html">http://data.riksdagen.se/dokument/H702583</ref>
          <ref type="dokumentstatus_url_xml">http://data.riksdagen.se/dokumentstatus/H702583</ref>
          <ref type="docx">http://data.riksdagen.se/fil/6C29E8DF-723D-44C5-904A-10D1742AD93C</ref>
          <ref type="pdf">http://data.riksdagen.se/fil/2DD757D6-4996-4340-95D3-5DE1EF631816</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-LL7R1NaGRKoEQtsDzzGCXP" type="signed"/>
        <correspContext corresp="i-LL7R1NaGRKoEQtsDzzGCXP">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction type="submitted" xml:id="i-RpEcnGHvw536brnxtpbdkr">
          <date when="2019-09-27"/>
          <time when="12:54:48"/>
        </correspAction>
        <correspAction type="reviewed" xml:id="i-LqamEiiBhisVZ3YWAmHcjw">
          <date when="2019-09-27"/>
          <time when="16:53:07"/>
        </correspAction>
        <correspAction type="referred" xml:id="i-NAfsEftM5CP6vg1AVz4HWB">
          <date when="2019-10-11"/>
        </correspAction>
        <correspAction type="assigned" xml:id="i-EeofxEME4yU5tQZaAiyR78">
          <date when="2021-04-28"/>
          <time when="17:24:42"/>
        </correspAction>
        <correspContext corresp="i-EeofxEME4yU5tQZaAiyR78">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-RzSfXHBSEkUVEuwKuTWZNK"/>
        <correspContext corresp="i-RzSfXHBSEkUVEuwKuTWZNK">
          <ref type="uppgift">2019/20:KU13</ref>
          <ref type="ref_dok_id">H701KU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-P53wpB8DryC3VFue8GLMXK"/>
        <correspContext corresp="i-P53wpB8DryC3VFue8GLMXK">
          <ref type="uppgift">2019/20:KU16</ref>
          <ref type="ref_dok_id">H701KU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-92Lgw5hXUZA61HCeUUKRb7"/>
        <correspContext corresp="i-92Lgw5hXUZA61HCeUUKRb7">
          <ref type="uppgift">2020/21:KU15</ref>
          <ref type="ref_dok_id">H801KU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU15</ref>
          <ref type="ref_dok_titel">Allmänna helgdagar m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PoySTASHABJb99ByvdzKA8"/>
        <correspContext corresp="i-PoySTASHABJb99ByvdzKA8">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9aFx7rGyX3tDH5ee8ynjx5"/>
        <correspContext corresp="i-9aFx7rGyX3tDH5ee8ynjx5">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:583 av Matheus Enholm m.fl. (SD) Grundlag</div>
      </div>
      <div type="motBody">
        <div type="motProposal" subtype="förslag">
          <head xml:id="i-keVYEENBCeLwgqHtj1g2D">
            Förslag till riksdagsbeslut
          </head>
          <list style="ol">
            <item xml:id="i-1dJj3QrJZk6DVW8gbULJb">
              Riksdagen ställer sig bakom det som anförs i motionen om ny programskrivning
              och tillkännager detta för regeringen.
            </item>
            <item xml:id="i-JiaAevxgvW1HzTJygpG4cG">
              Riksdagen ställer sig bakom det som anförs i motionen om att
              reversera sentida grundlagsrevisioners utmönstringar av begreppet
              svenska medborgare och tillkännager detta för regeringen.
            </item>
            <item xml:id="i-GebEo12j8gFN4y8AGq8aW5">
              Riksdagen ställer sig bakom det som anförs i motionen om att
              ingen ska utsättas för otillbörlig särbehandling med avseende
              på omständigheter som rör den enskilde som person och tillkännager
              detta för regeringen.
            </item>
            <item xml:id="i-n9rAAz3Nad8DWcusic2z8">
              Riksdagen ställer sig bakom det som anförs i motionen om etniska,
              språkliga och religiösa minoriteters kultur- och samfundsliv och
              tillkännager detta för regeringen.
            </item>
            <item xml:id="i-C2g54xgKT898T4BmrEzq4U">
              Riksdagen ställer sig bakom det som anförs i motionen om svenska
              språket och tillkännager detta för regeringen.
            </item>
            <item xml:id="i-3j36R5w2J5Ek5rr1YqjbBs">
              Riksdagen ställer sig bakom det som anförs i motionen om första
              maj och tillkännager detta för regeringen.
            </item>
            <item xml:id="i-VvozZVVJb5BjoBQQFirGwu">
              Riksdagen ställer sig bakom det som anförs i motionen om att
              alla helgdagar, utom första maj, som anges i lagen (1989:253)
              om allmänna helgdagar ska lyftas in på lämplig plats i regeringsformen
              och tillkännager detta för regeringen.
            </item>
            <item xml:id="i-9qtmTXFo3pzHGCJRk3uNBA">
              Riksdagen ställer sig bakom det som anförs i motionen om att
              utreda införandet av en dag för att hedra kommunismens offer och
              tillkännager detta för regeringen.
            </item>
            <item xml:id="i-HLzo6sCvK8yjcyHYfa2Jx5">
              Riksdagen ställer sig bakom det som anförs i motionen om att
              utmönstra uppräkningen av organisationer i 1 kap. 10 § regeringsformen
              och tillkännager detta för regeringen.
            </item>
            <item xml:id="i-MS3evEVqXYsXXBAixY6ou6">
              Riksdagen ställer sig bakom det som anförs i motionen om att
              grundlagsfästa att valutan i Sverige är svensk krona och tillkännager
              detta för regeringen.
            </item>
            <item xml:id="i-TDTEfytFmWeeY4D6jspKLx">
              Riksdagen ställer sig bakom det som anförs i motionen om att
              den svenska rättsordningen ska reformeras så att svenska domstolar
              kan återkalla medborgarskap under vissa omständigheter och tillkännager
              detta för regeringen.
            </item>
            <item xml:id="i-SYR9YnhrsDWPxHmTRCQGqe">
              Riksdagen ställer sig bakom det som anförs i motionen om att
              införa en skrivning om att en ny monark ska väljas om den nuvarande
              ätten Bernadotte utslocknar, och detta tillkännager riksdagen
              för regeringen.
            </item>
            <item xml:id="i-8ZAdfuS17MdoxktNWsYemT">
              Riksdagen ställer sig bakom det som anförs i motionen om en omarbetad
              allmän flagglag och tillkännager detta för regeringen.
            </item>
            <item xml:id="i-JamA6qz5YnKdoRkGqKFBd5">
              Riksdagen ställer sig bakom det som anförs i motionen om att
              öka exponeringen av nationella symboler och tillkännager detta
              för regeringen.
            </item>
            <item xml:id="i-Fzj8QxgfkUhkduS6pBQBqB">
              Riksdagen ställer sig bakom det som anförs i motionen om nationalsången
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8P2bLjEuVemgvBsmboNpTu">
            Motivering
          </head>
          <p xml:id="i-PPbZQ1R6djZyPtyYKC9ryP">
            Sverigedemokraterna är ett socialkonservativt parti med nationalistisk
            grundsyn. Det innebär bland annat att partiet vilar på en solid
            demokratisk grund. För oss är det således självklart att folkstyret
            är det centrala vid stiftande av lagar. Lika självklart är det
            att all offentlig makt utövas under lagarna. Folkstyrets förverkligas
            genom grundlagen, regeringsformen. Den nuvarande regeringsformen
            härstammar, med vissa senare ändringar, från 70-talet. Den ersatte
            i sin tur 1809 års grundlag som då var världens näst äldsta ännu
            tillämpande grundlag. Det svenska samhället har ändrats och de
            politiska värderingarna har svängt sedan 70-talet. Sverigedemokraterna
            står bakom det mesta som finns i regeringsformen men menar att
            tiden är mogen för att genomföra ett antal förändringar. Dessa
            förändringar är en bit på väg mot det goda sammanhållna demokratiska
            samhället.
          </p>
          <head type="h2" xml:id="i-Fwj4hKdSaPP1jTgjaRhm2m">
            Folkstyret
          </head>
          <p xml:id="i-RaytsQQ1uACDHMgkiJxjPW">
            Det fundament på vilket regeringsformen vilar utgörs som ovan
            nämnt av folkstyret. Regeringsformen säger dock inget om det folk
            som faktiskt ska styra. Eftersom folkstyret och regeringsformen
            är till för Sverige och svenskarna bör regeringsformen, med förebild
            från andra europeiska länders grundlagar, inledas med en berättelse
            om Sverige som land och svenskarna som folk. Hur överflödigt och
            främmande det, fullt förståeligt, än kan ha tett sig för våra
            grundlagsfäder att behöva definiera något så uppenbart och grundläggande,
            ska det aldrig ens kunna ifrågasättas vilket folk det är som åsyftas
            i regeringsformens portalparagraf. Sålunda ska inte någon offentlig
            makt i Sverige kunna utgå från något eller några andra länders
            folk, åtminstone inte utan uttryckligt medgivande från det svenska
            folket.
          </p>
          <p xml:id="i-DZaE9gNswmDvyA1pptRtgT">
            Överlag bör även sentida grundlagsrevisioners utmönstringar av
            svenska med­borgare, till förmån för betydligt vidare begrepp
            som var och en, reverseras. Svensk grundlag ska naturligtvis åsyfta
            och åtnjutas av svenska medborgare i första hand. Därutöver kan
            förstås hela eller delar av motsvarande skydd och rättigheter
            som stadgas för medborgare även tillerkännas var och en som i
            övrigt är underställd svensk rättstillämpning, så länge inte annat
            följer av annan lag eller författning.
          </p>
          <p xml:id="i-QMQdfkeUmHAwsESeXNwwEo">
            Regeringsformen stadgar att det allmänna ska motverka diskriminering
            av människor på grund av kön, hudfärg, nationellt eller etniskt
            ursprung, språklig eller religiös tillhörighet, funktionshinder,
            sexuell läggning, ålder eller andra omständigheter som gäller
            den enskilde som person. En uppräkning av denna typ, där olika
            grupper pekas ut som särskilt skyddsvärda, framstår inte som lyckad
            vare sig man analyserar den från juridisk eller filosofisk utgångspunkt
            då den lätt leder till ett resonemang som landar i att alla är
            jämlika men vissa är mer jämlika än andra. Uppräkningen av grupper
            inkluderar heller inte den självklara grunden ”politisk uppfattning”.
            Det är självklart att ingen ska behöva utsättas för diskriminering
            oavsett grund. Det borde därmed räcka att stadga – givetvis med
            relevanta följdändringar i andra lagar – att ingen får utsättas
            för otillbörlig särbehandling med avseende på omständigheter som
            rör den enskilde som person. Vidare stadgas i grundlagen att det
            allmänna ska främja minoriteters egen kultur och samfundsliv i
            Sverige. Detta stadgande framstår inte heller som särskilt lyckat
            då en sådan grundsats försvårar den självklara principen att invandrare
            i Sverige ska assimileras, inte integreras. Sådana kulturella
            undantag bör endast vara förbehållna Sveriges fem erkända historiska
            minoriteter. En annan förbisedd, men viktig symbolfråga, är den
            om svenska språket. Det svenska språkets ställning som huvudspråk
            i Sverige bör självklart grundlagsfästas.
          </p>
          <head type="h2" xml:id="i-6Ykc5fUCzsfTLsSH6PjrFc">
            Helg- och minnesdagar
          </head>
          <p xml:id="i-8FQFQkmxfvXJiqRb33g3uy">
            I grundlagen bör införas en stadga, där det anges vilka de svenska
            helgdagarna är och att de vilar på en historisk grund som kan
            vara både icke-konfessionell, kristen och hednisk. Vid en sådan
            lagändring bör första maj utgå och ersättas med en annan dag,
            såsom till exempel annandag pingst, Engelbrektsdagen eller någon
            liknande dag med motsvarande koppling till det svenska arvet.
          </p>
          <p xml:id="i-HKhZSNrzmcPcFCQ5pGgodn">
            Sedan tidigare finns en svensk nationell minnesdag för Förintelsens
            offer. Det har tyvärr visat sig att svenska ungdomars kunskaper
            om kommunismens, till skillnad från nationalsocialismens, illgärningar
            är mycket bristfälliga och med tiden riskerar at försvinna. Mot
            denna bakgrund bör regeringen utreda möjligheten att införa en
            svensk minnesdag, såväl som ett monument, tillägnad kommunismens
            offer.
          </p>
          <head type="h2" xml:id="i-EzGjgvrbApztpDbaYyeaDZ">
            Suveränitet
          </head>
          <p xml:id="i-8u1a9BxACci5qaTA9m9qVv">
            Med suveränitet avses svenska statens självständiga oavhängighet
            gentemot andra stater samt emot över- och mellanstatliga organisationer.
            I tider där starka globalistiska och federala krafter verkar i
            Sverige och utomlands finns det goda skäl att stärka den svenska
            suveräniteten, både genom internationell diplomati, men även genom
            att verka för ökat nationellt självbestämmande hemma i Sverige.
            Regeringsformen medger att Sverige kan överlåta beslutanderätt
            som inte rör principerna för statsskicket till Europeiska unionen,
            EU. I själva verket är det inte säkert att konstitutionella frågor
            kommer förbli en svensk angelägenhet. Från EU-domstolens sida
            anser man nämligen att EU-rätten har tolkningsföreträde även över
            svensk grundlag. Detta är oerhört allvarligt och måste motverkas.
            Ett av Sverigedemokraternas främsta mål inom EU-politiken är att
            så mycket självbestämmande som möjligt ska stanna i, och återföras
            till, Sverige.
          </p>
          <p xml:id="i-7H7tqskmXBempPKAAkgayr">
            Sverige ska kunna gå med i, och om svenska folket så önskar,
            lämna mellanstatliga och överstatliga samarbeten. Skulle svenska
            folket vid något tillfälle besluta att Sverige inte längre ska
            vara medlem i EU kan Sverige lämna unionen först sedan EU-medlemskapets
            utmönstrats ur regeringsformen. En process som kommer ta flera
            år då ett mellanliggande val sannolikt skulle behövas för att
            genomföra förändringen. Det är därför uppenbart att bestämmelser
            om vilka organisationer Sverige är medlem i eller samarbetar med
            inte bör finnas omnämnda i grundlagen. En annan organisation som
            finns omnämnd i grundlagen är Förenta nationerna, FN. Det svenska
            medlemskapet i FN är en självklarhet men det finns ingen anledning
            till att det, eller något annat av Sveriges alla medlemskap i
            olika internationella sammanslutningar, ska omnämnas särskilt
            i regeringsformen. Det torde räcka med ett förtydligande i regeringsformen
            att Sverige deltar i internationellt samarbete i olika sammanhang.
          </p>
          <head type="h2" xml:id="i-UbD4wQjkbEZLRbe5rA9Fcu">
            Valuta
          </head>
          <p xml:id="i-87QiGfXCDUpFaiWWJXLHJW">
            Det bör införas en stadga i grundlagen att Sveriges valuta är
            svensk krona. Detta torde ge kronan ett välbehövligt skydd för
            det fall politikerna, i Stockholm eller Bryssel, mot folkets vilja,
            hastigt skulle vilja införa en annan valuta än kronan.
          </p>
          <head type="h2" xml:id="i-MtGafpXiQBLHd638hSVtZo">
            Rättskipning
          </head>
          <p xml:id="i-8BAmEbgebZh1DBizSCDz3x">
            Vad gäller den allmänna rättskipningen förekommer det att människor
            ljuger eller mutar tjänstemän för att få uppehållstillstånd och
            senare medborgarskap i Sverige. Andra individer kan ha uppträtt
            skötsamt i början och fått medborgarskap men sedan börjat ägna
            sig åt brottslighet. Vidare förekommer det tyvärr att individer
            ger sig av för att delta i främmande makts styrkor på ett sätt
            som strider mot internationell lag eller Sveriges intressen, såsom
            terrorism. Detta är helt oacceptabla beteenden och medborgarskapet
            ska inte finnas till för att skydda sådana människor. Felaktigt
            förvärvade eller uppenbart förbrukade medborgarskap ska kunna
            återkallas, även om det innebär att en sådan person blir statslös.
          </p>
          <head type="h2" xml:id="i-62GbHiBrxLquoQaeWGFVc9">
            Ordensväsendet
          </head>
          <p xml:id="i-J1mVX9YDJwWfDWnE8DMugp">
            Ordensväsendet som fram till utgången av 1974 var rättsligt knutet
            till kungen är idag en skugga av vad det en gång var. Vissa utmärkelser
            ligger vilande och andra kan endast delas ut till andra medborgare
            än svenska. Det är en märklig ordning att svenska medborgare som
            gjort insatser för landet inte ska kunna belönas på samma sätt
            som vi belönar utländska medborgare. Sverigedemokraterna välkomnade
            därför beslutet att tillsätta en parlamentarisk kommitté som bland
            annat ska tillse att ordensväsendet ska återuppväckas och kommer
            att följa utvecklingen noga.
          </p>
          <head type="h2" xml:id="i-4zKSDA5yghTbu6SVxK2tMr">
            Successionen
          </head>
          <p xml:id="i-LJpE6c6XLjb2iPHwvUUBw9">
            Sverige har alltid varit en monarki och ska så förbli. Fram till
            1974 fanns en stadga att om den olyckliga händelsen skulle inträffa
            att Sverige står utan tronföljare ska riksdagen skyndsamt tillse
            att en ny kung eller drottning kan väljas. Denna ordning bör införas
            på nytt. Tidigare exempel på valda kungar i Sverige är Gustav
            Vasa och nuvarande kungens anfader Karl XIV Johan.
          </p>
          <head type="h2" xml:id="i-L494KoZiTTrqEJDX8ytfn4">
            Flagga och nationella symboler
          </head>
          <p xml:id="i-UMgJq3KmavBqR7qMnGJTda">
            I ett kungligt brev från 19 april 1562 sägs att svenska flaggan
            ska vara gult udi korssvijs fördeelt påå blott. Allt sedan dess
            har den svenska flaggan i varierande storlek och nyans vajat över
            landet. Idag råder en ordning som innebär att utseendet på svenska
            flaggan regleras i lag men flaggdagarna regleras i förordning.
            Frågan om kungliga flaggdagar kommer att ses över i närtid i en
            parlamentarisk kommitté och Sverigedemokraterna kommer att följa
            utvecklingen noggrant. Det finns dock för övrigt inga föreskrifter
            som reglerar när myndigheterna ska flagga eller ens vilken flagga
            som ska föras. Frågan om flaggning över enskilda myndigheter blir
            istället föremål för beslut för den enskilda myndighetschefen.
            Många myndigheter flaggar även med EU-flaggan eller till och med
            politiska och ideologiska flaggor så som till exempel den så kallade
            Prideflaggan. Den svenska flaggan är en symbol för Sverige och
            därmed i förlängningen för svenska myndigheter. Alla regler för
            flaggning bör samlas i en enda flagglag. Flagglagen bör innehålla
            regler för flaggans utseende, ceremoniel för flaggning, vilka
            flaggdagar som ska anses vara officiella och att myndigheter endast
            ska föra den svenska flaggan, eventuella gästflaggor och myndighetsspecifika
            flaggor. EU-flaggan och icke officiella flaggor bör överhuvudtaget
            aldrig finnas på offentliga byggnader. Flagglagen bör främst rikta
            sig till myndigheter och officiella byggnader. Privat flaggning
            bör uppmuntras snarare än påtvingas. Starka skäl talar också för
            att införa flaggskändning som ett separat brott i en ny flagglag.
          </p>
          <p xml:id="i-NA1DMJRHdAN2aMvmrhtxpC">
            Frågan om nationella symboler är mycket viktig och det offentliga
            bör överhuvudtaget arbeta mer för att de nationella symbolerna
            ska synas i det offentliga rummet, något som Sverige kommer till
            korta på i ett globalt perspektiv. När t.ex. USA:s president talar
            i tv finns ofta en nationalsymbol – den amerikanska flaggan –
            bredvid eller bakom podiet. För att stärka den nationella förankringen
            och medborgarnas nationalkänsla bör både riksdag och regering
            verka för en ökad exponering av nationalsymboler i officiella
            sammanhang. Av samma orsak bör även stadgas att Du gamla, du fria
            är Sveriges officiella nationalsång.
          </p>
        </div>
        <div type="motSignatures">
          <list>
            <item xml:id="i-8VYymCjpBe1XtG5o1HaG6G">
              Matheus Enholm (SD)
            </item>
            <item xml:id="i-EXajZCzKDx9KfDdDDNZWzx">
              Fredrik Lindahl (SD)
            </item>
            <item xml:id="i-17wCtQFitp7QWpjeSZp4Dx">
              Mikael Strandman (SD)
            </item>
            <item xml:id="i-HPkAdWQdmAc6kE2tFUDwCi">
              Per Söderlund (SD)
            </item>
            <item xml:id="i-R95BufvUbJGdYXRCoSpaRx">
              Patrick Reslow (SD)
            </item>
          </list>
        </div>
      </div>
    </body>
  </text>
</TEI>
