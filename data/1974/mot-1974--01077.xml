<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01077">
  <teiHeader>
    <fileDesc>
      <titleStmt>
        <title>angående trafikplaneringen som ett led i regionalpolitiken.</title>
        <author>av herrar Karlsson i Mariefred och Sundkvist</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående trafikplaneringen som ett led i regionalpolitiken.</title>
          <idno type="rdwebb">FX021077</idno>
          <rs type="number">1077</rs>
          <ref type="dokument_url_text">http://data.riksdagen.se/dokument/FX021077/text</ref>
          <ref type="dokument_url_html">http://data.riksdagen.se/dokument/FX021077</ref>
          <ref type="dokumentstatus_url_xml">http://data.riksdagen.se/dokumentstatus/FX021077</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SucdhoQVdXifmwaMK1XkvL</idno>
            <name>GÖSTA KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JNKxZFp6o2yqPdgBnzgbEt" type="signed"/>
        <correspContext corresp="i-JNKxZFp6o2yqPdgBnzgbEt">
          <note type="signatory" corresp="i-SucdhoQVdXifmwaMK1XkvL"/>
          <note type="signatory" corresp="i-N3aYKF4kBnV2748MhAsbdj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1077/mot_1974__1077-001.pdf"/>
      <div type="motHeader" xml:id="i-AfpzzfyoM7UYHHpyASgion">
        <div type="motTitle" xml:id="i-Y6VNs94z4axWvFy4C8SBg1"/>
        <div type="motSubmissionInfo" xml:id="i-6crki3Qe9e87HRvDgDGvgJ"/>
      </div>
      <div type="motBody" xml:id="i-PaVynXktWskhh4eQUWGARm">
        <div xml:id="i-WdaQnX15KRXVTcCY6vT4GM">
          <p xml:id="i-VgCNhpcPtopbP2jNdknTEF">
            Mot. 1974:1077 4
          </p>
          <p xml:id="i-Mdp73rM1i5g6QyXWghNmtd">
            Nr 1077
          </p>
          <p xml:id="i-Hje3pveWmr1d1FBJ72eDek">
            av herrar Karlsson i Mariefred och Sundkvist angående trafikplaneringen
            som ett led i regionalpolitiken.
          </p>
          <p xml:id="i-C9uxSgYVnPrmnWffYm7t9r">
            Målsättningen för regionalpolitiken är att åstadkomma större
            jäm- likhet mellan människorna i olika regioner i fråga om sysselsättning
            och service. För att uppnå detta måste våra resurser användas
            målmedvetet. Koncentrationen av sysselsättning och boende till
            ett fåtal större orter har nödvändiggjort omfattande åtgärder
            för att minska de negativa effekter som blivit en följd härav.
            Åtgärderna har naturligt nog främst inriktats mot de områden där
            glesbygdsproblemen framträder starkast. Även i områden som ligger
            storstadsområdena nära uppstår emellertid problem förknippade
            med koncentrationen. I områden som gränsar mot en storstadsregion
            uppstår naturligt ett sug in mot storstaden. Detta medför t. ex.
            ett minskat serviceutbud inte bara i jämförelse med storstadens
            utan också jämfört med förhållandena i områden på längre avstånd
            från en sådan. Påfrestningen på detta utbud i storstaden ökar.
            Samtidigt skapar storstaden i och för sig berättigade krav på
            t. ex. rekreationsområden i omgivningen, vilket kan leda till
            minskade möjligheter för utbyggnaden av näringslivet där. En annan
            sida av förhållandet är större svårigheter att vinna förståelse
            inför brister i fråga om sysselsättning och service i ett område
            i närheten av ett storstadsområde. Detta är i viss mån förklarligt.
            Storstadens differentierade arbetsutbud och rika möjligheter till
            service gör det naturligt att man när det gäller prioritering
            av knappa tillgångar ofta anser sig kunna se bort från svårigheterna
            i ett område som gränsar till ett storstadsområde. Speciella problem
            föreligger i fråga om kommunikationerna. I motion nr 1386 till
            1972 års riksdag har vi fäst uppmärksamheten på dessa skuggeffekter
            för Södermanlands läns vidkommande. De då tydliga tendenserna
            har sedan fått ytterligare relief. Ett betydande sysselsätt- ningsproblem
            har uppstått, bl. a. i Eskilstuna. Den föreslagna indrag- ningen
            av flygflottiljen i Nyköping kastar sin skugga framför sig. Det
            är nödvändigt att statsmakterna i fråga om regionalpolitiska åtgärder
            skapar förutsättningar för att dessa förluster kompenseras. I
            enlighet med de regionalpolitiska intentionerna måste frågan om
            sysselsättningskompen- sation tas upp i omedelbar anslutning till
            framläggande av förslag om t. ex. indragning av ett militärt förband.
            Av absolut grundläggande betydelse för utvecklingen av ett bärkraftigt
            näringsliv och en tillfredsställande service inom ett näringsgeografiskt
            område är tillfredsställande kommunikationer. Inom Södermanlands
            län är kommunikationerna i huvudsak knutna till tre naturliga
            band. Detta beror på landskapets struktur och därav följande bosättningsförhållanden
          </p>
          <pb facs="riksdagen-motions-pdf/data/1974/mot_1974__1077/mot_1974__1077-002.pdf"/>
          <p xml:id="i-7fvFsnw43NddXybyu7izt6">
            Mot. 1974:1077 5
          </p>
          <p xml:id="i-SEiqZZWczxxDmR9jUZDcCN">
            jämte läget i förhållande till Stockholm och behovet av kommunikationer
            med huvudstaden också för andra delar av landet. De tre banden,
            till vilka såväl väg- som järnvägsförbindelser är knutna, sträcker
            sig från Kolmården över Nyköping mot Södertälje, från Vingåker
            över Katrine- holm, Flen mot Södertälje och från Västmanlandsgränsen
            över Eskilstuna mot Södertälje. Bosättningen och näringslivet
            har i hög grad grupperat sig i anslutning till dessa naturliga
            band. I Länsprogram 70 har länsstyrelsen i länet också skisserat
            en utvecklingsplan uppbyggd på detta förhållande. Detta förslag
            har dock icke vunnit statsmakternas bifall. För förverkligandet
            av den regionalpolitiska målsättningen är det självklart att stora
            satsningar måste göras på kommunikationerna. För Södermanlands
            läns vidkommande betyder detta stora krav när det gäller såväl
            ett tillfredsställande vägnät som fungerande järnvägskommunika-
            tioner. I fråga om vägnätet måste en kraftig upprustning ske inte
            bara av de Europavägar som löper genom länet utan också av de
            nord-sydgående förbindelserna. Vi betraktar det som självklart
            att såväl kravet på en ny bro vid Strängnäs, ingående i riksväg
            55, som kravetpå en upprustning av olika vägar inom länet blir
            tillgodosett med det snaraste. Av minst samma vikt — i dagens
            situation ännu viktigare — är frågan om utvecklingen på järnvägsområdet.
            Den aktualitet som energifrågan fått och det alltmer påträngande
            problemet med de knappa resurserna har ytterligare understrukit
            betydelsen av att utnyttja så energisnåla trafikmedel som möjligt.
            Vi har helt enkelt icke råd att avstå från att utnyttja de tillgångar
            som är nedlagda i järnvägarna. I fråga om Södermanlands län hänger
            utvecklingen av järnvägskommu- nikationerna ihop med två förhållanden:
            1) närheten till Stockholmsom- rådet och 2) det förhållandet att
            länet betraktas som ett genomreselän i förhållande till huvudstaden.
            Den alltmer påtagliga utglesningen i vissa delar av Stockholmsområdet
            har för Södermanlands del resulterat i en betydande befolkningsökning
            under senare år i vissa delar av länet, samtidigt som andra delar
            visar stagnerande eller minskande befolkningstal. Befolkningsökningen
            har främst skett i vad som i dagligt tal kallas östra Sörmland,
            dvs. de förutvarande kommunerna Daga, Gnesta, Trosa och Vagnhärad,
            samt i Strängnäs kommun. Det gäller i många fall människor som
            arbetar i Stockholm eller Södertälje och som är beroende av goda
            resemöjligheter till arbetet. Utvecklingen inom järnvägstrafiken
            har dock icke skapat sådana möjligheter. I stället har stora delar
            av länet utefter de tidigare omnämnda kommunikationsbanden berövats
            de möjligheter som funnits, när det gäller dagliga resor med järnväg
            mellan bostaden och arbetet. Detta förhållande gäller såväl utmed
            linjen Norrköping— Nyköping— Södertälje som utmed linjen Hallsberg—Katrineholm—Södertälje.
            SJ:s politik att koncentrera den spårbundna persontrafiken till
            att endast betjäna stora centra med uppgivande av orter mellan
            dessa har lett till att på de nämnda linjerna i Södermanlands
            län uppehåll endast sker i
          </p>
          <pb facs="riksdagen-motions-pdf/data/1974/mot_1974__1077/mot_1974__1077-003.pdf"/>
          <p xml:id="i-8ZAAHz8tjNEpw4ywfcQZdf">
            Mot. 1974:1077 6
          </p>
          <p xml:id="i-SsFs4eZXJ4FsyB1uLdrewp">
            Nyköping och Katrineholm samt i vissa fall i Flen. Vingåker,
            som är kommuncentrum, och det växande bosättningsområdet Vagnhärad
            har helt förlorat tåguppehåll för persontrafik. På linjen Eskilstuna/Sträng-
            näs—Åkers styckebruk—Södertälje, som hör till det ersättningsberättigade
            nätet, har SJ aviserat indragning av flera driftplatser och minskat
            antal uppehåll eller avbemanning av andra. Möjligheten att använda
            järnväg för resor från Gnesta mot Flen—Katrineholm i den naturliga
            ”bandrikt- ningen” har försvunnit. Bakom detta ligger tydligen
            tanken på att man genom att snabba upp tågen — för vilket SJ tydligen
            anser minskade eller helt indragna uppehåll vid mellanstationer
            vara enda vägen — skall skapa förbättrade resemöjlig- heter mellan
            större centra. SJ avser förmodligen också att på den vägen åstadkomma
            ett bättre driftresultat företagsekonomiskt sett. På långa avstånd
            kan detta vara en väg under förutsättning att man skapar ett väl
            fungerande förbindelsenät till de större orterna från orter utanför
            dessa. Denna förutsättning har emellertid icke iakttagits i tillfredsställande
            utsträckning, ett förhållande som särskilt kommit fram under den
            aktuella drivmedelsransoneringen. Det har verifierats att den
            pågående inflyttningen till östra Sörmland redan påverkats av
            de bristfälliga möjligheterna till kollektiva resor mellan den
            tilltänkta bostadsorten och arbetsplatsen. Det torde dessutom
            vara i hög grad diskutabelt om en förkortning av restiden med
            några minuter, t. ex. på en järnvägslinje på ca 8 mil — som i
            fråga om de aviserade förändringarna på linjen Eskilstuna—Södertälje
            — skulle få de för SJ positiva följder som man räknar med. På
            detta avstånd torde det knappast vara avgörande för de resandes
            val av kommunika- tionsmedel om restiden mellan Eskilstuna och
            Södertälje skulle bli 7—8 minuter kortare, vilket torde vara målet.
            Det förefaller snarare vara andra orsaker som är avgörande för
            att man väljer att resa med järnväg — om man har denna möjlighet.
            Bortfallet av passagerare från de mellanliggande orter, vilka
            skulle få mer besvärliga förbindelser, torde bli betydande. Som
            förut påpekats hör ifrågavarande linje till det ersättningsberättigade
            nätet. För ett län av Södermanlands struktur har enligt vår uppfattning
            SJ:s hittills förda trafikpolitik utan tvivel haft ett negativt
            inflytande. Den naturliga samverkan inom länet som kunde och enligt
            vår mening också borde förstärkas, t. ex. mellan orterna inom
            bandet Gnesta—Flen—Ka- trineholm—Vingåker, har lidit ett betydande
            avbräck. Även om statsmak- terna icke accepterat bandlandskapsprincipen
            för länets utveckling, borde det vara rimligt att de trafikpolitiska
            ställningstagandena från järnvägs- myndigheternas sida icke inverkade
            hindrande på denna utveckling. Energikrisen har ytterligare accentuerat
            problemen. Ersättningstra- fiken med buss har icke kunnat bli
            fullgod, samordningen mellan olika busslinjer har i varje fall
            ännu icke blivit vad den borde. Ett oavvisligt krav är att när
            åtgärder vidtas för att förbättra järnvägskommunikationerna mellan
            centra av högre dignitet i varje fall resemöjligheterna från och
            till mellanliggande mindre orter icke för-
          </p>
          <pb facs="riksdagen-motions-pdf/data/1974/mot_1974__1077/mot_1974__1077-004.pdf"/>
          <p xml:id="i-JiKDPycY1hAe1cxmgVWuoa">
            Mot. 1974:1077 7
          </p>
          <p xml:id="i-GYVrYAfECK2NmUqrN67VDH">
            sämras. På vissa sträckor borde det icke vara uteslutet att återgå
            till lokaltåg. Åtgärderna att vid indragna stationer riva stationshus
            och riva upp perronger gör det dessutom icke lättare att i ett
            annat energiläge — vilket vi redan skymtat — återgå till mera
            energisnåla trafikmedel. I ett större perspektiv är det i hög
            grad angeläget att redan investerat kapital används på ett förnuftigt
            sätt. Det gäller icke minst med hänsyn till nödvändigheten att
            hushålla med naturtillgångar. Trafikplaneringen är av utomordentlig
            betydelse för bibehållande och utveckling av näringsliv och service.
            Det är lika viktigt att man vid planeringen inom en näringsgeografisk
            region tar hänsyn till denna regions naturliga förutsättningar
            och speciella förhållanden. Med hänvisning till det anförda hemställs
            att riksdagen hos Kungl. Maj:t begär att den arbetande trafik-
            politiska utredningen får i uppdrag att ägna speciell uppmärk-
            samhet åt de trafikpolitiska problem inom den regionalpoli- tiska
            utvecklingen som berörs i motionen.
          </p>
          <p xml:id="i-3keQq52UCCVUHuqNwfXzwv">
            Stockholm den 25 januari 1974
          </p>
          <p xml:id="i-EcNWuQaD8jVkAzTzLYFou7">
            GÖSTA KARLSSON (c) TAGE SUNDKVIST (c) i Mariefred
          </p>
        </div>
      </div>
    </body>
  </text>
</TEI>
