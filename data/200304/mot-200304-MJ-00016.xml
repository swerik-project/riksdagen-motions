<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0016/mot_200304_MJ_0016-0001.pdf"/>
      <div type="motHeader" xml:id="i-9vhZvhVAQQR5fMS6wVbRdQ">
        <div type="motTitle" xml:id="i-Vf61AqoMPdxogcK66zecJ6"/>
        <div type="motSubmissionInfo" xml:id="i-AB6jLNE5AUX6rXvCV8fCEH"/>
      </div>
      <div type="motBody" xml:id="i-64wHq1fQzpZLUocyyFRSGs">
        <div xml:id="i-7BXxAFyAuH6MQUuTKTZSLp">
          <p xml:id="i-9nDrijw2TptBU3py4aHMKK">
            2003/04 mnr: MJ16 pnr: s11158
          </p>
          <p xml:id="i-9Q3qwFTpsjWJmLQHnhZj4C">
            Motion till riksdagen 2003/04:MJ16
          </p>
          <p xml:id="i-Bah7nXHSmP8kuzWN5bgP9U">
            av Christer Skoog m.fl. (s) med anledning av prop. 2003/04:51
          </p>
          <p xml:id="i-RuLVjAQj9FjugH4mjJR2fL">
            Kust- och insjöfiske samt vattenbruk
          </p>
          <p xml:id="i-UXgpnp1Kp3jKKouqbmaJSC">
            Förslag till riksdagsbeslut
          </p>
          <p xml:id="i-W6j8aZ3Wy8tD7iyiwXxXbD">
            1. Riksdagen tillkännager för regeringen som sin mening vad i
            motionen anförs om långsiktig fiskeforskning. 2. Riksdagen tillkännager
            för regeringen som sin mening vad i motionen anförs om licens
            för ”deltidsfiskare”. 3. Riksdagen tillkännager för regeringen
            som sin mening vad i motionen anförs om förvaltningsområden. 4.
            Riksdagen tillkännager för regeringen som sin mening vad i motionen
            anförs om bättre konsumentupplysning.
          </p>
          <p xml:id="i-99a9Q5KiLfYh5vroYWKJuE">
            Ökade insatser för svenskt fiske
          </p>
          <p xml:id="i-WyKycGwd55zu726Wa8gyDt">
            I propositionen redovisas en rad förslag för en nationell politik
            för kust- och insjöfisket samt vattenbruket. Den nationella politiken
            ska utgå från fyra mål: Inflytandemål. Yrkesfiskets och andra
            berörda intressenters inflytande och ställning i förvaltningen
            av fiskresurserna ska stärkas. Hållbarhetsmål. En ekologiskt hållbar
            förvaltning av fiskresurserna inom ramen för de av riksdagen fastställda
            miljökvalitetsmålen ska återskapa och bevara den biologiska mångfalden
            och bidra till utvecklingen av ett livskraftigt, ekologiskt hållbart
            och därmed miljöanpassat fiske. Regionalpolitiskt mål. Kust- och
            insjöfiske samt vattenbruket och fritidsfisket ska ingå som en
            del i den regionala utvecklingen. Konsumentpolitiskt mål. Konsumenternas
            krav på produktionsmetoder och säkra livsmedelsprodukter ska beaktas
            i större utsträckning. Vi ställer oss bakom huvuddragen i propositionen
            men vill lyfta fram eller ytterligare understryka några andra
            frågor som vi tycker är angelägna.
          </p>
          <pb facs="riksdagen-motions-pdf/data/200304/mot_200304_MJ_0016/mot_200304_MJ_0016-0002.pdf"/>
          <p xml:id="i-QFV91MMAq37pnpiCXKFHAg">
            2003/04:MJ16
          </p>
          <p xml:id="i-2rrbL6n2kDKzeKoJ7pcVhN">
            Behovet av långsiktig fiskeforskning
          </p>
          <p xml:id="i-KiJFWMbUFKt7QDrAELr8MU">
            Det behövs ökade resurser för att klara en långsiktig satsning
            på forskning. Forskningsstationen i Ar på Gotland och Östersjölaboratoriet
            i Karlskrona är två exempel. Långsiktigheten är nödvändig bland
            annat för att följa utvecklingen av för svenskt fiske viktiga
            arter. Vi vill också peka på vikten av ett konstruktivt samarbete
            mellan forskare och yrkesfiskare. Det är olyckligt om det blir
            en mur mellan de båda grupperna. Bådas kunskaper måste tas till
            vara. Det står inte i strid med att forskningen självklart ska
            ha en självständig ställning.
          </p>
          <p xml:id="i-HxT9cKctvehZD5rCVScXhd">
            Licens för ”deltidsfiskare”
          </p>
          <p xml:id="i-PUfKKF7SMMRXg1D6HNjmEt">
            För en del är det av olika skäl inte möjligt att bedriva yrkesfiske
            som heltidssyssla. Däremot att göra det på deltid i kombination
            med annan verksamhet. Att på detta sätt kombinera olika sysselsättningar
            är inte ovanligt idag. Vi föreslår att regeringen överväger möjligheterna
            att inrätta ett försöksområde där de som vill pröva detta beviljas
            licens för yrkesfiske. Något statligt ekonomiskt stöd skulle inte
            vara kopplat till försöket, utan fisket ska bedrivas enligt de
            förutsättningar som gäller för branschen i övrigt.
          </p>
          <p xml:id="i-YXLQAomX3mvBRu9nXKZBsG">
            Förvaltningsområden
          </p>
          <p xml:id="i-WaJix1wmUEMKTznjwdvWn1">
            Det finns förslag om att indela den svenska kusten i ett antal
            förvaltningsområden som knyts ihop i ett nationellt råd. Utifrån
            en prövning av fiskets effekter och de lokala ekosystemens tålighet
            ska man föreslå åtgärder bland annat vad gäller förändringar i
            fisket och utformningen av redskap. Vi vill inte i den här motionen
            ta ställning till om just den modellen ska väljas men föreslår
            att den finns med i regeringens fortsatta överväganden om hur
            vi ska åstadkomma ett långsiktigt hållbart och livskraftigt svenskt
            fiske.
          </p>
          <p xml:id="i-kviLQossVZthXdXbUew7z">
            Bättre konsumentupplysning
          </p>
          <p xml:id="i-8GEVVptirnZsNnv6U75xuW">
            Också när det gäller fisk har konsumenterna rätt att kräva en
            bra information. Här finns det idag brister. Fisk är bra och nyttig
            mat. Detta faktum ska både myndigheter och branschen föra ut till
            allmänheten. Den fisk som fångas i svenska vatten inom ramen för
            de kvoter som har fastställts ska naturligtvis saluföras. Det
            behövs bättre information om vilka kvoter som gäller. Det behövs
            också bättre information i form av till exempel ursprungsmärkning
            av importerad fisk. Det är naturligtvis oacceptabelt att butiker
            inte saluför svensk fisk som har fångats inom gällande kvoter
            men i stället säljer importerade fiskarter som är ännu mer hotade.
            Här måste importören ta ett ökat ansvar.
          </p>
          <pb facs="riksdagen-motions-pdf/data/200304/mot_200304_MJ_0016/mot_200304_MJ_0016-0003.pdf"/>
          <p xml:id="i-TjMFY31pE2soJof5Szsumc">
            2003/04:MJ16
          </p>
          <p xml:id="i-FRusik83gEiLcnhTBV9u5q">
            Stockholm den 22 januari 2004
          </p>
          <p xml:id="i-THhcG8pjGjiLWJQHVqMV3A">
            Christer Skoog (s) Lilian Virgin (s) Krister Örnfjäder (s)
          </p>
        </div>
      </div>
    </body>
  </text>
</TEI>
