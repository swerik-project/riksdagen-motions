<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-00531">
  <teiHeader>
    <fileDesc>
      <titleStmt>
        <title>Alla ska kunna leva på sin pension</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:531 av Jonas Sjöstedt m.fl. (V)</title>
          <idno type="rdwebb">H502531</idno>
          <rs type="number">531</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H502531/text</ref>
          <ref type="dokument_url_html">http://data.riksdagen.se/dokument/H502531</ref>
          <ref type="dokumentstatus_url_xml">http://data.riksdagen.se/dokumentstatus/H502531</ref>
          <ref type="docx">http://data.riksdagen.se/fil/712AB207-5D39-4A39-A497-9AE73EC7470B</ref>
          <ref type="pdf">http://data.riksdagen.se/fil/397DAD95-54E6-49C2-8328-37196D738F30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GUfP8yWm6hT1ggPtNYbpzJ" type="signed"/>
        <correspContext corresp="i-GUfP8yWm6hT1ggPtNYbpzJ">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-QBzyVPyFRTex5wX4Q575Mp" type="submitted">
          <date when="2017-09-29"/>
          <time when="10:49:42"/>
        </correspAction>
        <correspAction xml:id="i-Rd1WF1T7mEFxh9mJX9mrEm" type="reviewed">
          <date when="2017-09-29"/>
          <time when="13:14:30"/>
        </correspAction>
        <correspAction xml:id="i-D5vBhUrFPF54JgwMQ1bjeP" type="referred">
          <date when="2017-10-13"/>
        </correspAction>
        <correspAction xml:id="i-SVkYQpB87tCWyfuYTsHrc6" type="assigned">
          <date when="2018-02-20"/>
          <time when="22:59:55"/>
        </correspAction>
        <correspContext corresp="i-SVkYQpB87tCWyfuYTsHrc6">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-KttHRo92y2k5Lxcja8tczv" type="behandlas_i"/>
        <correspContext corresp="i-KttHRo92y2k5Lxcja8tczv">
          <ref type="uppgift">2017/18:SfU9</ref>
          <ref type="ref_dok_id">H501SfU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU9</ref>
          <ref type="ref_dok_titel">Åldersdifferentierat underhållsstöd och höjt grundavdrag för bidragsskyldiga föräldrar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-44ScMu4fcDRkAQd38SmhGb" type="behandlas_i"/>
        <correspContext corresp="i-44ScMu4fcDRkAQd38SmhGb">
          <ref type="uppgift">2017/18:SfU2</ref>
          <ref type="ref_dok_id">H501SfU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2g3aoCQxDpwmSomfX2MHih" type="motHeader">
        <div xml:id="i-RwJaqGoiK8GraU5a3vbv1o" type="motTitle">
          Motion till riksdagen 2017/18:531 av Jonas Sjöstedt m.fl. (V)
          Alla ska kunna leva på sin pension
        </div>
      </div>
      <div xml:id="i-7LTDHRAmiFHE3tNBgqKKFJ" type="motBody">
        <div xml:id="i-2EhGF5zS74HEgWHNEZGjom" type="TOC">
          <head xml:id="i-BAzeviguV676UN5pSc6Ryd">
            1 Innehållsförteckning
          </head>
          <list xml:id="i-KWTe67XeYp7KcqrQFjX9Tj">
            <item xml:id="i-2pdVzXXUcKbRvvZEaP7zhA" style="indent-level: 1">
              2 Förslag till riksdagsbeslut
            </item>
            <item xml:id="i-6uo94uJKNLbAWxFgyMnMCp" style="indent-level: 1">
              3 Pensionssystemet ska ge ekonomisk trygghet
            </item>
            <item xml:id="i-3uSUqNmxYdEVs2PXr5q9h3" style="indent-level: 2">
              3.1 En pension att leva på
            </item>
            <item xml:id="i-Ld1kbiJ6P4kxL4hfYVQFqY" style="indent-level: 2">
              3.2 Behov av ett nytt pensionssystem
            </item>
            <item xml:id="i-2ATyt5RSX9jw2hvzNhsnit" style="indent-level: 1">
              4 Ändringar i dagens system
            </item>
            <item xml:id="i-Gpj8x9isboDwZGPNpxTKz7" style="indent-level: 2">
              4.1 Avveckla premiepensionssystemet
            </item>
            <item xml:id="i-HLpf2EYCpbHG7UxFDUXekX" style="indent-level: 2">
              4.2 Avskaffa ”bromsen”
            </item>
            <item xml:id="i-DCswpsuU69RwogEViQg4Nj" style="indent-level: 1">
              5 Förbättrad ekonomi för de fattigaste pensionärerna
            </item>
            <item xml:id="i-HLWTThAUSwnPMCCJXm1akb" style="indent-level: 2">
              5.1 Garantipensionen bör ge trygghet
            </item>
            <item xml:id="i-3FgBzrEyPcodWRoRWQ6UhW" style="indent-level: 2">
              5.2 Pensionärer ska ha råd att bo
            </item>
            <item xml:id="i-KHPTEMP5vXQsBHFme8wP2J" style="indent-level: 2">
              5.3 Det yttersta skyddsnätet måste fungera
            </item>
          </list>
        </div>
        <div xml:id="i-VgtADs9dU15XKggEtvZqaN" type="motProposal" subtype="förslag">
          <head xml:id="i-BQYKKXHJ3SA2QzAgs6rJaX">
            2 Förslag till riksdagsbeslut
          </head>
          <list xml:id="i-GMz7SHPadsB5hn6sh8rv8H" style="ol">
            <item xml:id="i-JWjTZe4s2vGzrKzpzSh3X7">
              Riksdagen ställer sig bakom det som anförs i motionen om att
              pensionssystemet bör vara uppbyggt så att det går att leva på
              sin pension och tillkännager detta för regeringen.
            </item>
            <item xml:id="i-D79ZEe3Bv6VX8oV2JrsG3X">
              Riksdagen ställer sig bakom det som anförs i motionen om att
              en parlamentarisk utredning med uppdrag att skapa ett förutsägbart,
              jämställt och mer jämlikt pensionssystem bör tillsättas, och detta
              tillkännager riksdagen för regeringen.
            </item>
            <item xml:id="i-JEGgvDFZsVvvw2yNZvdtFC">
              Riksdagen ställer sig bakom det som anförs i motionen om att
              avgiften till premiepensionssystemet i framtiden bör tillföras
              inkomstpensionssystemet och tillkännager detta för regeringen.
            </item>
            <item xml:id="i-Ei45wAtNqeZij8eTdz9ytG">
              Riksdagen ställer sig bakom det som anförs i motionen om att
              det bör utredas hur systemet med en inbyggd broms kan avskaffas
              och tillkännager detta för regeringen.
            </item>
            <item xml:id="i-HCbA9tHQxH3o7BxLdTVZg2">
              Riksdagen ställer sig bakom det som anförs i motionen om att
              garantipensionen bör ge trygghet för de fattigaste pensionärerna
              och följa löneutvecklingen i stället för konsumentprisindex och
              tillkännager detta för regeringen.
            </item>
            <item xml:id="i-5NMGjNrzb5F7ES77q1t6Dz">
              Riksdagen ställer sig bakom det som anförs i motionen om att
              det bör utredas hur taket för bostadstillägget kan följa utvecklingen
              av boendekostnader och tillkännager detta för regeringen.
            </item>
          </list>
        </div>
        <div xml:id="i-9kuHRQFnArjqGdhd6o6P73" type="motContent">
          <head xml:id="i-WD45JUMExemgUedZ8ncfyc" type="h1">
            3 Pensionssystemet ska ge ekonomisk trygghet
          </head>
          <p xml:id="i-2cBL4XgLSyJ2W8UyhcKUvH">
            Vänsterpartiet vill se ett pensionssystem som ger ekonomisk trygghet.
            Systemet bör vara utformat så att människor i god tid kan räkna
            ut hur stor pensionen blir och känna trygghet i att den kommer
            att gå att leva på. Vårt gemensamma pensionssystem bör vara konstruerat
            så att det ger ekonomiska förutsättningar för ett värdigt liv
            när tiden i arbete avslutas. Vänsterpartiets uppfattning är att
            nuvarande pensionssystem har misslyckats med sin uppgift att se
            till att de som arbetat ett helt yrkesliv ska kunna leva ett gott
            liv. Därför anser vi att systemet behöver reformeras. Vänsterpartiet
            sitter inte med i den s.k. pensionsgruppen, dvs. i den parlamentariska
            arbetsgrupp bestående av representanter för de partier som stod
            bakom 1994 års pensionsöverenskommelse som har i uppdrag att vårda
            pensionssystemet. Detta eftersom vi inte stod bakom den uppgörelse
            som resulterade i dagens pensionssystem.
          </p>
          <head xml:id="i-KDwuqS9Rf9PAjJSg9fEP9Q" type="h2">
            3.1 En pension att leva på
          </head>
          <p xml:id="i-6FDk9YYLv1jFHNqUiczNrY">
            Det nuvarande pensionssystemet förstärker ojämlikheten som redan
            finns på arbetsmarknaden i dag. Den som har haft ett arbete med
            hög lön får också högre pension än den som haft låg lön. Detta
            bygger på inkomstprincipen vilket är rimligt, även om vi vill
            se en större utjämnande effekt.
          </p>
          <p xml:id="i-WEu6Vhj8s9uef2KhPcFAFv">
            Det nuvarande pensionssystemet omfördelar dock från lågavlönade
            till högavlönade. Ju längre en person betalar in avgifter desto
            mer pension får samma person vid pension. De som kan jobba länge
            premieras och för de som inte kan det, t.ex. p.g.a. tunga arbetsuppgifter,
            finns ingen kompensation. Den som har haft goda arbetsvillkor
            och en stor grad av kontroll i sitt arbete har lägre risk för
            sjukskrivning vilket gör pensionen större. Många med sådana arbeten
            kan och vill fortsätta arbeta efter 65 år och då blir pensionen
            högre. Den som däremot har haft avbrott för sjukskrivningar och
            arbetslöshet eller går i pension tidigare p.g.a. att kroppen är
            utsliten av ett hårt arbetsliv får lägre pension. Systemet premierar
            därmed högre tjänstemän och akademiker som kommer in i systemet
            sent och kan jobba länge och medan LO-grupper som börjar jobba
            i tidig ålder och slits ut tidigt straffas med sänkta pensioner.
          </p>
          <p xml:id="i-3wLskneTZFNVSHHz7UVbS1">
            Pensionssystemet tar ingen hänsyn till att klyftorna i utbildning
            och inkomst även skapar klyftor i medellivslängd. Genom att lågutbildade
            har lägre medellivslängd men får sänkta pensioner när den genomsnittliga
            livslängden stiger får de sänkta pensioner. Detta är konsekvenser
            av att pensionen bygger på livsinkomstprincipen. Denna princip
            ser Vänsterpartiet som problematisk.
          </p>
          <p xml:id="i-KtMM4Usy7QR1Cz3WSVAhBA">
            Uträkningar som gjorts visar att framtidens pensionärer kommer
            att bli allt fattigare. Kommunalarbetare och industriarbetare
            får ca 47 procent av sin slutlön i pension. För att inte riskera
            fattigdom brukar en pensionsnivå på 60–70 procent av slutlönen
            anses nödvändig. Även med inräknad tjänstepension ligger många
            arbetaryrken långt under detta. För den som i dag är ung och planerar
            att gå i pension vid 65 kommer slutlönen att bli ännu lägre. När
            systemet infördes gjordes bedömningen att 42 år i yrkeslivet skulle
            motsvara nivån i det gamla systemets inkomstpension. Men i dag
            stämmer inte detta. Även efter ett långt yrkesliv kan det för
            en hel del bli omöjligt att nå över garantipensionen (Pensionssveket
            – En rapport om ett ohållbart pensionssystem, Katalys 2017).
          </p>
          <p xml:id="i-S8MHySEkBPPbo4aLKsYU21">
            Det nya systemet marknadsfördes framför allt som ”stabilt”. Men
            stabiliteten är definierad som att avgiftsnivån till systemet
            är fixerad och pensionerna anpassas efter hur mycket pengar som
            kommer in. Däremot garanterar systemet inte en pension som går
            att leva på. Pensionssystemet bör vara uppbyggt så att det går
            att leva på sin pension. Detta bör riksdagen ställa sig bakom
            och ge regeringen till känna.
          </p>
          <head xml:id="i-R4b2pJTU3bFVQzkCUcnwfQ" type="h2">
            3.2 Behov av ett nytt pensionssystem
          </head>
          <p xml:id="i-FtK1WNxZ3WDSyMBVNAQo7L">
            Vänsterpartiet vill att pensionssystemet utformas i syfte att
            åstadkomma ett system som bygger på inkomstbortfallsprincipen
            men som trots det har en omfördelande roll för att göra det mer
            jämlikt än dagens system. Vi vill se ett pensionssystem som är
            mer solidariskt och förutsägbart. Ett nytt pensionssystem måste
            utformas så att ingen riskerar att hamna under den s.k. fattigdomsgränsen.
          </p>
          <p xml:id="i-RTfniNBq1NqEsqUuP5GhFm">
            Skillnaderna mellan kvinnors och mäns pensioner är stora. Det
            är vanligare att kvinnliga pensionärer lever i relativ fattigdom
            än att manliga pensionärer gör det. Hälften av alla kvinnor har
            garantipension till någon del då de har låg eller ingen inkomstpension.
            Denna skillnad ökar också med åldern eftersom många kvinnor lever
            längre än sin manliga partner och som ensamstående får sämre ekonomi.
            Bland personer mellan 80 och 84 år är nästan hälften av kvinnorna
            änkor, medan knappt var femte man är änkling. SCB:s statistik
            visar att bland männen som är 90 år och över är nästan hälften
            fortfarande gifta medan endast sju procent av kvinnorna är gifta.
          </p>
          <p xml:id="i-Pg65YBi1U5NSSg53reJqgF">
            En av de viktigaste orsakerna till skillnaderna mellan mäns och
            kvinnors pensioner är att kvinnor tar ett större ansvar för barn
            och hem. Det leder till högre sjukfrånvaro, längre föräldraledighet,
            sämre karriärmöjligheter och större andel deltidsarbete för kvinnor
            – faktorer som alla leder till att kvinnor får lägre pension än
            män. Löneskillnaderna i sig är också en orsak. Utvecklingen är
            positiv men det går väldigt långsamt och med nuvarande takt skulle
            det ta flera decennier innan lönerna är helt jämställda. Det innebär
            i sin tur att det skulle dröja ytterligare 30–40 år innan pensionerna
            blir jämställda. Inkomstskillnaderna är dessutom större än vad
            statistiken visar eftersom kvinnor jobbar deltid i större utsträckning.
            Skillnaden är 25 procent och alltså betydligt större än löneskillnaden.
          </p>
          <p xml:id="i-Upctr2MomLmSDNbAoyiQ1H">
            Inkomstbortfallet är i princip omöjligt att ta igen för den som
            inte vistats i Sverige tillräckligt länge för att kvalificera
            sig för full pension, oavsett om den personen har arbetat under
            hela den tiden. Det är också omöjligt för deltidsarbetande och
            långtidssjukskrivna att komma ikapp. I båda kategorierna är dessutom
            kvinnor överrepresenterade. För att få en inkomstpension som inte
            behöver kompletteras med garantipension krävs det 36 år för män
            med genomsnittlig inkomst och för kvinnor krävs 48 år. När den
            genomsnittliga tiden i arbetslivet är 41 år oavsett kön är det
            tydligt att den ekvationen inte går ihop för kvinnor (Ålderdom
            utan fattigdom, PRO 2015).
          </p>
          <p xml:id="i-4YfzyCmshuVg5g6ACy2RHz">
            Det nuvarande pensionssystemet saknar också demokratisk legitimitet.
            Ett av de större problemen med pensionsöverenskommelsen är att
            reformerna aldrig prövades i något allmänt val. Överenskommelsen
            är en konstruktion som saknar väljarförankring och lösningen med
            en pensionsgrupp som står över partipolitiken hindrar nödvändiga
            reformer. I dag är det också uppenbart att konsekvenserna inte
            är acceptabla.
          </p>
          <p xml:id="i-VYbfQvyQEEcUvw5fFDXGDK">
            Den befintliga uppgörelsen om pensionssystemet bygger på en blocköverskridande
            överenskommelse och Pensionsgruppen består av regeringspartierna
            och de borgerliga partierna. Den nuvarande ordningen är problematisk
            eftersom ingen utomstående har någon insyn i eller möjlighet att
            påverka Pensionsgruppens arbete. Pensionsfrågorna är undantagna
            från de normala demokratiska beslutsvägarna och därför bör den
            nuvarande pensionsgruppen upplösas och riksdagen bör återfå sin
            makt och sitt inflytande över pensionsfrågan.
          </p>
          <p xml:id="i-6GWm4yjfrhXWuqR4evpsXK">
            Med anledning av de brister som finns i pensionssystemet bör
            en parlamentarisk utredning tillsättas med uppdrag att skapa ett
            förutsägbart, mer jämlikt och jämställt pensionssystem. Detta
            bör riksdagen ställa sig bakom och ge regeringen till känna.
          </p>
          <head xml:id="i-6DWCe7f8EwjMtvtUhFTWEA" type="h1">
            4 Ändringar i dagens system
          </head>
          <p xml:id="i-FvQhM2aDnmNGNjNEhkXMwF">
            Även om vi ser behovet av ett i grunden annorlunda pensionssystem
            finns det några delar av dagens system som kan och bör reformeras
            mer skyndsamt.
          </p>
          <head xml:id="i-4hc781a1ADiBvyNazPWG38" type="h2">
            4.1 Avveckla premiepensionssystemet
          </head>
          <p xml:id="i-RLE73QM4Lf539iokoRPngL">
            PPM-systemet är ett misslyckande som har fått kritik från många
            håll, inte minst från LO. Det är ett mycket dyrt system och fondväljandet
            har inte blivit den framgång som vissa hoppades på. När det infördes
            hette det att valfriheten skulle vara begränsad, intresset av
            säkerhet skulle dominera och en garanterad minimiavkastning skulle
            införas. En sådan ordning skulle ge en riskutjämning. En garanterad
            avkastning skulle också ge en realistisk utgångspunkt för prognoser
            över hur stora dessa pensioner skulle kunna förväntas bli. Systemet
            har nu i stället blivit ett helt främmande inslag i det offentliga
            pensionssystemet där vi alla kan spekulera bort en del av vår
            pension. Valfriheten så många talar om innebär att var och en
            av oss blir spekulant på börsen. Premiepensionen har gått back
            sedan den infördes, allt medan de förvaltande kapitalinstituten
            har tjänat miljarder.
          </p>
          <p xml:id="i-TmxRs2ASH5HgAUGLYQ9LDP">
            I våras uppdagades att två av fonderna i systemet – Falcon Funds
            och Allra – hade lurat sina kunder och själva gjort svindlande
            vinster på kundernas bekostnad. Skandalen gjorde att Pensionsmyndigheten
            stängde av de båda fonderna. Totalt lurades 22 000 sparare på
            miljardbelopp av Falcon Funds. Fondbolaget Allra har samtidigt
            med hjälp av kändisar lockat till sig sparare för att sedan ge
            sina chefer omotiverat höga arvoden. Att myndigheterna inte haft
            överblick måste betecknas som skandalöst. Det är en sak att själv
            välja att förvalta sina pengar i riskabla fonder, en helt annan
            när alla mer eller mindre tvingas göra det.
          </p>
          <p xml:id="i-QZJkiUKYN79eb8vQEwkdDx">
            Vänsterpartiet menar att det är fel att det spekuleras med pensionärernas
            pengar på detta sätt. Det är inte rimligt att finansiella institut
            varje år ges tillgång till miljarder som de kan ta ut vinster
            från genom höga avgifter. Hade avgiften på 2,5 procent tillförts
            inkomstpensionssystemet redan från början hade minskningen av
            pensionerna de senaste åren kunnat undvikas. Avgiften till premiepensionssystemet
            bör därför i framtiden tillföras inkomstpensionssystemet. Detta
            bör riksdagen ställa sig bakom och ge regeringen till känna.
          </p>
          <head xml:id="i-S8bGcEdL7LhyV7dEeDTPAs" type="h2">
            4.2 Avskaffa ”bromsen”
          </head>
          <p xml:id="i-QkSxaDEEPLpQuYx47NRsXA">
            ”Bromsen” är den automatiska balanseringen som handlar om att
            pensionssystemets skulder inte får bli större än systemets tillgångar.
            Det innebär att när det går dåligt på börsen får det effekt på
            inkomstpensionens storlek eftersom den bestäms av hur stort värdet
            är på tillgångarna i pensionssystemet. När pensionssystemet lanserades
            försäkrade man att bromsen bara skulle slå till i extremfall men
            faktum är att den redan har aktiverats tre gånger sedan 2010.
            Pensionerna sänks då och det är det scenariot som benämns som
            bromsen.
          </p>
          <p xml:id="i-JuTbzvRdQk2WmMsNeTN6sj">
            Vänsterpartiet vill avskaffa bromsen och därmed förhindra att
            pensionerna automatiskt kan sänkas. Bromsen hade antagligen inte
            behövt utlösas om avgiften till premiepensionssystemet hade tillförts
            systemet från början. Pensionsgruppen har förvisso justerat bromsen
            i pensionssystemet något och de har förklarat att de därmed skapat
            ett ”robustare pensionssystem”. Att systemet är robust är dock
            en klen tröst för de många människor som inte kan leva på sin
            pension. Även i framtiden får de räkna med att pensionerna sänks
            under dåliga år. Därför bör det utredas hur systemet med en inbyggd
            broms kan avskaffas. Detta bör riksdagen ställa sig bakom och
            ge regeringen till känna.
          </p>
          <head xml:id="i-X3byNu5FZfBKShMvAXiNkP" type="h1">
            5 Förbättrad ekonomi för de fattigaste pensionärerna
          </head>
          <head xml:id="i-Q4S21cXvQzbknu9GhngdAk" type="h2">
            5.1 Garantipensionen bör ge trygghet
          </head>
          <p xml:id="i-Eea2fyMYydJAKib71gMAKu">
            På tio år, från 2005 till 2015, har antalet pensionärer över
            65 år i Sverige med inkomster under fattigdomsgränsen enligt EU:s
            mått för fattigdom mer än fördubblats. EU:s fattigdomsgräns är
            60 procent av ett lands medianinkomst och med det måttet innebär
            det att nästan var femte pensionär är fattig. Bland pensionärer
            över 75 år har andelen med låga inkomster ökat till hela 25 procent
            2015. Mer än 70 procent av pensionärerna med så låga inkomster
            i Sverige är kvinnor. Bland kvinnor över 75 år löper nästan 35
            procent risk för fattigdom. Det är en ökning med nästan 30 procent
            sedan 2004 (Ålderdom utan fattigdom, PRO 2015).
          </p>
          <p xml:id="i-7k2Qr5yN1Fhn8QqAV6NGvR">
            Hur stor garantipensionen blir bestäms av faktorer som civilstånd,
            hur länge en person bott i Sverige samt eventuella andra pensionsinkomster.
            För 2016 är full garantipension 7 014 kronor per månad för den
            som är gift och 7 863 kronor per månad för den som är ogift. Detta
            ligger under EU:s fattigdomsgräns. Vänsterpartiet har mot den
            bakgrunden lyft frågan om att höja garantipensionen med regeringen
            i de budgetförhandlingar där vi medverkat men tyvärr inte fått
            gehör. Detta trots att en höjning är viktig ur ett jämställdhetsperspektiv
            då den främst skulle gynna kvinnor.
          </p>
          <p xml:id="i-XJB7i3WwSpaqMq8vbccyjL">
            För att få full garantipension måste en person ha bott 40 år
            i Sverige vilket gör att för någon som kommer till Sverige sent
            finns det ingen möjlighet att arbeta ihop till full garantipension.
            Även om personen arbetar mycket och går i pension sent så kanske
            denne bara får ihop 25 år och behöver då äldreförsörjningsstöd
            som är inkomstprövat.
          </p>
          <p xml:id="i-W8wpALkv8MRfuC7Hfw2Scs">
            Nu pågår en översyn av de olika grundskydden som finns, Grundskyddsutredningen.
            Det är viktigt att de allra mest utsatta pensionärerna får en
            ekonomisk trygghet. Vi ser fram emot förslag som kan råda bot
            på de dåliga villkoren som framför allt kvinnor och utlandsfödda
            med låga pensioner har.
          </p>
          <p xml:id="i-A1dcuKP9qaMeHXzpgjpVuy">
            Garantipensionens låga nivå beror bl.a. på att den halkar efter
            förvärvsinkomsterna eftersom den inte är löne- utan prisindexerad.
            Sedan pensionssystemet infördes har vi haft reallöneökning vilket
            innebär att garantipensionens omfattning minskat och därmed ökat
            klyftorna bland pensionärer. Garantipensionen bör ge trygghet
            för de fattigaste pensionärerna och följa löneutvecklingen i stället
            för konsumentprisindex. Detta bör riksdagen ställa sig bakom och
            ge regeringen till känna.
          </p>
          <head xml:id="i-Po2occYiTAt8VoVbY7e8Zi" type="h2">
            5.2 Pensionärer ska ha råd att bo
          </head>
          <p xml:id="i-NasbcRyu1dDCNoEHStGfD5">
            För att pensionärer och andra med låga inkomster ska ha möjlighet
            att bo bra behövs det en bostadspolitik med fokus på att bygga
            bra bostäder som människor har råd att bo i. För att underlätta
            för äldre på bostadsmarknaden, och för att bidra till en ökad
            rörlighet, har Vänsterpartiet och regeringen infört ett nytt investeringsstöd
            för bostäder till äldre. Under 2017 avsätts 300 miljoner kronor
            som kan användas till ny- och ombyggnation av bostäder för äldre
            som upplåts med hyresrätt. Stödet byggs successivt ut till 400
            miljoner kronor fr.o.m. 2018.
          </p>
          <p xml:id="i-6cdYkVuXY81k6jDgBC4uTd">
            Pensionärer med låg pension kan i vissa fall få bostadstillägg.
            Bostadstillägget är tänkt att vara ett skydd mot alltför låg levnadsstandard
            för bl.a. pensionärer. Bostadstillägget är skattefritt och kan
            fås av den som är över 65 år och tar ut hela sin pension. Faktorer
            som inkomst, boendekostnad och eventuella besparingar på mer än
            100 000 kronor påverkar storleken på bostadstillägget. I dag är
            maxbeloppet en person kan få i bostadstillägg 5 000 kronor per
            månad vilket är 95 procent av taket på 5 090 kronor oavsett om
            bostadskostnaden är högre.
          </p>
          <p xml:id="i-WBVp4qDNwbLSjifes3Aucd">
            Detta tak har inte höjts på tio år och det är tydligt att nivån
            på bostadstillägget inte har hängt med i pris- och hyresutvecklingen
            på bostadsmarknaden. Vänsterpartiet har nu i förhandlingar inför
            budgeten 2018 medverkat till förbättringar av bostadstillägget,
            med dels en höjd ersättningsgrad upp till nuvarande boendekostnadstak
            och dels en ny ersättningsnivå upp till ett högre tak för boendekostnaden.
            Det innebär att upp till 5 000 kronor ska 96 procent av boendekostnaden
            beaktas och upp till 5 600 kronor ska 70 procent av boendekostnaden
            beaktas. Vi är nöjda med höjningen, men vill också förhindra framtida
            glapp mellan taket och utvecklingen av boendekostnaderna. Det
            bör därför utredas hur taket för bostadstillägget kan följa utvecklingen
            av boendekostnader. Detta bör riksdagen ställa sig bakom och ge
            regeringen till känna.
          </p>
          <head xml:id="i-Fr7dryBxVcT1m6AtupHCMQ" type="h2">
            5.3 Det yttersta skyddsnätet måste fungera
          </head>
          <p xml:id="i-Bak5QXfwJBDtgRWUoq6CzA">
            Den som har mycket låg pension eller ingen pension alls kan beviljas
            särskilt bostadstillägg och äldreförsörjningsstöd, som ska vara
            det yttersta skyddsnätet i pensionssystemet. Beräkningen görs
            så att när bostaden är betald ska det som finns kvar motsvara
            det som kallas för en skälig levnadsnivå. Det är ett slags lägstanivå
            som är något högre beräknad än socialtjänstens norm för försörjningsstöd
            eftersom det är ett permanent stöd. Tidigare låg ansvaret för
            äldreförsörjningsstöd på kommunerna men lyftes till statlig nivå
            för ett antal år sedan.
          </p>
          <p xml:id="i-DKnf8AtnxoBBYK639DRger">
            Det särskilda bostadstillägget betalas ut automatiskt för den
            som söker och beviljas bostadstillägg om bostadskostnaden är så
            hög att någon inte når upp till skälig levnadsnivå. För det särskilda
            bostadstillägget räknas en skälig bostadskostnad med upp till
            6 200 kronor i månaden. Detta för att höja nivån hos dem med de
            lägsta pensionerna och höga bostadskostnader. Om en person ändå
            hamnar under gränsen för skälig levnadsnivå kan denne ansöka om
            äldreförsörjningsstöd.
          </p>
        </div>
        <div xml:id="i-SAT4KLeRMyBjh8Q9E1G5sq" type="signatureBlock">
          <list xml:id="i-J11WyoYwSgFhSvjQAPZAgN">
            <item xml:id="i-QpiEUcEgNMjhtWhJxhE7me" type="signature">
              Jonas Sjöstedt (V)
            </item>
            <item xml:id="i-EsZxh5rWEkKfRLj2jB2KqC" type="signature">
              Jens Holm (V)
            </item>
            <item xml:id="i-FtuED7NvKB5xE6rRRfC1ho" type="signature">
              Maj Karlsson (V)
            </item>
            <item xml:id="i-6weEYyFmAmiduaJimJrTZd" type="signature">
              Karin Rågsjö (V)
            </item>
            <item xml:id="i-K4RSeAqWo3pt2YFwLnuqgi" type="signature">
              Linda Snecker (V)
            </item>
            <item xml:id="i-PUjkEbA3XqoUGf45KgmwAz" type="signature">
              Mia Sydow Mölleby (V)
            </item>
            <item xml:id="i-WQcJVipugn7tW9mj8aDGFC" type="signature">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
