<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__63/mot_1931__fk__63-001.pdf"/>
      <div type="motHeader" xml:id="i-4pVM43T6GxquyjivqcMxHc">
        <div type="motTitle" xml:id="i-8KrjrpwcsxAj8HiHsGxSdW"/>
        <div type="motSubmissionInfo" xml:id="i-A3r1m13gzkn7A3vgLC4UPk"/>
      </div>
      <div type="motBody" xml:id="i-GZ9rAizCxrFXz81iZZmYLQ">
        <div xml:id="i-3cuz6nMU9mju9eD6S9A8iV">
          <p xml:id="i-9MjJWmadVbmSqUtZr3ydaP">
            (SA
          </p>
          <p xml:id="i-26AyjQR2u7ZbZndcw4xxzD">
            Motioner i Första kammaren, Nr 63.
          </p>
          <p xml:id="i-VcxiWs9PSGQYkPAuaAyAyM">
            Nr 63.
          </p>
          <p xml:id="i-YRtVU9frqu73fhY76Bfp7B">
            Av herr Johansson, Johan, m. fl., om utredning och förslag angå-
            ende kontroll å handeln med fodermedel och konstgödsel.
          </p>
          <p xml:id="i-KTBbA6CtrdRXEBjia71cJS">
            Medan försäljningen av jordbrukets produkter i många fall är
            förenad med ”besiktningstvång och användningen av vissa benämningar
            å den försålda varan tillåtes först om vissa krav i fråga om kvalitet
            uppfylles, är den omfattande ' handel, som förser jordbrukarna
            med så viktig förnödenhet som köpfodermedel och konstgödsel praktiskt
            taget fri från kontroll. Endast där försäljningen skett med viss
            garanti från säljarens sida, kan köparen efter iakttagande av
            vissa formaliteter i fråga om provtagning och analys göra säljaren
            skadestånds- skyldig. Bristerna i vår svenska lagstiftning härutinnan
            te sig så mycket större, om man gör jämförelse med vad andra länder
            äga av lagstiftning till jordbrukarens skydd mot bedrägligt förfarande.
            Danmarks lag rörande handeln med gödsel- och fodermedel av år
            1898 för- pliktar säljaren att ge köparen skriftlig uppgift om
            fodermedlets benämning och pris. I fråga om oljekakor föreligger
            skyldighet för säljaren att uppge om kakan är gjord av skalade
            eller oskalade frön, och i fråga om kraftfoderbland- ningar stadgas
            skyldighet att uppge namnet på alla beståndsdelarna. Norges lag
            av år 1924 ger regeringen rätt utfärda kontrollföreskrifter för
            såväl in- försel, fabrikation och försäljning av kraftfoder m.
            m. Sådana föreskrifter ha utfärdats av jordbruksdepartementet.
            Alla införda fodermedelspartier vä- gande över 500 kg. undersökas.
            Vid försäljningen är säljaren skyldig att på fakturan eller genom
            annat skriftligt meddelande uppge procentsatserna av värdebestämmande
            beståndsdelar för sillmjöl, valfiskmjöl, levermjöl samt för bomulls-,
            raps-, linfrö-, jordnöt-, kokos- och sojakakor och mjöl. För foder-
            blandningar skall de olika blandningsdelarnas procenttal angivas.
            Finland har likaledes lag av år 1924, som stadgar, att vid varje
            försäljning av minst 100 kg. skall garantisedel bifogas med uppgift
            om fodermedlets halt av värdebe- stämmande beståndsdelar. Förutom
            dessa eller liknande bestämmelser, som återfinnas i fodermedels-
            lagarna i flera andra länder, kunna följande mer speciella bestämmelser
            förtjä- na framhållas. Kanadas lagstiftning gäller såväl handelsfodermedel
            som s. k. hälsofoder, mineralsaltblandningar o. d. Varje fodermedel,
            som skall föras i handeln, måste inregistreras hos jordbruksdepartementet
            och om namngivnin-
          </p>
          <pb facs="riksdagen-motions-pdf/data/1931/mot_1931__fk__63/mot_1931__fk__63-002.pdf"/>
          <p xml:id="i-G5JdyZPTvpKwyJ7tzjhyjm">
            4 Motioner i Första kammaren, Nr 63.
          </p>
          <p xml:id="i-8DNfKM5hYGUL4voHiKeieb">
            gen därvid befinnes vara otillräcklig så att bedrägeri kan befaras
            kan registre- ring nekas. På varje förpackning av handelsfodermedlen
            skall finnas vidhäf- tad en sedel med fodermedlets namn och registreringsnummer
            samt uppgift om dess halt av protein, fett och växttråd. Även
            England har med sin lagstift- ning tagit syfte på att förhindra
            oriktig benämning av fodermedlen. För en hel del fodermedel äro
            beskrivningar uppgjorda, och säljas fodermedel under de beskrivna
            fodermedlens benämning, så följer endast av detta att köparen
            har garanti för att varan motsvarar beskrivningen, och om så inte
            är fallet kan han utkräva skadestånd. Holland har också lagstadgade
            beskrivningar över olje- . kakor, kvarnavfall, melass, köttmjöl,
            pulpa och mineralfoder, och den, som säljer fodermedel med dessa
            varors namn, är skyldig ange, om sammansättningen av- viker från
            det normala. Italiens lagstiftning av år 1925 har betecknande
            nog benämningen lag till bekämpande av förfalskningar vid framställning
            och han- del med jordbruksprodukter och varor, som användas vid
            jordbruket. Den som säljer oljekakor måste ange deras benämning
            och produktionsort, halt av nä- - ringsämnen, renhet och frihet
            från skadliga beståndsdelar. Undersökningen av fodermedlen sker
            vid de statliga försöksanstalterna och stämmer inte deras analys
            med de lämnade uppgifterna blir leverantören dömd, och domen kan
            på hans egen bekostnad publiceras i två dagliga tidningar, vilket
            torde bli inte blott honom själv till straff, utan även andra
            till varnagel. I Schweiz bestäm- mer lagen av år 1913, att övervakandet
            av handeln med fodermedel m. m. skall ske genom försöks- och undersökningsanstalterna.
            Dessa upprätta s. k. kon- trollkontrakt med fabrikanter och säljare,
            och de firmor, som genom dessa kon- trakt auktoriseras som kontrollfirmor,
            förpliktas att lämna garanti för äkthet, renhet m. m. samt i fråga
            om oljekakor även för en bestämd halt av protein och fett. Den
            som köper fodermedel från en kontrollfirma har rätt få kost- nadsfri
            undersökning vid undersökningsanstalterna, och visar sig en kontroll-
            firma ha varit otillförlitlig kan den strykas ur förteckningen
            över kontroll- firmor. Den senast tillkomna lagen är Tysklands
            av år 1926. Den lagen tillkom efter nära 40 års strävan från jordbrukets
            sida. Handelsintresset förklarade alltid en sådan lagstiftning
            inte blott överflödig, utan även ogenomförbar. När lagen genomfördes
            tillmötesgick den dock jordbrukets krav på överensstämmelse mellan
            livsmedelslagstiftning och fodermedelslagstiftning. Under lagen
            falla alla fodermedel från växt- och djurriket ävensom mineralämnen,
            avsedda för utfodring åt djur. Lagen stadgar att fodermedlens
            namn skall svara mot deras heskaffenhet. Namnmissbruk bestraffas.
            Att kalla malda havreskal för havre- kli tillåtes exempelvis inte,
            än mindre att de kallas för den i Sverige vanliga be- nämningen
            havrefodermjöl. I fråga om köttmjöl skiljes noga mellan mjöl av
            enbart kött och mjöl av hela djurkroppar. Namn som ej ange fodermedlets
            beskaffenhet, alltså namn i stil med vårt »Götafoder» äro otillåtna.
            Vidare stadgar lagen skyldighet ange ursprungsbeteckning, så att
            i fråga om kli anges från vilket land det stammar och likaså produktionsorten
            för de olika foderka- korna. I fråga om uppgifter om de värdebestämmande
            beståndsdelarna är la- gen mycket detaljerad med olika bestämmelser
            för olika fodermedel. I fråga
          </p>
          <pb facs="riksdagen-motions-pdf/data/1931/mot_1931__fk__63/mot_1931__fk__63-003.pdf"/>
          <p xml:id="i-4b5PWQoWCxXbqGwxf8G9iW">
            Motioner i Första kammaren, Nr 68. 5
          </p>
          <p xml:id="i-WaBTLNiArbPzSjdLrGTCJL">
            om äggviterika fodermedel kräves uppgifter om protein och fett,
            i fråga om melass om sockerhalten, för vissa oljekakor av småfröiga
            växtslag krävs upp- gift om sandhalt och för klislagen måste växttrådhalten
            anges om den överstiger vissa gränser. För all slags fiskmjöl
            fordras uppgift om salthalt. I fråga om blandade fodermedel stadgas
            noga om deras benämning och skyldigheten att uppge inte bara halten
            av näringsämnen, utan även de olika blandningsbe- ståndsdelarna
            och de procenttal, varmed de ingå i blandningen. Jämförda med
            denna provkarta på vad andra länders jordbrukare äga till skydd
            och värn, förefaller det märkligt att nästan all kontroll saknas
            i Sverige, ett förhållande som även i stor utsträckning utnyttjats.
            Ju svårsåldare och mindre värdefullt ett fodermedel är, ju vackrare
            namn får det, och man har ingalunda dragit sig för att därvid
            annektera namn, som 1 litteraturen redan getts åt andra fodermedel.
            I noteringarna upptagas t. ex. särskilda pris för 2 å 3 olika
            slag av jordnötkakor, men å säckarna som levereras finnes aldrig
            etikett med uppgift om härstamning. Bomullsfrökakor förekomma
            av både skalat och oskalat frö, utan att detta alltid uppgives.
            Utländskt kli kan utan svårighet säljas som svenskt. Frånvaron
            av skyldighet för säljaren att uppge närings- ämneshalten för
            också med sig att hela foderberäkningen vid kontrollarbetet hänger
            i luften. Kokoskakor anges exempelvis i fodertabellerna hålla
            8.2 4 fett, medan i höst ett analyserat prov av ett visst slags
            kokoskaka stannar vid 4.8 2, vilket betyder en avsevärd reducering
            av värdet. Största risken av frånvaron av en fodermedelslagstiftning
            ha vi dock i fråga om kraftfoderblandningarna och mineralämnesblandningarna.
            I många fall nöjer man sig med att uppge halten av protein och
            fett, dock inte alltid var för sig, utan i klump. I jordbrukets
            produktion är det dock numera en övervunnen ståndpunkt att endast
            ta reda på fodermedlens halt av protein och fett. Såväl proteinets
            som fettets kvalitet intresserar ur många synpunkter. Det biolo-
            giska värdet hos kraftfoderblandningens protein höjes om blandningsdelarna
            stamma från olika växtfamiljer, och i fråga om olika fettarters
            högst olika in- verkan på såväl smörs som fläsks kvalitet har
            på sistone mycket ordats. Möj- lighet att bedöma detta har man
            icke utan uppgift om de i blandningen ingå- ende beståndsdelarna.
            Slutligen ha vi att nämna det geschäft, som drives med mineralfoderblandningarna,
            som försäljas till priser, som i förhållande till blandningsdelarnas
            värde äro orimligt höga. Vill man råda bot på i den svenska fodermedelshandeln
            förefintliga brister torde utvägar lätt vara att finna i de vägar
            man valt i andra länders lagstift- ning. Vad som torde vara mest
            av nöden är skyldighet att uppge de värdebe- stämmande beståndsdelarna
            i fodermedlen, olika efter fodermedlens art, och att vi finge
            en lagstadgad benämning på fodermedlen, som angåve deras verkliga
            sammansättning. Fodervaror av uteslutande svensk spannmål, på
            vanligt sätt förmalen, torde däremot böra undantagas från en dylik
            lagstiftnings bestämmelser. Med stöd av det anförda hemställes,
          </p>
          <pb facs="riksdagen-motions-pdf/data/1931/mot_1931__fk__63/mot_1931__fk__63-004.pdf"/>
          <p xml:id="i-3TbQxqj7WtZLr5BcwVFqTN">
            Motioner i Första kammaren, Nr 63.
          </p>
          <p xml:id="i-Vwj5SnCf8jupSkPmYu8cka">
            att riksdagen ville i skrivelse till Kungl. Maj:t anhålla om
            utredning och förslag angående kontroll å handeln med foder- medel
            och konstgödsel.
          </p>
          <p xml:id="i-Y7d7czL5HCyWopik8qyAo3">
            Stockholm den 21 januari 1931.
          </p>
          <p xml:id="i-DpFbdSKyJzMp57eCYPQixn">
            Joh. Johansson, Friggeråker.
          </p>
          <p xml:id="i-QuuHb8EmtZKVbZ73WaBgMk">
            Karl Andersson. . Oscar Ericson. Ernst Svenson.
          </p>
        </div>
      </div>
    </body>
  </text>
</TEI>
