<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00332">
  <teiHeader>
    <fileDesc>
      <titleStmt>
        <title>En långsiktigt hållbar skogspolitik</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En långsiktigt hållbar skogspolitik</title>
          <idno type="rdwebb">GZ02MJ332</idno>
          <rs type="number">MJ332</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ332/text</ref>
          <ref type="dokument_url_html">http://data.riksdagen.se/dokument/GZ02MJ332</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ332</ref>
          <ref type="doc">http://data.riksdagen.se/fil/9F8F2217-DA0C-4619-9B28-0B13FC211B17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6nZrTNKJEeaSQcPmy9C7tt" type="signed"/>
        <correspContext corresp="i-6nZrTNKJEeaSQcPmy9C7tt">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-AQzS268KyXyNMvfAtNRZmD" type="numbering">
          <date when="2011-10-06"/>
        </correspAction>
        <correspAction xml:id="i-CqonyMVrd7vynqMhTCXZg4" type="submission">
          <date when="2011-10-04"/>
        </correspAction>
        <correspAction xml:id="i-G3pVMvJ4mDh7dTvFTUbTK8" type="transfer">
          <date when="2011-10-04"/>
        </correspAction>
        <correspAction xml:id="i-Qbieb7SoMEJXhpEtuYmdgK" type="assigned"/>
        <correspContext corresp="i-Qbieb7SoMEJXhpEtuYmdgK">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-M6qgShkr5j7CQ4Zf4r4aDM" type="TOC">
          <head xml:id="i-4CrdvDyp5ifi5JeZyrxWMy">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Skydd av skog 3
            </item>
            <item>
              5 Ett nytt mål 3
            </item>
            <item>
              6 Kriterier för frivilliga avsättningar 4
            </item>
            <item>
              7 Naturvårdsavgift 4
            </item>
            <item>
              8 En översyn av skogsvårdslagen 5
            </item>
            <item>
              9 Kalhyggesfritt skogsbruk kontinuitetsskogsbruk 5
            </item>
            <item>
              10 Ökade anslag för avverkningskontroller 6
            </item>
            <item>
              11 En nationell biobränslestrategi 6
            </item>
            <item>
              12 Stöd för landskapsplanering 6
            </item>
            <item>
              13 Statligt ägda skogsområden 6
            </item>
            <item>
              14 Fler nödvändiga åtgärder 7
            </item>
          </list>
        </div>
        <div type="motProposal" subtype="förslag">
          <head xml:id="i-YRwQMGnwrJhUwaDXAjVTfc">
            2 Förslag till riksdagsbeslut
          </head>
          <list style="ol">
            <item xml:id="i-2Y9MY8PvXMWDhTctMahrXs">
              Riksdagen tillkännager för regeringen som sin mening vad som
              anförs i motionen om kriterier för frivilliga avsättningar.
            </item>
            <item xml:id="i-9Bjc3p1jqtdNs5e7ErQAC3">
              Riksdagen tillkännager för regeringen som sin mening vad som
              anförs i motionen om att införa en naturvårdsavgift.
            </item>
            <item xml:id="i-PnYJMQwwEtnLSPVtCZuekb">
              Riksdagen tillkännager för regeringen som sin mening vad som
              anförs i motionen om att reglera skogsavverkningar i miljöbalken.
            </item>
            <item xml:id="i-GZQLw3TXcgFrLSzFy3ep3s">
              Riksdagen tillkännager för regeringen som sin mening vad som
              anförs i motionen om att införa sanktioner mot överträdelse av
              skogsvårdslagen.
            </item>
            <item xml:id="i-PZN1ZQzXBR9fMnbsLXZXTV">
              Riksdagen tillkännager för regeringen som sin mening vad som
              anförs i motionen om kalhyggesfritt skogsbruk.
            </item>
            <item xml:id="i-DBHVJzKcR82Lwt88z2V83Z">
              Riksdagen tillkännager för regeringen som sin mening vad som
              anförs i motionen om en nationell biobränslestrategi.
            </item>
            <item xml:id="i-2t8ga7deuN2D4saT236Stw">
              Riksdagen tillkännager för regeringen som sin mening vad som
              anförs i motionen om landskapsplanering i samarbete med markägarna.
            </item>
            <item xml:id="i-KpkzvfcrD6rcM9w563YQLP">
              Riksdagen tillkännager för regeringen som sin mening vad som
              anförs i motionen om statligt ägd skog. 1
            </item>
            <item xml:id="i-SLJjkWoWXnczTxaW5bMDLc">
              Riksdagen tillkännager för regeringen som sin mening vad som
              anförs i motionen om fler nödvändiga åtgärder i skogsbruket.
            </item>
          </list>
          <p xml:id="i-MRUgs3E8j9Kt8aHq6FHiGu">
            1 Yrkande 8 hänvisat till NU.
          </p>
        </div>
        <div type="motContent">
          <head xml:id="i-TXtmc5xZcednRc2arRPJMY" type="h1">
            3 Bakgrund
          </head>
          <p xml:id="i-L8QdHVAZ5NfwGPXDPQiaif">
            Cirka två tredjedelar av Sverige består av skog. På 95 procent
            av denna mark bedrivs skogsbruk. Skogen är en mycket viktig resurs
            som förser och har försett oss med stora rikedomar. Skogen kommer
            även att ha en viktig funktion i framtiden då den bl.a. kan fungera
            som kolsänka för att motverka klimatförändringar. För att dessa
            tjänster ska säkerställas krävs dock en grön och hållbar omställning
            av skogsbruket, dvs. att skogsbrukets intensitet och omfattning
            i landskapet ligger på en långsiktigt hållbar nivå.
          </p>
          <head xml:id="i-MMpmmVBjLn2V9575bsano" type="h1">
            4 Skydd av skog
          </head>
          <p xml:id="i-XoNkjJSuhiamoBnQuNYTnL">
            Den borgerliga regeringen framhäver att man har flerdubblat skyddet
            av naturskog under sin tid vid makten. Däremot räcker dagens anslag
            till skydd av skog bara till drygt hälften så mycket skydd jämfört
            med 2006. Detta har flera orsaker. Dels har markpriserna ökat
            och samtidigt har regeringen slopat toleransavdraget, vilket ökar
            kostnaden för reservatsbildning med ca 5 procent. Samtidigt har
            ersättningen till markägare för skydd av mark höjts och är nu
            25 procent högre än marknadsvärdet. Även det faktum att naturvårdsavtalen
            har blivit kortare ökar kostnaden p.g.a. dyrare administration.
            Faktum är att vi i Sverige ligger mycket dåligt till när det gäller
            skogsskydd. I USA är ca 25 procent av skogsarealen skyddad. Sverige
            ligger på plats 43 i världen.
          </p>
          <head xml:id="i-BhErUCQWFZrp1MYgaY1Q4g" type="h1">
            5 Ett nytt mål
          </head>
          <p xml:id="i-6fPKY8bnEgsChM2UVDL2Tw">
            Det behövs ett nytt delmål för skydd av skog. I det tidigare
            delmålet för att nå miljökvalitetsmålet Levande skogar (gällde
            perioden 19992010) ingick att totalt 400 000 hektar skulle ges
            ett formellt skydd. 320 000 hektar av dessa skulle utgöras av
            reservat, 50 000 hektar av naturvårdsavtal och 30 000 av biotopskyddsområden.
            Ytterligare 500 000 hektar skulle avsättas frivilligt av markägarna
            själva. Dessa avsättningar är långt ifrån tillräckliga.
          </p>
          <p xml:id="i-79ozNiddBvWKYE4h6itaLW">
            Miljömålsrådet uppskattade att mellan 9 och 16 procent av all
            produktiv skogsmark behövde skydd. Sannolikt är denna siffra inaktuell
            och större arealer än så kommer att behöva skyddas för att känsliga
            arter ska kunna säkras. Miljömålsrådets underskattning beror även
            på att man räknade med att alla skogar som man skyddar är av god
            kvalitet. Tyvärr finns inte längre så mycket bra skog i Sverige.
            Ytterligare en parameter i sammanhanget är att de frivilliga avsättningarna
            antogs vara rätt avsättningar, dvs. med nyckelbiotoper. I dag
            är enbart 20 procent av de frivilliga avsättningarna nyckelbiotoper.
            Dessutom har vi i Sverige genom avtalet i Nagoya om biologisk
            mångfald förbundit oss att skydda 17 procent av vår landareal.
            Dessa 17 procent ska vara av ekologiskt representativa miljöer,
            dvs. i områden med höga värden av biologisk mångfald.
          </p>
          <p xml:id="i-RCa6eokF4pDpiR4N9uea3G">
            Det finns alltså ett stort behov av att avsätta större skogsarealer
            med höga natur- och rekreationsvärden. För detta krävs högre anslag.
            Dagens anslag till skogsskydd under 20112020 måste höjas till
            den nivå som krävs för att långsiktigt bevara den biologiska mångfalden
            i skogen. Vänsterpartiet avsätter därför ökade medel i sitt budgetalternativ.
            Se vidare i våra särskilda motioner för utgiftsområde 20 (mot.
            2011/12:MJ408) och utgiftsområde 23 (mot. 2011/12:MJ410).
          </p>
          <head xml:id="i-62kerAeQLHEVhCKtsQM3Bg" type="h1">
            6 Kriterier för frivilliga avsättningar
          </head>
          <p xml:id="i-YMiQsQTheMcAdvczt8kr4a">
            I dag är de frivilliga avsättningarna inte alltid de områden
            som har höga naturvärden. Därför bör kriterier införas som säkerställer
            naturvården på de frivilliga avsättningarna. Dessa kriterier måste
            uppfyllas för att kunna räknas in i det nationella målet för skogsskydd.
            I dag finns det inte någon som helst kontroll vare sig av kvalitet
            eller långsiktighet och inte heller någon sammanställning eller
            förteckning över vilka områden som är skyddade. Ännu ett problem
            med de frivilliga avsättningarna är att arealen kan flyttas omkring
            i landskapet. Detta betyder att markägaren har möjlighet att flytta
            de 5 procent frivilligt avsatta arealerna från t.ex. skyddsvärd
            skog till ungskog och därmed avverka gammelskog.
          </p>
          <p xml:id="i-5ME9fYCLcfT5T57gfMFd5R">
            Det bör därför ingå i Skogsstyrelsens arbetsuppgift att granska
            de frivilliga avsättningarna och säkerställa att de verkligen
            är de naturvärdefulla skogarna som avsätts. Alla frivilliga avsättningar
            bör göras om till naturvårdsavtal på 50 år utan kompensation då
            de är den del av markägarens bidrag till samhället för att kunna
            uppnå ekologiskt långsiktigt levande skogslandskap. All naturskog
            utöver dessa 5 procent som ägs av markägare bör staten köpa in
            och skydda för att säkerställa att inga gammelskogar med höga
            naturvärden försvinner. Vad som ovan anförs om frivilliga avsättningar
            bör riksdagen som sin mening ge regeringen till känna.
          </p>
          <head xml:id="i-B6SYxQg1wqGdg7dqMSZzYm" type="h1">
            7 Naturvårdsavgift
          </head>
          <p xml:id="i-VqJFMJ3zFwFZ1DDuduWSAj">
            Vi vill införa en naturvårdsavgift för avverkning av skog. Avgiften
            bör kopplas till virkesuttag och kommer således att vara proportionell
            mot den årliga avverkningen i Sverige och direkt kopplad till
            den miljöbelastning på naturmiljön som skogsbruk utgör. Intäkterna
            från naturvårdsavgiften bör öronmärkas för formellt skogsskydd,
            markinlösen och intrångsersättningar. Rätt utformad kan naturvårdsavgiften
            bli ett av de kraftfullaste verktygen för att skydda skog och
            överlag bedriva ett bättre miljöarbete inom skogen. Detta bör
            riksdagen som sin mening ge regeringen till känna.
          </p>
          <head xml:id="i-URCH9AHYbHfHdryB5rL8hD" type="h1">
            8 En översyn av skogsvårdslagen
          </head>
          <p xml:id="i-Pm39nknyqcFZswcA3HjApA">
            Produktionsmålet och miljömålet är enligt skogsvårdslagen jämställda.
            Däremot är det enbart produktionsmålet som har prioriterats. Mellan
            1990 och 2007 ökade avverkningsvolymen i det svenska skogsbruket
            med 45 procent. Volymtillväxten 1990 2005 ökade med 15 procent.
            Skogsavverkningar bör, som all annan miljöfarlig verksamhet, hanteras
            under miljöbalken. I dag utgör det storskaliga skogsbruket en
            av de mest miljöskadliga verksamheterna. Ändå är det friskrivet
            från miljökonsekvensbeskrivning och miljöprövning. I ett inslag
            i radioprogrammet Kaliber (Sveriges Radio den 1 maj 2011) uppdagades
            stora brister i miljöhänsyn i det svenska skogsbruket. Skogsföretagen
            i Dalarna, där Stora Enso Skog är mest verksamt, har visat sig
            vara sämst i landet på att ta hänsyn till miljön vid avverkningar,
            enligt Skogsstyrelsens inventeringar. Hela 47 procent av de granskade
            avverkningarna når inte lagens krav. Vänsterpartiet anser därför
            att skogsavverkningar bör regleras i miljöbalken. Vad som ovan
            anförs om att reglera skogsavverkningar i miljöbalken bör riksdagen
            som sin mening ge regeringen till känna.
          </p>
          <p xml:id="i-28sDwAY9SVQYVxNwGdvS5x">
            Under den borgerliga regeringen har skogsvårdslagen förändrats
            till att övervägande fokusera på produktionshöjande åtgärder såsom
            intensivodlingar, ökad gödsling, mer främmande trädslag, dikning
            och ökad stubbrytning. Dessa skogsbruksmetoder är mycket negativa
            för miljön då de bl.a. reducerar den biologiska mångfalden, ökar
            utsläppen av växthusgaser och ökar övergödningen. Samtidigt har
            fall på fall upptäckts där skogsvårdslagen inte efterföljts och
            där man har genomfört slutavverkningar med bristande naturhänsyn
            och körskador samt avverkat nyckelbiotoper. Det är ett stort problem
            att det inte finns några påföljder vid lagöverträdelser i detta
            fall. Vi vill därför införa sanktioner mot överträdelse av skogsvårdslagen.
            Detta bör riksdagen som sin mening ge regeringen till känna.
          </p>
          <head xml:id="i-X3DXsD4rBf8QcHRFFfEWCk" type="h1">
            9 Kalhyggesfritt skogsbruk kontinuitetsskogsbruk
          </head>
          <p xml:id="i-WcBdMQyBcifijyDm6ve1mw">
            Det finns ett starkt behov av andra brukningsformer, inte minst
            i tätortsnära områden. Då gammal skog i sig själv motverkar klimatförändringar
            genom inbindning av koldioxid bör ett kalhyggesfritt skogsbruk
            förordas på en större areal av den svenska skogen.
          </p>
          <p xml:id="i-6NyuyJbqD3SLMV5GAYW1MY">
            Ett mål för kalhyggesfritt skogsbruk bör därför anges i miljömålssystemet,
            och myndigheterna bör ta fram lämpliga områden. En ökad satsning
            på forskning och rådgivning om områden är mycket angeläget. Översiktsplansystemet
            bör också användas, och en eventuell styrning genom lagstiftning
            bör utredas vidare. Vad som ovan anförs om kalhyggesfritt skogsbruk
            bör riksdagen som sin mening ge regeringen till känna.
          </p>
          <head xml:id="i-L6ug14BQamPuhUw8DqYXer" type="h1">
            10 Ökade anslag för avverkningskontroller
          </head>
          <p xml:id="i-PyVyp5jydwH9SnguvrCGtg">
            I dag fungerar inte kontrollerna av avverkningsanmälningarna.
            Det är enbart 510 procent av anmälningarna som kontrolleras .
            Skogsstyrelsen behöver således ytterligare resurser för kontroller.
            Vänsterpartiet avsätter därför ökade medel i sitt budgetalternativ.
            Se vidare i vår särskilda motion för utgiftsområde 20 (mot. 2011/12:MJ408).
          </p>
          <head xml:id="i-LPuc9d3gVEZMUp8id9dZ7u" type="h1">
            11 En nationell biobränslestrategi
          </head>
          <p xml:id="i-XKRVZuDTaYxUPAm6xPTBsz">
            Biobränsle från skogen kommer att bli en allt viktigare resurs
            framöver. Samtidigt finns det en risk att allt för stora uttag
            kommer att äventyra skogens biologiska mångfald. Biobränsleuttag
            bör inte öka uttaget av biomassa från skogarna utan ska konkurrera
            med övriga sortiment. Att ta ut kvistar och bryta stubbar utarmar
            och urlakar marken samt ger skador på växtlighet och fornminnen.
            Uttag bör därför klassas som tillståndspliktigt intensivskogsbruk
            och miljöprövas. Vi vill även ta fram en nationell biobränslestrategi
            som inte äventyrar den biologiska mångfalden. Detta bör riksdagen
            som sin mening ge regeringen till känna.
          </p>
          <head xml:id="i-TkkxjyakCaetijmmWE4FDg" type="h1">
            12 Stöd för landskapsplanering
          </head>
          <p xml:id="i-G1vNDZBiP3TnnqqGQJxgc">
            Det finns ett mycket starkt samband mellan antalet arter och
            yta. Ju mer yta som försvinner, desto större förlust av arter.
            Även ytan omkring arters habitat spelar stor roll.
          </p>
          <p xml:id="i-3zWa28ufJdQddfB5UpcZrD">
            20 procent av de växter och djur som lever i gammelskogar har
            betydligt större behov av landskap för att inte bli utrotade.
            I dag tas ingen hänsyn till närliggande marker vid avverkning,
            vilket är förödande. Vi anser därför att myndigheter bör få resurser
            och få i uppdrag att börja landskapsplanera i samverkan med markägarna.
            Detta bör riksdagen som sin mening ge regeringen till känna.
          </p>
          <head xml:id="i-NwQ6ST8K1tbpURTkhUJ3vq" type="h1">
            13 Statligt ägda skogsområden
          </head>
          <p xml:id="i-XaQRcFo57JM57gecs8Buuj">
            Vänsterpartiet vill se till att staten bedriver ett aktivt förvaltarskap
            över sina skogsområden. Det statliga ägandet av skogsområden bör
            samlas i ett bolag. Det nya skogsbolaget bör inte ha avkastning
            som främsta mål, utan en hållbar användning av skogens resurser.
            Dagens vinstkrav gör det ytterst svårt för statliga skogsbolag
            och förvaltare att avstå från produktiva skogar till andra intressen.
            Parallellt med det bör bolaget åläggas att avsätta större arealer
            till skyddade naturområden.
          </p>
          <p xml:id="i-TudFSTsT8PphWB5651o7Me">
            Staten bör även fortsättningsvis stå för ersättningsmark vid
            skydd av värdefull natur även ovan odlingsgränsen, och då i samråd
            med rennäringen. Vad som ovan anförs om statligt ägd skog bör
            riksdagen som sin mening ge regeringen till känna.
          </p>
          <head xml:id="i-QkWdTCdK32vAgBQx4e52J7" type="h1">
            14 Fler nödvändiga åtgärder
          </head>
          <list style="ul">
            <item xml:id="i-3sgNBA15ja79vAdXofqnYc">
              Generella krav på försiktighetsåtgärder bör utredas vad gäller
              körskador och markberedning med tanke på negativa effekter på
              vattendrag av bl.a. kvicksilver. Ett sätt är att lagstadga om
              bredd och omfattning av kantzoner mot vatten och våtmarker.
            </item>
            <item xml:id="i-EDpm5FnnYGGaTsSKhBzs1L">
              I dag sker oacceptabelt stora skador på kulturmiljön. Vi anser
              därför att miljösanktionsavgifter i samband med sådana skador
              bör utredas.
            </item>
            <item xml:id="i-V1phxXdePUZTv8rpP4VqC5">
              Uppdrag bör ges till ansvariga myndigheter att förbättra hänsyn
              och utveckla alternativa skötselmetoder.
            </item>
            <item xml:id="i-Ghhf7rjtGyrdh1APTCeTwm">
              En nationell nyckelbiotopsinventering bör införas. En skog som
              inte är registrerad som nyckelbiotop klassas inte som nyckelbiotop,
              även om det rör en gammal urskog av högsta klass. Stora arealer
              urskogar och andra skogar med mycket höga naturvärden är i dag
              inte klassade som nyckelbiotoper, trots att de mer än väl uppfyller
              kriterierna för en nyckelbiotop. För att miljöcertifieringen av
              svenskt skogsbruk ska fungera måste de skogar som håller naturvärden
              av nyckelbitopsklass identifieras och officiellt registreras som
              nyckelbiotoper. Många certifierade skogsbolag, även statliga,
              underlåter i dag att klassa skogar med mycket höga naturvärden
              som nyckelbiotoper. Skogsvårdsstyrelsen bör därför ges i uppdrag
              att systematiskt kartlägga och registrera nyckelbiotoper även
              på bolagsmark och för andra större skogsägare och skogsförvaltningar
              .
            </item>
          </list>
          <p xml:id="i-Gkz53hnKBd8yro4iLnhnaQ">
            Vad som ovan anförs om fler nödvändiga åtgärder i skogsbruket
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-M9NLvTELBEamLMmHeFR8i" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-GYYbWxjYwGAJM6E9MTNeiY" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-9PF3Ycd4gBUVh98jUe7cKT" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-7Fsp3Mm7AnkMo3mTiKt2k4" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-G5kwvpprFZhSm6bAvEXjiT" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-Uopy5E62QnSngGWJ4oB8Vb" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
