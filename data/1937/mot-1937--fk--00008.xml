<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--fk--00008">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__8/mot_1937__fk__8-001.pdf"/>
      <fw xml:id="i-PvLvRB8yv8q48EPCNNVt8k">
        Motioner i Första kammaren, Nr 8. d
      </fw>
      <div xml:id="i-KjbQuNaiZFmbdiZ2ACUQBP" type="motHeader">
        <div xml:id="i-VWjibBNzTu1BdYxeqV38qT" type="motTitle"/>
        <div xml:id="i-HCBR7TJTgwZ8aHQbVTKvnj" type="motSubmissionInfo"/>
      </div>
      <div xml:id="i-7YzWnCkgfzikFAEbWPs8Bd" type="motBody">
        <div xml:id="i-J97mUAqjUeJTV4DiVd5Sft">
          <p xml:id="i-U8uKzTi9nuAoYor57oUHiw">
            Nr 8.
          </p>
          <p xml:id="i-6P1WnVXqME1nsmo5mYc5oD">
            Av herr Wangson, Otto, och herr Lindström, om upphävande av 7
            kap. 3 $ strafflagen.
          </p>
          <p xml:id="i-9PgYuxoHCZeydMxujU6i3C">
            Vår svenska strafflag är av 1864 och kvarstår i sina huvuddrag
            orubbad; därmed är egentligen sagt allt vad som behöver sägas
            om det djupt otillfreds- ställande i denna ordning. Det ligger
            ett svalg emellan inte minst den skuld- och vedergällningsteori,
            varpå denna i vårt folks liv djupt ingripande lag vilar, och den
            moderna straffrättsliga åskådningen, som i brottet ser väsentligen
            en samhällsfara och i straffet ett medel — och allenast ett bland
            flera — till skydd mot denna fara. Behovet av en radikal strafflagsrevision,
            byggande på denna nya åskådning och infogande strafflagen i ett
            större kriminalpolitiskt system av skyddsåtgärder, har länge gjort
            sig gällande och blir starkare för varje dag. Det är gott och
            väl, att arbetet med denna revision pågår, och det är naturligt
            att det måste ta sin rundliga tid; man antecknar också med stor
            tillfredsstäl- lelse, att en och annan betydelsefull partiell
            reform under senare år genom- förts, särskilt på det kriminalpolitiska
            området. Men det finns likväl anled- ning att säga ifrån, att
            tiden nu är mogen för djupare och mera vittgående tag och att
            uttrycka en förhoppning, att den trängande nödvändiga stora straff-
            lagsrevisionen icke förskjutes till en alltför avlägsen och obestämd
            framtid. Under inga förhållanden får heller väntan på denna revision
            föranleda till en negativism, som avvisar alla försök att på enstaka
            och särskilt mera fristående punkter bringa strafflagen i bättre
            överensstämmelse med en ny tids rättsuppfattning. När en lagbestämmelse
            icke längre har stöd i den allmänna rättsåskådningen utan tvärtom
            råkar i strid med denna, är det högt på tiden, att bestämmelsen
            revideras. Mycken och djupgående ohägn kan eljest kommas åstad.
            Vad som närmast föranlett dessa allmänna reflexioner äro några
            domar, som fällts under den förlidna hösten och som plötsligt
            och oförmodat stämplat ett antal idoga och laglydiga medborgare
            som brottslingar. Vid Fjäre häradsrätt i Halland dömdes den 17
            sistlidne november 1936 elva personer jämlikt 7 kap. 3 $ strafflagen
            för det de på söndag under huvud- sakligen sistlidna maj månad
            idkat arbete, som kunnat tåla uppskov och ej skett till egen eller
            annans nödtorft, till böter, fem kronor. Den åberopade paragrafen
            lyder, Idkar någon å sön- eller högtidsdag, emellan klockan sex
            om morgonen och klockan nio om aftonen, hantverk eller annat arbete,
            som uppskov tåla kan; straffes med böter, högst tjugo riksdaler,
            utan det sker till egen eller annans nödtorft.
          </p>
          <pb facs="riksdagen-motions-pdf/data/1937/mot_1937__fk__8/mot_1937__fk__8-002.pdf"/>
          <fw xml:id="i-473jG5w2MfSVqUPATSSbuk">
            6 Motioner i Första kammaren, Nr 8.
          </fw>
          <p xml:id="i-HQZ5scYNenQ2w5fR4zKnbk">
            Karaktären av detta ”brott”, vilket i lagen rubriceras såsom
            ””religions- brott” och i 1734 års lag återfanns under rubriken
            ”sabbatsbrott””, har uppen- barligen från början varit av rent
            religiös beskaffenhet; sabbatsbudet, med anor från Gamla Testamentet,
            avsåg ju att av söndagen (lördagen) göra en helig vilodag, ägnad
            åt gudstjänst och andaktsövningar. Brytande härav gjordes, som
            sagt, till brott och är så fortfarande, även om föremålet för
            det- samma väl numera närmast uppfattas såsom den religiösa känslan,
            vilken kräver iakttagande av söndagens helgd och kränkes genom
            störande härav. Till den religiösa motiveringen för söndagsvila
            — eller oberoende härav — kommer i vår tid en social motivering,
            som redan i och för sig är bärande. I lagen om arbetarskydd finnes
            också följdriktigt intaget ett stadgande om regelbunden veckovila
            och utsagt att denna bör såvitt möjligt förläggas till söndag.
            Om önskvärdheten av att söndagsvilan göres till en allmän regel
            torde därför icke råda delade meningar. Såväl ur samhällets som
            ur de enskilda individernas synpunkt är upprätthållandet av en
            sådan regel att livligt anbefalla. Den kan dock rimligen icke
            få innebära ett tvång till full- ständig sysslolöshet eller till
            deltagande i vissa rituella handlingar. Ur de enskilda individernas
            synpunkt betyder kravet på söndagsvila allenast friheten från
            det dagliga arbetstvånget och möjligheten till rekreation, som
            denna frihet erbjuder. För den religiöse blir den naturliga formen
            för detta återhämtande den andliga vederkvickelse, som gudstjänst
            och andaktsövningar avse att skänka. Den stora massan av vårt
            folk söker i våra dagar sin rekreation på andra håll. — Många,
            i likhet med Larsson, som tappade bort melodin (eller som kanske
            aldrig ägt den), bokstavligen eller bildlikt, på sofflocket, med
            en tidning över huvudet, andra på restauranger och nöjesetablissement,
            vid kort- lekar eller flaskor. En ständigt stigande skara, särskilt
            ungdomar, ha i stärkande friluftsliv och idrott funnit en källa
            till hälsa och vederkvickelse. Åter andra hämta rekreation ur
            läsning av profan eller religiös litteratur o. s. v. De allra
            flesta, vare sig religiösa eller icke, torde under någon del av
            söndagen, åtminstone någon söndag under året, förrätta arbete
            av något slag, som strängt taget inte hör till nödtorftskategorin
            och som med litet bättre orga- nisation och förutseende mycket
            väl kunde ha förlagts till annan fritid. De handla säkerligen
            i god tro och veta icke om att de inför lagen, vår gällande strafflag,
            alla äro brottslingar. Det alldeles överväldigande flertalet av
            dem slipper också att släpas inför domstol och av denna få svart
            på vitt på att de råkat i konflikt med straff- lagen. Allmänna
            åklagarna kunna icke rannsaka hjärtan och njurar; även där de
            kunde ha tillfälle att med egna ögon konstatera överträdelser
            av sabbats- budet, föredra de tydligen att låtsas icke se. Och
            där ingen åklagare är, är ej heller någon domare. Överallt i våra
            städer och industriorter syssla stora skaror laglydiga och hyggliga
            medborgare under söndagarna vid vår- och
          </p>
          <pb facs="riksdagen-motions-pdf/data/1937/mot_1937__fk__8/mot_1937__fk__8-003.pdf"/>
          <fw xml:id="i-Hip5BAJuyBaLbZdZRhxPDt">
            Motioner i Första kammaren, Nr 8. 7
          </fw>
          <p xml:id="i-6E245XxrGFRXMbEKz4TTNc">
            sommartid i stugutäppor och koloniträdgårdar med reparations-
            och jordbruks- arbete eller vid våra kuster och vattendrag med
            skrapning, målning och övrigt iståndsättande av sina segel- eller
            motorbåtar. Det arbete, som här utföres inför myndigheternas ögon,
            har i årtionden fått opåtalt, och därför ostraffat, fortgå. Förutom
            koloniträdgårdsrörelsen, vars sociala gagn väl är ställt utom
            diskussion, har på senare år ett par nya former av egnahemsverksamhet,
            som- marstugu- och småstugurörelserna, vuxit fram och skapat ett
            växande antal lagbrytare. Medan semester för bara ett par årtionden
            sedan var ett inom industriarbetarklassen helt okänt begrepp,
            ett privilegium för de burgna i sam- hället, och en egen sommarvilla
            var en dröm även för de allra flesta inom medelklassen, ha vi
            nu lagstadgad, ehuru visserligen otillräcklig, arbetar- semester,
            och behovet att komma ut på landet, helst till skog och sjö eller
            havet, gör sig allmänt gällande inom alla samhällskategorier samt
            tillfreds- ställes också i stigande utsträckning. Där förut en
            kolonistuga med trädgårds- täppa inom stadens hank och stör eller
            i dess omedelbara närhet var den praktiskt taget enda möjliga
            lösningen av sommarvistelseproblemet, drömmer man numera om en
            egen liten sommarstuga på det riktiga landet, och inte så få lyckas
            även förverkliga denna dröm. Men för att det skall bli ekonomiskt
            möjligt, behöva de själva deltaga i både byggnads- och planeringsarbetet,
            och detta måste i sin tur ske på fritid, d. v. s. först och främst
            på söndagarna. Den situation, som här i allmänna drag tecknats,
            förelåg just i de aktuella fall, som, efter vad redan sagts, närmast
            givit anledning till denna motion. Genom de vid Fjäre häradsrätt
            förliden höst tilltalades rättegångsombud, advokaten Gösta Arnvik
            i Göteborg ha vi satts i tillfälle att ta del av proto- kollen
            vid häradsrätten, och resumera därur följande av mera allmänt
            och principiellt intresse. | Att märka är därvid först, att åtalen
            ifråga föranletts av anmälan från kyrkorådet i församlingen och
            alltså icke tillkommit på allmänne åklagarens eget initiativ.
            Vidare framgår, att allmänne åklagaren icke anställt åtal mot
            alla, som vid anställda razzior beträtts med sin brottsliga verksamhet,
            utan synes ha låtit nåd gå före rätt i flera fall. Domfällande
            i mål av denna be- skaffenhet är sålunda beroende av i första
            hand ett angiveri, som lyckligtvis torde vara tämligen sällsynt,
            och i andra hand en skälighetsprövning från allmänne åklagarens
            sida — d. v. s. objektivt sett beroende på slump och godtycke.
            De tilltalade äro alla personer med begränsade ekonomiska resurser:
            plåt- slagare, chokladarbetare, snickerielev, linjearbetare, metallarbetare,
            posttjänste- man, handelsbiträde, lagerbokhållare, mjölnare, målare,
            bokbindare, verktygs- arbetare och pappersarbetare. De ha, efter
            ingången angivelse, påträffats under olika söndagar i maj månad
            1936 med utförande av diverse arbeten i samhand med uppförande
            av mindre sommarstugor åt sig själva — i några
          </p>
          <pb facs="riksdagen-motions-pdf/data/1937/mot_1937__fk__8/mot_1937__fk__8-004.pdf"/>
          <fw xml:id="i-A6YrfFDxw92v4WJDtBTYtV">
            8 Motioner i Första kammaren, Nr 8.
          </fw>
          <p xml:id="i-GArRpAEgMkNiWYkHLTK3Vy">
            fall ha de varit släkt eller vänner behjälpliga med dylika arbeten.
            Ofta ha arbetena ägt rum inomhus och haft en ganska ringa omfattning:
            ett par ha t. ex. enligt polisrapporten varit sysselsatta vid
            pass tre eller fyra timmar med inläggande av golv i stugan, som
            redan tidigare uppförts; en och annan med Snickeriarbeten, som
            pågått några timmars tid, ehuru icke under pågående gudstjänst
            i församlingens kyrka; en tredje hade under cirka två timmars
            tid på eftermiddagen sysslat med att passa in en golvplanka inomhus
            o. s. v. Även utearbeten hade dock givetvis förekommit : ett par
            hade hållit på med målning av ett intill sommarstugan uppfört
            garage; en hade varit sysselsatt, sannolikt några timmars tid,
            med gjutning av en matkällare omedelbart intill stugan 0. 8. V.
            Anledningen till arbetets utförande under sabbat uppgives tämligen
            en- stämmigt ha varit, att vederbörande icke haft tid att sysselsätta
            sig därmed under söckendagarna, då de varit upptagrarav sitt yrkesarbete
            och att de icke varit i stånd att för arbetets utförande avlöna
            särskilt anställda arbetare. Själva planläggningen av dessa arbeten
            har, såsom rättegångsbiträdet i en skrift till rätten utvecklar,
            alltifrån början varit grundad å tanken, att ägarna själva skulle
            utföra arbetena, vilket för övrigt i alla de åtalade fallen på
            grund av stuguägarnas blygsamma ekonomiska förhållanden helt enkelt
            varit en förutsättning för att de skulle kunna förskaffa sig stugorna.
            Ändamålet med dessas uppförande hade varit att ägarna efter deras
            färdigblivande där skulle erhålla lantlig vila och förströelse
            men också att genom praktiskt sysslande med trädgårdstäppa och
            jord och annat, som kunde vara förenat med ett eget hem å landet,
            erhålla en rekreerande avspänning från det dagliga yrkesarbetet
            — detta gällde både själva uppförandet av stugorna och sådana
            efterföljande kompletteringsarbeten, vilka Ju för varje ägare
            av sommarstuga eller annat eget hem praktiskt taget aldrig avstanna.
            Den verksamhet, som de tilltalade efter vad förut sagts måst utföra
            å sin fritid — alltså även å sön- dagar — hade följaktligen för
            dem haft karaktären av förströelse och rekrea- tion men däremot
            icke av arbete i egentlig mening. Advokaten Arnvik framhåller
            också i sin inlaga, att det vore orimligt om rättstillämpningen
            av i dag genom att stämpla ifrågavarande ”arbete”” såsom otillåtet
            och belägga det med straff, skulle ställa sig i motsättning till
            en under senare år framvuxen mäktig social rörelse, den förut
            omnämnda småstugu- verksamheten, som ju avser att för personer
            med ringa eller intet kapital möjliggöra byggande av egna hem,
            ett bostadsbyggande, som enligt sin egen planläggning måste äga
            rum just å sön- och helgdagar. Till styrkande av detta påstående
            åberopas ett av chefen för Göteborgs drätselkammares små- stugubyrå,
            civilingenjören Eric Ericsson, avgivet yttrande, vilket innefattar
            en redogörelse för berörda verksamhet och de principer, varå den
            bygger. Av detta yttrande, som här i avskrift bilägges, inhämtas
            dels att verksamheten ifråga, som synes ha påbörjats i Stockholm
            år 1927 och sedan fått efterföljd
          </p>
          <pb facs="riksdagen-motions-pdf/data/1937/mot_1937__fk__8/mot_1937__fk__8-005.pdf"/>
          <fw xml:id="i-AFmBaSUADhLGxN7AuJRAag">
            Motioner i Första kammaren, Nr 8. 9
          </fw>
          <p xml:id="i-EWuwPg7KVAf97MbaSPWx4f">
            i en rad andra städer (i Göteborg sedan 1934) fått stor omfattning
            — i Stockholm torde sålunda omkring 2,400 och i Göteborg omkring
            480 dylika småstugor ha uppförts — och dels att inom verksamheten
            ”söndagsarbete i stor utsträckning förekommer och att detta förhållande
            måste betraktas såsom väl känt av myndigheter och allmänhet” —
            i planen för verksamheten ingår ju, att de blivande småstuguägarna
            skola få fullgöra den erforderliga insatsen genom eget arbete
            vid stugans uppförande. Och ”då ett av villkoren för att få bygga
            en småstuga var att vederbörande hade avlönad anställning, måste
            arbetsinsatsen fullgöras under fritid. Byggnadsverksamheten kom
            sålunda att i stor utsträckning bedrivas dels på vardagskvällar
            och dels även på sön- dagar.” — Såväl i Stockholm som Göteborg
            torde de kommunala myndig- heterna, åtminstone under vissa tider,
            t. o. m. ha sökt underlätta detta söndags- arbete genom att hålla
            av staden upprättade förråd öppna för utlämning av material till
            byggarna även å söndagar. Man förstår väl, att denna redogörelse
            kunnat ge de tilltalades rätte- gångsombud anledning att framställa
            den frågan, huruvida man kunde förut- sätta, att antingen denna
            över hela landet spridda rörelse blivit av myndig- heterna med
            öppna ögon organiserad och ledd i uppenbar strid med gällande
            strafflag eller att dess rättsstridighet förbisetts av det allmännas
            egna organ under tio års tid — eller slutligen att en framvuxen
            ny sedvanerätt satt den åberopade strafflagsbestämmelsen ur kraft
            i vad den avsåge sådant arbete, som det i målen ifrågakomna. De
            fällande domarna vid Fjäre häradsrätt utesluta den sista hypotesen.
            Vid sådant förhållande återstår intet annat än att genom en lagändring
            åväga- bringa en bättre överensstämmelse mellan i samhället nu
            härskande rättsupp- fattning på detta område och den gällande
            strafflagen. Då vi i konsekvens härmed komma att framställa yrkande
            om att 3 $ i 7 kap. strafflagen upphäves, finna vi emellertid
            synnerligen angeläget att till förebyggande av onödiga missförstånd
            ytterligare understryka, att därmed ingalunda åsyftas att utsudda
            söndagens karaktär av vilodag. Personligen skulle vi tvärtom önska
            få denna karaktär skärpt; söndagsvilan är inte bara för stora
            kretsar ett religiöst krav, som så långt som möjligt bör respekteras,
            utan motsvarar över huvud ett starkt socialt behov, som icke kan
            ostraffat negligeras. Emellertid skänker ett strafflagsbud av
            det innehåll, som nuva- rande 7:3 strafflagen har, icke någon
            bärande garanti för söndagsvilan ur vare sig religiös eller allmänt
            social synpunkt. Allraminst kan det för den religiösa känslan
            vara en tillfredsställande ordning, att ärligt och stärkande
          </p>
          <p xml:id="i-FGweE8hjGGw8A6gjDJ6ytf">
            arbete på att iordningställa ett eget hem — ett arbete som ju
            inte minst på grund av sitt syfte är av rent upplyftande beskaffenhet
            — bestraffas såsom
          </p>
          <p xml:id="i-REw6QLhXv7WusuyqjgDpfd">
            ”religionsbrott””, medan exempelvis restaurang- och nöjesindustrierna
            få arbeta för fullt och de enskilda individerna veterligen tämligen
            allmänt hänge sig åt sysselsättningar, som i vart fall inte ha
            något högre etiskt värde än det
          </p>
          <p xml:id="i-8scoMEwwZXME9AmrvtMTuo">
            Bihang till riksdagens protokoll 1937. 3 saml. Nr 6—38. 2
          </p>
          <pb facs="riksdagen-motions-pdf/data/1937/mot_1937__fk__8/mot_1937__fk__8-006.pdf"/>
          <fw xml:id="i-V4CDjztwHfPv7atBvVerb1">
            10 Motioner i Första kammaren, Nr 8.
          </fw>
          <p xml:id="i-EtHU8wAtzy8u97iuoeocFv">
            straffbara rekreationsarbetet. Tillräckligt skäl för upphävande
            av det berörda strafflagsstadgandet är för övrigt ur lagstiftarens
            synpunkt, att det allmänne- ligen överträdes utan att som regel
            något ingripande från åklagarmyndig- heternas sida äger rum. Huruvida
            sådant ingripande skall ske synes vara helt beroende på formlig
            angivelse, d. v. s. rena godtycket. Av 10,000 lagbrytare torde
            icke 10 sakföras och dömas. Men en lag, vars tillämpning är beroende
            på godtycke och tillfälligheter, är ingenting annat än en olag.
            Under hänvisning till vad ovan anförts få vi hemställa,
          </p>
          <p xml:id="i-w4athuiEhLBCRe3ySuiVD">
            att riksdagen för sin del ville besluta, att 3 $ i 7 kapitlet
            strafflagen skall upphöra att gälla.
          </p>
          <p xml:id="i-FRYcLr4K3cgHX7W44B94Pd" type="date">
            Stockholm den 16 januari 1937.
          </p>
          <p xml:id="i-NkudjfRpP2YMToxaE2KYqu">
            Otto R. Wangson. Rickard Lindström.
          </p>
          <p xml:id="i-3LXN5NbSPw1bCPDYMJzQLZ">
            Avskrift.
          </p>
          <p xml:id="i-Qzso473FhkZLj54Njizg8Y">
            På Eder begäran får jag härmed lämna följande uppgifter angående
            den småstuguverksamhet, som bedrives bl. a. även av Göteborgs
            stad. År 1927 påbörjades i Stockholm det första småstugubygget.
            Staden läm- nade därvid i viss utsträckning sin medverkan, bl.
            a. genom upprättandet av ritningar och organisation, inköpandet
            av material, finansiering under och efter byggnadstiden etc. Avsikten
            med verksamheten var att lämna familjer med låga inkomster och
            utan nämnvärt eget kapital möjlighet att förskaffa sig en rymlig,
            sund och billig bostad genom uppförandet av ett eget hem, en s.
            k. småstuga. Eftersom man visste att de, som ville bygga, saknade
            större kapital, måste man på annat sätt möjliggöra för dem att
            fullgöra den erforderliga insatsen, d. v. s. skillnaden mellan
            byggnadskostnaden och de lån, de kunde få sedan stugorna blivit
            färdiga. För den skull organiserades verksamheten så att de blivande
            småstuguägarna kunde genom eget arbete vid stugans uppförande
            prestera den nödvändiga insatsen. Då ett av villkoren för att
            få bygga en småstuga var att vederbörande hade avlönad anställning,
            måste arbetsinsatsen fullgöras under fritid. Bygg- nadsverksamheten
            kom sålunda att i stor utsträckning bedrivas dels på vardags-
            kvällar och dels även på söndagar; därför var t. ex. ett av staden
            upprättat förråd även öppet för utlämning av material å söndagarna.
            Att sålunda småstugubyggarna utförde byggnadsarbeten å söndagarna
            var fullt känt av myndigheterna och av allmänheten. För övrigt
            arbetade även de s. k. trämontörerna, d. v. s. fackkunniga, organiserade
            träarbetare i viss utsträckning å söndagarna. Detta arbete måste
            anses ingå i trämontörernas normala yrkesutövning, och för deras
            söndagsarbete utgick, i huvudsaklig överensstämmelse med gällande
            kollektivavtal, en förhöjd timpenning. Trä- montörernas arbete
            under vardagarna inskränktes, då så erfordrades, så att
          </p>
          <pb facs="riksdagen-motions-pdf/data/1937/mot_1937__fk__8/mot_1937__fk__8-007.pdf"/>
          <fw xml:id="i-GMyHErPN7ymCCNbuWHDcn">
            Motioner i Första kammaren, Nr 8. 11
          </fw>
          <p xml:id="i-DteLBChuLQBnBsqqz5Rv9w">
            arbetstiden per vecka i regel icke överskred 48 timmar per man..
            Dessa trä- montörer, som anställdes och avlönades av staden, ställdes
            till byggarnas för- fogande för att leda och deltaga i arbetet
            med själva byggnadsstommens upp- förande. Att arbetena skulle
            komma att bedrivas på ungefär motsvarande sätt här i Göteborg
            förutsågs då småstuguverksamheten igångsattes år 1934. Sålunda
            utsäger den s. k. ”småstuguberedningen” bl. a. i sitt utlåtande
            (se Göteborgs Stadsfullmäktiges Handlingar 1933, nr 161, sid.
            59) : ”Vid bedömandet av personalens löner m. m. böra följande
            synpunkter beaktas. Byggnadsarbetena bedrivas i stor omfattning
            av byggarna på deras fritid, d. v. s. på kvällar och söndagar,
            varför byråns personal så gott som ständigt måste stå till förfogande
            såväl vardagar som helgdagar. Vidare — — — — ” I anslutning härtill
            har också i Göteborg det av staden upprättade förrådet varit öppet
            för materialutlämning även å söndagar. Den på detta sätt bedrivna
            småstuguverksamheten har fått stor omfatt- ning. Sålunda torde
            innevarande år omkring 2,400 dylika småstugor vara uppförda i
            Stockholm. I Göteborg äro med stadens stöd uppförda c:a 480 st.
            småstugor, och i ett antal mindre städer, såsom Halmstad, Kungsbacka,
            Borås, Falköping, Lidköping, Örebro m. fl. torde ytterligare tillsammans
            minst ett 100-tal småstugor vara uppförda. I samtliga dessa stugor
            torde byggnads- arbetet i större eller mindre utsträckning hava
            bedrivits även på söndagarna. Av vad jag ovan anfört framgår sålunda
            att inom småstuguverksamheten söndagsarbete i stor utsträckning
            förekommer och att detta förhållande måste betraktas såsom väl
            känt av myndigheter och allmänhet.
          </p>
          <p xml:id="i-XW3rGi5cRVvDui1VqjrSW7">
            Göteborg den 19 oktober 1936.
          </p>
          <p xml:id="i-44YwRSX9mrXNFjbdhaRe5n">
            Eric Ericsson.
          </p>
          <p xml:id="i-EEHbHMiZjkfgkbp7VRy6aE">
            Civilingenjör.
          </p>
          <p xml:id="i-ENuw1vwPP9rUyMvmAwMjJt">
            Chef för Göteborgs drätselkammares, å första avdelningen, småstugebyrå.
          </p>
        </div>
      </div>
    </body>
  </text>
</TEI>
