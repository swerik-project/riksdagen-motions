<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1931--ak--00069">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__69/mot_1931__ak__69-001.pdf"/>
      <fw xml:id="i-KuRm9QJ7pHbcpyTh2WFJQC">
        Motioner i Andra kammaren, Nr 69, 1
      </fw>
      <div xml:id="i-9tLYDJoJjDrTATew5uNzPi" type="motHeader">
        <div xml:id="i-SCo5QJTVw4svmBV5bnh3L6" type="motTitle"/>
        <div xml:id="i-GUcb68EJzncgqAZ4AaS8fx" type="motSubmissionInfo"/>
      </div>
      <div xml:id="i-PxMgbXkrSSJDph73fMcdiN" type="motBody">
        <div xml:id="i-LDp995jk9CT19z5Kd2toBG">
          <p xml:id="i-ACvAt4JSMtcsqH6AbdofC6">
            Nr 69.
          </p>
          <p xml:id="i-QvA34PSw5QKLzurPqRtFEy">
            Av herr Bergström i Bäckland m, fl., om anslag till byggande
            av enkla bygdevägar.
          </p>
          <p xml:id="i-Rn3Q9FsjV6qTo5RyccTxce">
            De allmänna landsvägarna ha under senare år tack vare tillkomsten
            av automobilskattemedlen i rätt stor utsträckning kunnat förbättras.
            Detta har å sin sida möjliggjort inrättandet av trafiklinjer,
            som i en hel del fall t. o. m. motsvara vår järnvägstrafik. Under
            det att sålunda intill landsvägarna närbelägna bygder icke blott
            äga förmånen av att ha en väg i sin närhet utan även få utnyttja
            på bästa sätt de fördelar, som äro förenade med en regelbunden
            linjetrafik, där en sådan före- finnes, går det däremot mycket
            sakta för skogsbyarna och övriga från de allmänna landsvägarna
            mera avlägset liggande byar att få sina vägfrågor lösta. För ett
            flertal år sedan påbörjades inom en socken i Ångermanland som
            kommunalt nödhjälpsarbete anläggandet av en väg till en skogsby.
            Vägarbetet avbröts omkring åtta km. från denna, och ännu har icke
            medel kunnat er- hållas till vägens färdigbyggande. Olägenheten
            härav framträdde icke minst vid ett för någon tid sedan inom här
            åsyftade by inträffat sjukdomsfall, som krävde skyndsam lasarettsvård
            av den sjuke. Transporten av denne till lasa- rettet måste först
            ske med bår den sträcka, som saknade väg på grund av det ofullbordade
            vägbygget och sedan med bil. För övrigt äro sådana sjuktrans-
            porter icke ovanliga för obygden. Behovet av enkla bygdevägar
            framgår tydligt av följande redogörelse av väg- och vattenbyggnadsstyrelsen
            angående anslag till ifrågavarande vägar: Vid uppgörande av flerårsplanerna
            för åren 1931—1933 hade länsstyrel- serna, med ledning av utav
            väg- och vattenbyggnadsstyrelsen lämnade upp- gifter angående
            den sannolika medelstillgången, i regel utgått från ett årligt
            anslag för ifrågavarande ändamål av 1,200,000 kronor eller samma
            belopp, som anvisats för innevarande budgetår. För budgetåret
            1930—1933 uppgingo sålunda länens sammanlagda anslagskrav för
            byggande av enkla bygdevägar till respektive 1,297,100, 1,299,800
            och 1,285,800 kronor eller sammanlagt 3,882,700 kronor, på sätt
            närmare framginge av en vid skrivelsen fogad tablå. Såsom styrelsens
            den 22 juli 1930 avgivna förslag till fördelning mellan länen
            av det av riksdagen för budgetåret 1930/1931 anvisade anslaget
            till byg- gande av enkla bygdevägar utvisade, hade styrelsen,
            då länens anslagskrav med 27.100 kronor överstigit det för nämnda
            budgetår beviljade anslaget, måst före-
          </p>
          <p xml:id="i-CPGmFiAwS4ueUfMuREtFHZ">
            Bihang till riksdagens protokoll 1931. 4 saml. 17 häft. (Nr 69—74.)
            1
          </p>
          <pb facs="riksdagen-motions-pdf/data/1931/mot_1931__ak__69/mot_1931__ak__69-002.pdf"/>
          <fw xml:id="i-PUo6iqJ2iwniUT4fBrm7WN">
            2 Motioner i Andra kammaren, Nr 69.
          </fw>
          <p xml:id="i-3piuedpWcbY4zK16JQVpx7">
            taga en beskärning av de av länsstyrelserna upptagna beloppen
            för ifrågava- rande budgetår. För att emellertid någon nedprutning
            av de utav länsstyrelserna begärda totala anslagsbeloppen för
            hela den tidsperiod, som flerårsplanerna omfattade, icke skulle
            behöva vidtagas, erfordrades för vartdera budgetåren 1931—1933
            ett anslag av i avrundat tal 1,350,000 kronor. När styrelsen medräknar
            viktiga vägföretag, som icke upptagits i de av läns- styrelserna
            uppgjorda flerårsplanerna, men vilka borde komma till utförande,
            kommer den till det slutresultatet att för nästkommande budgetår
            bör till byg- gande av enkla bygdevägar anvisas 1,500,000 kronor.
            Om nu ingen höjning av anslaget till byggande av landsvägar och
            vanliga bygdevägar kan komma ifråga utav skäl, som departementschefen
            anför, borde däremot någon höjning försöka åstadkommas av anslagen
            till vägar av enklare vägtyp för att därigenom i någon större
            omfattning än vad nu är fallet för- hjälpa obygden till nödiga
            vägar. Den, som besökt byområden med inga eller mindre farbara
            vägar och hört klagomålen över svårigheterna att erhålla bidrag
            till byggande av vägar av den enklaste vägtyp, har förvisso insett
            värdet av en sådan åtgärd. Tacksamt skall erkännas departementschefens
            tillstyrkande av förslaget om att även bidraget från här berörda
            anslag får utgå med tre fjärdedelar av den beräknade kostnaden
            för vederbörande företag. Emellertid borde även med anledning
            därav en höjning av anslaget ske. Endast en höjning från nuvarande
            anslagssumma av 1,200,000 kronor, vilken summa departementschefen
            även gått in för, till 1,300,000 kronor skulle hälsas med tacksamhet
            inom de byar, som ännu sakna vägar och utgöra ett ytterligare
            bevis på riksdagens vilja att bistå obygden i lösandet av dess
            vägfrågor. På grund av det anförda få vi härmed hemställa,
          </p>
          <p xml:id="i-FcDbxQcgwkvvZmfCSe9wBo">
            att riksdagen måtte besluta att till byggande av enkla bygde-
            vägar för budgetåret 1931/1932 anvisa ett extra reservations-
            anslag av kronor 1,300,000.
          </p>
          <p xml:id="i-34A827vqwuKxKM4D2oKWki" type="date">
            Stockholm den 21 januari 1931.
          </p>
          <div xml:id="i-RBPKkAJYaW8uMpbiG4yWXR" type="signatureBlock">
            <p xml:id="i-HCnRB7VUg2J7Q4ixVGdybz" who="unknown" type="signature">
              P. Bergström Per Rudén
            </p>
            <p xml:id="i-3YGpsEWYrv1Zjkqr6zjyju" who="unknown" type="signature">
              Nils V Sandström i Bäckland
            </p>
            <p xml:id="i-AD4AEPrk4nbUznuhVPR4Re">
              i Nyland
            </p>
          </div>
        </div>
      </div>
    </body>
  </text>
</TEI>
