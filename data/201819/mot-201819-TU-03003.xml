<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-03003">
  <teiHeader>
    <fileDesc>
      <titleStmt>
        <title>med anledning av skr. 2018/19:31 Riksrevisionens rapport om nytt signalsystem för järnvägen</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3003 av Jens Holm m.fl. (V)</title>
          <idno type="rdwebb">H6023003</idno>
          <rs type="number">3003</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6023003/text</ref>
          <ref type="dokument_url_html">http://data.riksdagen.se/dokument/H6023003</ref>
          <ref type="dokumentstatus_url_xml">http://data.riksdagen.se/dokumentstatus/H6023003</ref>
          <ref type="docx">http://data.riksdagen.se/fil/995A0ABC-9E4B-4DB2-92F1-620262BDE5E8</ref>
          <ref type="pdf">http://data.riksdagen.se/fil/C5CBB3C9-27F4-440C-847A-6FF50CF955A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4AQbwHESsemZDChu4UZ7Lu" type="basedOn"/>
        <correspContext corresp="i-4AQbwHESsemZDChu4UZ7Lu">
          <ref>Skrivelse 2018/19:31</ref>
        </correspContext>
        <correspAction xml:id="i-GbHpTgZ19yH2wLix8XRoBk" type="signed"/>
        <correspContext corresp="i-GbHpTgZ19yH2wLix8XRoBk">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-R1eEkDbLSaQmF89PVFASa3" type="submitted">
          <date when="2019-01-17"/>
          <time when="14:33:27"/>
        </correspAction>
        <correspAction xml:id="i-FBdfakBvG6c41v3Vc9PAmM" type="reviewed">
          <date when="2019-01-21"/>
          <time when="15:05:08"/>
        </correspAction>
        <correspAction xml:id="i-YKopYtZ9E7eHt9ivpoMLpG" type="dismissed">
          <date when="2019-01-22"/>
        </correspAction>
        <correspAction xml:id="i-WKa5XaatEQGs7ng92T7g7u" type="referred">
          <date when="2019-01-23"/>
        </correspAction>
        <correspAction xml:id="i-YJgg36NohNdjsB9vh1aLph" type="assigned">
          <date when="2019-04-11"/>
          <time when="17:38:13"/>
        </correspAction>
        <correspContext corresp="i-YJgg36NohNdjsB9vh1aLph">
          <ref type="assignedTo">Trafikutskottet</ref>
        </correspContext>
        <correspAction xml:id="i-X1nEPCY8xNWrciu2eouLVX" type="behandlas_i"/>
        <correspContext corresp="i-X1nEPCY8xNWrciu2eouLVX">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NVz3Gy76wuBUAVwkErATTR" type="motHeader">
        <div xml:id="i-WkmiKDyLdQidwCwe4aq6KP" type="motTitle">
          Motion till riksdagen 2018/19:3003 av Jens Holm m.fl. (V) med
          anledning av skr. 2018/19:31 Riksrevisionens rapport om nytt signalsystem
          för järnvägen
        </div>
      </div>
      <div xml:id="i-UMw45vnHAPZ2uECk4w7L6V" type="motBody">
        <div xml:id="i-2af5G4HUMBxmbcaa8gQsg4" type="motProposal" subtype="förslag">
          <head xml:id="i-Y9JJL8iiKXSDm9CduGSXNd">
            1 Förslag till riksdagsbeslut
          </head>
          <list xml:id="i-TcEvpsZLcxUeRLxSoEUpEz" style="ol">
            <item xml:id="i-DdbmYpDvX1NCrPSF3pk2GM">
              Riksdagen ställer sig bakom det som anförs i motionen om att
              Sverige bör införa en paus i införandet av det nya signalsystemet
              ERTMS och tillkännager detta för regeringen.
            </item>
            <item xml:id="i-Ee4FcqnJuHefQU1X5UFYzM">
              Riksdagen ställer sig bakom det som anförs i motionen om att
              Trafikverket bör ges i uppdrag att utveckla metodik och instruktioner
              för hur samhällsekonomiska analyser av stora reinvesteringsprojekt
              ska genomföras och tillkännager detta för regeringen.
            </item>
          </list>
        </div>
        <div xml:id="i-NnrnFHzPbCVg67qNYTNGCW" type="motContent">
          <head xml:id="i-FxWbhZhcXL9WzbSpAeerNq" type="h1">
            2 Bakgrund
          </head>
          <p xml:id="i-Nzuq86DetAQpijypLjFwPS">
            Regeringen redovisar i skrivelsen sin bedömning av de iakttagelser
            och slutsatser som Riksrevisionen har gjort i rapporten Nytt signalsystem
            för järnvägen – effektiviteten i införandet av ERTMS (RiR 2018:21).
            I skrivelsen redovisar regeringen även vilka åtgärder som har
            vidtagits med anledning av rapporten.
          </p>
          <head xml:id="i-TYohwJBwbKMDwbc5WiLcor" type="h1">
            3 Införandet av ERTMS brister
          </head>
          <p xml:id="i-D4Cv1bvCydxtau6YZg2S7q">
            Järnvägens signalsystem är mycket betydelsefullt för att optimera
            kapaciteten på spåren och samtidigt säkerställa trafiksäkerheten.
            I skuggan av accelererande klimatförändringar är behovet av ökad
            kapacitet för säker järnvägstrafik för resenärer och gods alltmer
            angeläget. Sverige har inte råd att tappa tempo i denna nödvändiga
            omställning till fossilfria transporter till 2030.
          </p>
          <p xml:id="i-7kpMgF41yCH5AgQ5cJzEQZ">
            I dag används till övervägande del ATC (Automatic Train Control)
            i vårt nationella signalsystem. För att EU ska utveckla ett gemensamt
            signalsystem med syfte att underlätta gränsöverskridande trafik
            och effektivisera trafikledningen ska ERTMS (European Rail Traffic
            Management System) införas av samtliga medlemsstater.
          </p>
          <p xml:id="i-5Crpo4dqkDiQMnKebiYUmh">
            Riksdagen har beslutat att all reinvestering på järnvägen ska
            följa EU:s krav och sedan 2012 har Trafikverket i uppdrag att
            ta ett helhetsansvar för införandet av ERTMS i Sverige. ERTMS-systemet
            har hittills i Sverige införts på tre pilotbanor (Ådalsbanan,
            Haparandabanan och Västerdalsbanan) samt på Botniabanan. Malmbanan
            ska driftsättas med ERTMS fr.o.m. 2021. I den nationella planen
            för perioden 2018–2029 som regeringen fastställde i juni 2018
            ingår insatser för utveckling och införande av ERTMS till en kostnad
            av 11,6 miljarder kronor. Den totala kostnaden uppskattas till
            runt 30 miljarder kronor.
          </p>
          <p xml:id="i-2ZjCR1Db6TydwVn54rxBcQ">
            Vänsterpartiet har förståelse för att ERTMS är ett mycket omfattande
            och tekniskt komplext projekt som påverkas av en rad faktorer
            i genomförandet. Vi har också full förståelse för att nuvarande
            signalsystem är ålderstiget. Därför ställs mycket höga krav på
            analyser som beaktar samhällsnyttan utifrån alternativa tillvägagångssätt
            när ett så stort investeringsprojekt som detta ska genomföras
            för att optimera klimatnytta och minska kostnader. De effekter
            vi redan nu kan se för hur kostnader och nyttor förändrats i Trafikverkets
            uppskattningar samt hur tågoperatörerna drabbas av kostnader i
            genomförandet är allvarliga signaler om att det brister i införandet
            av ERTMS. När införande av ERTMS beslutades för många år sedan
            hade Sverige valmöjligheten att ha både ERTMS och det gamla signalsystemet
            ATC utmed banan. Men beslutet blev i stället utfasning av ATC
            parallellt med införande av ERTMS. Den valda strategin, den s.k.
            fordonsstrategin, förutsatte att ERTMS installeras på fordonen
            innan järnvägsspåren utrustats med systemet. Operatörernas investeringar
            ger alltså inte något som helst värde förrän efter det att investeringen
            gjorts på grund av lång utrullningstid i anläggningen. Det finns
            ett flertal exempel på hur tågoperatörer i Sverige drabbas av
            betydande kostnadsökningar.
          </p>
          <p xml:id="i-6s6H6nkZnpLYF6jsKYKE4w">
            Samtliga Norrtågs fordonstyper måste ERTMS-anpassas senast 2023.
            En av deras fordonstyper har en teknisk livslängd fram till 2027,
            vilket innebär att Norrtåg ställs inför ett beslut att installera
            ERTMS på en utgående fordonsmodell till höga kostnader. Norrtåg
            får ensamt stå för hela kostnaden för typgodkännande, fordonsanpassning
            och installationer. Green Cargo skaffar i nuläget nya lok med
            ERTMS som ska användas i SSAB:s ståltåg. Den nuvarande lokanskaffningen
            innebär efter ERTMS-införandet ett system med begränsad redundans
            för Green Cargo. För SSAB är lokkapacitet detsamma som volymkapacitet.
            För att Green Cargo ska kunna ha tillgång till nödvändig reservkapacitet
            måste därför ytterligare lok, i många fall gamla, utrustas med
            ERTMS. Att ERTMS-utrusta gamla lok ger ökade produktionskostnader
            som slår mot basindustrins transporter på järnväg. I nuläget överväger
            Green Cargo hur framtida trafikering av sträckan Boden–Luleå och
            Haparandabanan ska kunna se ut i framtiden, eftersom intäkterna
            från trafiken på dessa bandelar med stor sannolikhet inte kan
            motivera investeringar i ERTMS-utrustning. Detta är några exempel
            på hur införandet av ERTMS riskerar att försvaga vår möjlighet
            att transportera gods på järnvägen i ett skede där vi av klimatskäl
            i stället kraftigt behöver öka kapaciteten.
          </p>
          <p xml:id="i-MGQYHC24sWiVRKsiRLQcng">
            Även i övriga EU-länder kommer oroande signaler enligt branschföreningen
            Tågoperatörerna. I Danmark, som i likhet med Sverige har fordonsstrategin
            och därutöver valt en snabb utrullning av systemet på hela den
            danska järnvägen, växer osäkerheten om ERTMS-systemet. Under 2018
            konstaterades att införandet kommer att fördyras med flera miljarder
            och försenas med 4 år. I Tyskland beställde transportministeriet
            en genomförbarhetsstudie från en konsultfirma som, förutom rekommendationen
            att göra ett omtag på Tysklands ERTMS-projekt, konstaterade att
            med ett holistiskt perspektiv så skulle ett genomförande kunna
            göras på 25 år. En sådan förhållandevis snabb utbyggnadstakt förutsätter
            engagemang från alla inblandade parter samt att det är väsentligt
            billigare att ge stöd till fordonsägarna än att dubbelutrusta
            järnvägen med gamla signalsystem och ett nytt ERTMS-system. I
            Spanien har produktiviteten minskat med 25 procent på grund av
            kompatibilitet och 20 procent av flottan är paralyserad på grund
            av ERTMS-tester. Ingen tar ansvar för helheten och kostnaderna
            har ökat dramatiskt och uppgår till minst 2,5 gånger direkta kostnader.
            Även det norska ERTMS-systemet dras med förseningar bl.a. på Malmbanan.
          </p>
          <head xml:id="i-SjhexdzhHZmiAZYKDqxn3K" type="h1">
            4 Riksrevisionen kritisk
          </head>
          <p xml:id="i-UUwDuu1hheGzruN8T8pqva">
            Riksrevisionen konstaterar i sin rapport att Trafikverket kraftigt
            underskattat kostnaden för att utveckla ett fungerande ERTMS-system.
            Man bedömer därför att kostnadsuppskattningarna för utvecklingen
            av systemet inte varit välgrundade och att det finns risk för
            att ytterligare kostnadsökningar kan uppstå i framtiden. Riksrevisionen
            ifrågasätter också Trafikverkets bedömning att myndigheten framöver
            genom att introducera en ny arbetsmetod kan spara resurser genom
            s.k. läreffekter. Detta då Trafikverket saknar underlag för var
            och hur effektiviseringen ska uppstå mer specifikt i ERTMS-utrullningen.
            Riksrevisionen konstaterar att kostnaden gällande ERTMS som redovisas
            i nationella planen 2018–2029 bygger på antaganden som inte är
            tillräckligt underbyggda och väl dokumenterade.
          </p>
          <p xml:id="i-JWSuhRrM6KFTNLoedCrrvX">
            Riksrevisionen anser även att det finns brister i Trafikverkets
            jämförelser mellan ERTMS-banorna och de befintliga ATC-banorna.
            Riksrevisionen bedömer att Trafikverkets analyser ger indikationer
            på att det finns ökad driftsäkerhet med ERTMS, men att det finns
            betydande osäkerhet i kvantifieringen av nyttan.
          </p>
          <p xml:id="i-W9LYaiTrfi1vWNVFcMpexg">
            Trafikverket (och tidigare även Banverket) har i tidigare underlag
            framfört att ERTMS kan ge stora kapacitetshöjande effekter, vilket
            också var ett starkt argument för införandet. År 2013 beräknades
            den samhällsekonomiska nyttan av investeringen uppgå till 25,9
            miljarder kronor (främst till följd av ökad kapacitet med förkortade
            restider som resultat). År 2017 beräknades nyttan till endast
            3,9 miljarder kronor och då till följd av ökad driftsäkerhet.
          </p>
          <p xml:id="i-9oAnJQa76P2JrKfi89hRSp">
            När det gäller det övergripande målet för ERTMS, att främja driftkompatibiliteten
            mellan nationella europeiska järnvägsnät och främja gränsöverskridande
            trafik, bedömer Riksrevisionen dock att införandet av ERTMS inte
            ger någon betydande nytta genom förbättring av den gränsöverskridande
            trafiken inom överskådlig framtid. Därtill är nyttan av ERTMS
            som nytt signalsystem i stället för ATC enligt Trafikverkets senaste
            bedömningar begränsad.
          </p>
          <p xml:id="i-LPX4cdUnwoUj2czYSKm8F8">
            Riksrevisionen bedömer att de analyser av införandet av ERTMS
            som Trafikverket har presenterat har präglats av fel utredningslogik
            och att samhällsekonomiska analyser av alternativa införandestrategier
            inte genomförts på ett relevant sätt i rätt tid. Bristande samordning
            har inneburit svag beredskap för nödvändiga investeringar och
            riskerar att ge större kostnader framgent. Sammantaget har inte
            planeringen hittills bedrivits så att den ger tillräckliga förutsättningar
            att införa ERTMS och samtidigt omhänderta investeringsbehovet
            i signalanläggningen på ett effektivt sätt.
          </p>
          <p xml:id="i-GJiyM4fuU9bUjM7fj4pbea">
            Med ett reinvesteringsperspektiv borde enligt Riksrevisionen
            den centrala frågan att utreda varit vilka reinvesteringsalternativ,
            för att upprätthålla signalanläggningens funktionalitet, som kan
            samordnas med kraven på att införa ERTMS och som ger lägsta möjliga
            livscykelkostnad. Relevanta alternativ att pröva i en sådan analys
            är bl.a. takten och turordningen för investeringen och införandet
            av ERTMS på järnvägsnätet och möjligheterna att göra reinvesteringar
            separat från planen för ERTMS-införandet. Situationen i dag är
            att den beslutade planen för ERTMS-införandet inte löser hela
            reinvesteringsbehovet i tid. Den befintliga anläggningen har ca
            750 ställverk av 15 olika typer som är i drift. Underhållsförmågan
            är i dag begränsad eller kritisk för mer än en tredjedel av ställverken.
            Brister på reservdelar och kompetens riskerar att ge otillräcklig
            förmåga att åtgärda fel i anläggningen innan ERTMS-övergången.
          </p>
          <head xml:id="i-6YCYM55nh3T2TphPkyj4fF" type="h1">
            5 Brister i ERTMS-införandet måste åtgärdas
          </head>
          <p xml:id="i-H8RqTSEK5C3aUPYkAyAJNm">
            Brister i införandet av ERTMS i Sverige har uppmärksammats av
            berörda aktörer under flera år och tydliggörs i Riksrevisionens
            rapport. Om bristerna inte skyndsamt åtgärdas kan det fortsatt
            leda till ökade ekonomiska kostnader och minskad kapacitet i vårt
            järnvägssystem. Riksrevisionen ger visserligen inga rekommendationer
            på åtgärder till regeringen men ett antal sådana till Trafikverket
            som Vänsterpartiet anser är mycket relevanta och nödvändiga. I
            skrivelsen framgår att regeringen delar Riksrevisionens bedömning
            att Trafikverket bör analysera kostnadsbesparingar från läreffekter
            för att förbättra underlagen till kostnadskalkylerna. Regeringen
            instämmer även i Riksrevisionens rekommendationer att Trafikverket
            bör ta fram en strategi för reinvesteringsåtgärder utanför den
            nuvarande ERTMS-planen samt att Trafikverket bör utveckla en metodik
            och instruktioner för genomförande av samhällsekonomiska analyser
            av reinvesteringsobjekt. Men regeringen avser inte att vidta några
            andra åtgärder än att ”arbetet bör följas upp i första hand genom
            myndighetsdialoger”.
          </p>
          <p xml:id="i-MbxGbbE9oA4Hz5eanJmziq">
            Vänsterpartiet anser sammantaget att nuvarande strategi för införande
            av ERTMS och samordningen med en reinvestering av nuvarande signalanläggning
            visar på alltför stora brister. Med nuvarande genomförande riskerar
            Sverige att få lägre kapacitet på spåren, högre kostnader för
            staten och för tågoperatörerna och försämrad konkurrenskraft för
            järnvägen. Det finns därför starka skäl att ifrågasätta samhällsnyttan
            med införandet i nuläget. Vi anser därför att införandet av ERTMS
            bör pausas och att berörda aktörer och myndigheter bör inbegripas
            i ett omtag för införandet av nytt signalsystem för att utarbeta
            förslag på hållbar strategi i genomförandet. Sverige bör införa
            en paus i införandet av det nya signalsystemet ERTMS. Detta bör
            riksdagen ställa sig bakom och ge regeringen till känna.
          </p>
          <p xml:id="i-VFYL1XDJA9pSoGQDdHwDcx">
            Vänsterpartiet anser att regeringens brist på åtgärder i skrivelsen
            inte motsvarar det krav på handlingskraftighet som denna fråga
            kräver för att stärka samhällsnyttan och kapaciteten vid införande
            av reinvesteringsobjekt av denna storleksordning. Alternativa
            tillvägagångssätt och tidsplaner för reinvesteringen som kan påverka
            livscykelkostnaden och samhällsnyttan bör enligt vår uppfattning
            alltid utarbetas vid ett projekt av denna dignitet. Trafikverket
            bör ges i uppdrag att utveckla metodik och instruktioner för hur
            samhällsekonomiska analyser av stora reinvesteringsprojekt ska
            genomföras. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-CetHnjoFwPJjML9EJwepJB" type="motSignatures">
          <list xml:id="i-4SAB3PuBEo6PvnaZgK29H4">
            <item xml:id="i-7BEhEnKBvBA1uqbP2Zm3Xg" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-2oUWzBZMZK6tdzNAynYf32" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-Jzj8Z6a6yBhZFUssufrLzD" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-PDHM7Ln1PSKhmjFK3bdwM3" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-2guUq7QrX8oVd9dnRLWfLP" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-2CzTMpryMw1pSavkySLhnD" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-Ab7ZYWab84uSmijRn6up9Z" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-WfrZ3aQZtGu8Zx2h7A9q2e" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-H4medueKBAcorpfbaEt7jK" who="i-HG8uLqLT7SnwSx5YRobkVr">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
