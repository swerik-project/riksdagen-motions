<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00676">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__676/mot_1961__ak__676-001.pdf"/>
      <fw xml:id="i-2yty8bVNV3sxMLgwzDtcXM">
        2 Motioner i Andra kammaren, nr 676 år 1961
      </fw>
      <div xml:id="i-Ur1rqo7NX18XQwYVeJPzv1" type="motHeader">
        <div xml:id="i-4jec3GJa1t3VqCSZM8Mnu3" type="motTitle"/>
        <div xml:id="i-EeW1CSA74AMnWdMJAojovo" type="motSubmissionInfo"/>
      </div>
      <div xml:id="i-9a4AijyWRwSnyfmXTDJM5R" type="motBody">
        <div xml:id="i-9NN3ZfBJwrnurQ2XCK43Nk">
          <p xml:id="i-KvAA1UKp1LgB5xstr1aWJz">
            Nr 676
          </p>
          <p xml:id="i-2rG533xhE2zUJs27j3ipJE">
            Av herr Björkman och fröken Wetterström, i anledning av Kungl.
            Maj:ts proposition nr 55, angående åtgärder för avskriv- ning
            av vissa studielån.
          </p>
          <p xml:id="i-NhzWMvM1ZxDwasxoAM4nVK">
            (Lika lydande med motion nr 568 i Första kammaren)
          </p>
          <p xml:id="i-JWmfAJqWuu9aoSrNyM6Svi">
            Under de senaste 17 åren har i riksdagen framförts upprepade
            krav på en positiv lösning av frågan om den skattemässiga behandlingen
            av studie- kostnader. Redan på hösten 1944 aktualiserades frågan
            i en interpella- tion av högermannen Håstad. Under åren därefter
            har högerpartiet gång på gång krävt avdragsrätt vid beskattningen
            för studiekostnader. Sedan 1944 års allmänna skattekommitté framlagt
            ett betänkande angående stu- diekostnaders behandling i beskattningshänseende
            (SOU 1951:13), be- gärde 1952 års riksdag av regeringen en proposition
            i ämnet. I stället för att efterkomma riksdagens begäran lät regeringen
            överlämna frågan till 1950 års skattelagssakkunniga för ny utredning.
          </p>
          <p xml:id="i-HbVPXV24Woc4cuK9yW4pwj">
            Kungl. Maj:ts svar på de i riksdagen vid skilda tillfällen framförda
            kra- ven på förslag angående studiekostnaders behandling i beskattningshän-
            seende står att finna i proposition nr 55 angående åtgärder för
            avskrivning av vissa studielån. Skattelagssakkunnigas förslag
            om avdragsrätt vid be- skattningen, vilket framlades i början
            av förra året (SOU 1960: 6), be- handlas endast i förbigående.
            Den förkrossande majoritet bland remiss- myndigheterna som tillstyrkt
            förslaget omnämnes endast i en mening. Där- emot har föredragande
            statsrådet tagit fasta på ett förslag om avskriv- ning av vissa
            studielån medelst statsbidrag, vilket förordats av några få remissinstanser.
            På detta minoritetsförslag har hela propositionen om av- skrivning
            av studielån byggts upp. Detta innebär att regeringen inte vill
            medverka till att ge riksdagen och framför allt dess bevillningsutskott
            möj- lighet att på grundval av skattelagssakkunnigas förslag och
            remissmyn- digheternas yttranden företa den grundliga och ingående
            prövning av frå- gan om studiekostnaders behandling i beskattningshänseende
            som man både inom och utom riksdagen väntat på under hela efterkrigstiden.
            Vi hävdar för vår del fortfarande den uppfattning, som kom till
            uttryck i bevillningsutskottets betänkande nr 16 vid 1952 års
            riksdag, i vilket ut- skottet bl. a. yttrade, att det ansåg frågan
            om den skatterättsliga behand- lingen av studiekostnader vara
            av den vikt, att en lösning av densamma icke borde uppskjutas.
            I motionerna I: 464 och II: 538 vid årets riksdag redovisas hur
            vi anser att studiekostnader bör behandlas i beskattnings- hänseende.
            Enligt vår uppfattning kräves för likformighet i beskattningen
          </p>
          <pb facs="riksdagen-motions-pdf/data/1961/mot_1961__ak__676/mot_1961__ak__676-002.pdf"/>
          <fw xml:id="i-VXAo8R8CzZAJw28td7iqPt">
            Motioner i Andra kammaren, nr 676 år 1961 3
          </fw>
          <p xml:id="i-KaFwohuGvprQsLzRT2ZR91">
            mellan studerande och andra inkomsttagare, att de förra medgives
            avdrags- rätt vid beskattningen för studiekostnader. En sådan
            avdragsrätt finner sin motivering i att nämnda kostnader är att
            anse såsom kostnader för en investering, avsedd att i framtiden
            betala sig genom förbättrade inkomst- möjligheter. Liksom i fråga
            om flertalet övriga investeringar bör kost- naderna få avdragas
            genom årliga avskrivningar, varvid dock beloppen härför får fastställas
            schablonmässigt. Härvid bör — utöver de direkta studiekostnaderna
            — beaktas det förhållandet att de studerande i allmän- het saknar
            möjlighet att under sina studieår tillgodogöra sig ortsavdrag
            och allmänna avdrag. Vidare bör hänsyn tagas till att de studerandes
            i tiden ojämna inkomstfördelning medför på grund av progressiviteten
            skärpt be- skattning.
          </p>
          <p xml:id="i-C2gBkWyrcts28uKVEYHBxf">
            I proposition nr 55 har frågan om avdragsrätt vid beskattningen
            om- vandlats till en fråga om statliga bidrag till vissa kategorier
            av studie- skuldsatta. Enligt vår uppfattning måste frågan om
            hur studiekostnader skall behandlas i beskattningshänseende särskiljas
            från de rent studiesoci- ala frågorna om bidrag och stipendier
            till de studerande. Under hänvisning till motionerna I: 464 och
            II: 538 om avdragsrätt för studiekostnader yrkar vi därför avslag
            på det förslag i proposition nr 55 som avser generell av- skrivning
            av studielån.
          </p>
          <p xml:id="i-Q7jvmByEShgwtzPAjEfn6T">
            Även om man helt bortser ifrån att Kungl. Maj:ts förslag inte
            tar upp frågan om en rättvis beskattning av studiekostnader, är
            det likväl uppen- bart att förslaget om avskrivning med 25 90
            av vissa studieskulder är be- häftat med allvarliga brister. För
            det första avser förslaget endast statliga lån eller lån med statens
            borgen. Denna kategoriklyvning kommer givetvis att medföra, att
            s. k. privata studielån efter hand överflyttas till de låne- former
            som ger möjlighet till den nu föreslagna nedskrivningen. Detta
            gäl- ler både studielån för redan avslutade studier och lån för
            ännu pågående sådana. Departementschefen framhåller själv i propositionen,
            att förslagets genomförande kommer att leda till en ökning av
            antalet låneansökningar och även medföra försök att få till stånd
            lån för andra syften än studier. Man kan nämligen utgå ifrån att
            så gott som alla studerande i fortsätt- ningen kommer att maximalt
            utnyttja de lånemöjligheter staten ställer till förfogande. Den
            avgörande frågan blir då om det över huvud taget är möjligt att
            administrera det föreslagna systemet utan en i detalj gående kontroll
            av de studerandes sätt att bedriva sina studier. Bland annat måste
            det bli oer- hört svårt för att inte säga omöjligt för lånemyndigheterna
            att förhindra att vissa låntagare utnyttjar lånemöjligheterna
            för andra syften än för att täcka rena studiekostnader, t. ex.
            kostnader för familjebildning o. s. v. Enligt vårt bedömande måste
            man räkna med en mycket allvarlig risk för att det framlagda förslaget
            i praktiken kommer att föra med sig en peri-
          </p>
          <pb facs="riksdagen-motions-pdf/data/1961/mot_1961__ak__676/mot_1961__ak__676-003.pdf"/>
          <fw xml:id="i-PkAsp23pisc881LJFYchZ8">
            4 Motioner i Andra kammaren, nr 676 år 1961
          </fw>
          <p xml:id="i-PtwKHwuNRbrsrQMdy1ZVQU">
            odisk studiekontroll. En sådan är helt oförenlig med de demokratiska
            fri- hetstraditioner och principer som alltid utgjort grundvalen
            för studierna vid våra universitet och högskolor.
          </p>
          <p xml:id="i-TPqH5qX3RSMKuovhx4SqDV">
            Enligt departementschefens mening bör en långsiktig lösning av
            studie- finansieringsproblemen främst ske genom någon form av
            utbyggnad av stipendiesystemet. I avvaktan på studiesociala utredningens
            förslag är det enligt hans uppfattning en angelägen uppgift att
            genom omedelbara åtgär- der lindra verkningarna av den nuvarande
            studieskuldsättningen. Det för- hållandet att den föreslagna avskrivningen
            anknytes till studieskulderna och inte till studiekostnaderna
            medför emellertid betydande orättvisor. De som under tidigare
            år har finansierat sina studiekostnader med eget arbete går helt
            miste om de statliga bidragen, och för framtiden kan det bli rent
            förlustbringande att arbeta ihop pengar till sina studier. De
            studerande som under sin studietid genom ett sparsamt leverne
            hållit skuldsättningen nere missgynnas till förmån för dem som
            varit ”förutseende” nog att maxi- malt utnyttja de kreditramar
            som årligen stått till buds. Att såsom de- partementschefen uppger
            i propositionen stödets omfattning kommer att stå i direkt proportion
            till den utbildning en studerande genomgått gäller inte. Det är
            nämligen alldeles uppenbart att inläsningstiden för en och sam-
            ma examen med lika många betyg har varit och kommer att bli mycket
            olika. Att levnadsnivån dessutom är högst varierande för olika
            låntagare är ett förhållande som kan omvittnas av de flesta studerande.
            Utöver nu angivna orättvisor kan nämnas, att den föreslagna anordningen
            kommer att diskriminera dem som snabbare än andra har återbetalat
            sina studielån.
          </p>
          <p xml:id="i-Fspg9k5hXmkFazv7aYh3n9">
            Såsom ovan anförts sammanhänger orättvisorna i förslaget med
            att detta anknyter till studieskulderna i stället för till studiekostnaderna.
            Om man följer det förslag om avdragsrätt vid beskattningen för
            studiekostnader som vi förordat, undgår man sådana orättvisor.
            Vårt förslag går nämligen ut på att de studerande, oavsett hur
            de finansierar sina studier och hur lång tid dessa tar, skall
            medges rätt till avdrag för ett belopp av 3 000 kr. för varje
            studieår av en på normaltid avlagd examen. I jämförelse med departementsförslaget
            kommer en sådan avdragsrätt att i långt högre grad stimulera de
            studerande att fullfölja sina studier fram till examen. Fram-
            för allt kommer den att gynna studerande som är arbetsamma och
            spar- samma.
          </p>
          <p xml:id="i-KrsF7Wrw6xKGiJqQyqDk5p">
            Under tidigare år har enligt gällande regler från anslaget till
            Kostnader för avskrivning av vissa studielån med statlig kreditgaranti
            bestritts kost- nader för avskrivning av lån med statlig kreditgaranti
            i vissa fall, bl. a. då låntagare avlidit. Med hänsyn till de
            hos garantilånenämnden anmälda dödsfall som nu aktualiserar avskrivning
            av studielån har nämnden hem- ställt om en ökning med 50 000 kr.
            till 150 000 kr. av medelsanvisningen
          </p>
          <pb facs="riksdagen-motions-pdf/data/1961/mot_1961__ak__676/mot_1961__ak__676-004.pdf"/>
          <fw xml:id="i-GuhvSVwCE7WbUbpbzXMh6C">
            Motioner i Andra kammaren, nr 676 år 1961 5
          </fw>
          <p xml:id="i-RZETzukR1zgkUg9AX4zmbi">
            under ifrågavarande anslag. Vi förordar att anslaget för nästa
            budgetår uppföres med det av nämnden äskade beloppet. Under åberopande
            av det ovan anförda samt motionerna 1: 464 och II: 538 hemställer
            vi, att riksdagen måtte 1) avslå de i proposition nr 55 förordade
            grunderna för generell avskrivning av vissa studielån; 2) till
            Kostnader för avskrivning av vissa studielån med statlig kreditgaranti
            för budgetåret 1961/62 under åttonde huvudtiteln anvisa ett förslagsanslag
            av 150 000 kronor.
          </p>
          <p xml:id="i-95se7x5PraggYdH7QQYSMA" type="date">
            Stockholm den 14 mars 1961
          </p>
          <div xml:id="i-8AdfT36eFrHpQ48oUvCnqb" type="signatureBlock">
            <list xml:id="i-UobGacRNEEEuXaC6KGa962">
              <item xml:id="i-6VP9koYYEFhnnMMZi7aG9M" who="unknown" type="signature">
                Folke Björkman Karin Wetterström
              </item>
            </list>
          </div>
        </div>
      </div>
    </body>
  </text>
</TEI>
