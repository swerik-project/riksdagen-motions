<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-NU-00239">
  <teiHeader>
    <fileDesc>
      <titleStmt>
        <title>Utvecklingspolitik för tillväxt i hela landet</title>
        <author corresp="i-GSfuaZB2iKY7EQ9cNr63sp i-GSfuaZB2iKY7EQ9cNr63sp">av Lennart Daléus m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingspolitik för tillväxt i hela landet</title>
          <idno type="rdwebb">GO02N239</idno>
          <rs type="number">N239</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GO02N239/text</ref>
          <ref type="dokument_url_html">http://data.riksdagen.se/dokument/GO02N239</ref>
          <ref type="dokumentstatus_url_xml">http://data.riksdagen.se/dokumentstatus/GO02N239</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GSfuaZB2iKY7EQ9cNr63sp</idno>
            <name>Lennart Daléus</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-S5PCk5aLzcaX5qooYtMdGY</idno>
            <name>Rolf Kenneryd</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <name>Lena Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XXHxxQRuSjGXVxaVhcXaFk</idno>
            <name>Åke Sandström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-GSfuaZB2iKY7EQ9cNr63sp</idno>
            <name>Lennart Daléus</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-S5PCk5aLzcaX5qooYtMdGY</idno>
            <name>Rolf Kenneryd</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <name>Lena Ek</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XXHxxQRuSjGXVxaVhcXaFk</idno>
            <name>Åke Sandström</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PkiR7avDecRZajSePgSpDn" type="signed"/>
        <correspContext corresp="i-PkiR7avDecRZajSePgSpDn">
          <note type="signatory" corresp="i-GSfuaZB2iKY7EQ9cNr63sp"/>
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-VHSPVhF5LjvV5m4yU1W3FJ"/>
          <note type="signatory" corresp="i-97ancH8vcZWM84VcKVCDX7"/>
          <note type="signatory" corresp="i-S5PCk5aLzcaX5qooYtMdGY"/>
          <note type="signatory" corresp="i-EANGVQ7bBDvQLJRQXHptPX"/>
          <note type="signatory" corresp="i-85m2VX7KSiTFeJSnapgkxu"/>
          <note type="signatory" corresp="i-XXHxxQRuSjGXVxaVhcXaFk"/>
          <note type="signatory" corresp="i-GSfuaZB2iKY7EQ9cNr63sp"/>
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-S5PCk5aLzcaX5qooYtMdGY"/>
          <note type="signatory" corresp="i-VHSPVhF5LjvV5m4yU1W3FJ"/>
          <note type="signatory" corresp="i-97ancH8vcZWM84VcKVCDX7"/>
          <note type="signatory" corresp="i-EANGVQ7bBDvQLJRQXHptPX"/>
          <note type="signatory" corresp="i-85m2VX7KSiTFeJSnapgkxu"/>
          <note type="signatory" corresp="i-XXHxxQRuSjGXVxaVhcXaFk"/>
        </correspContext>
        <correspAction type="reviewing" xml:id="i-N1U58JqFxWNkXGaC1xYoVL">
          <date when="2000-10-11"/>
        </correspAction>
        <correspAction type="referral" xml:id="i-YK5mSUzAKMsBH5na7Diqg2">
          <date when="2000-10-11"/>
        </correspAction>
        <correspAction type="dismissal" xml:id="i-Vz1aAk2V2sxyFsV38Mw5MR">
          <date when="2000-10-11"/>
        </correspAction>
        <correspAction type="submission" xml:id="i-9qZufFTGFGLyVcqFyBiPEg">
          <date when="2000-10-05"/>
        </correspAction>
        <correspAction type="referral" xml:id="i-AEGAhWggQTyeP1DeLcWEUu">
          <date when="2000-10-11"/>
        </correspAction>
        <correspAction type="dismissal" xml:id="i-4APimVXSJVQzeSr9nBM2ap">
          <date when="2000-10-11"/>
        </correspAction>
        <correspAction type="submission" xml:id="i-PR4cAJZZtVcYzEbUJmMJF6">
          <date when="2000-10-05"/>
        </correspAction>
        <correspAction type="assigned" xml:id="i-3iNcy6U4NGoZ9YB3h1u4Tm"/>
        <correspContext corresp="i-3iNcy6U4NGoZ9YB3h1u4Tm">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_N_0239/mot_200001_N_0239-0001.pdf"/>
      <div type="motHeader" xml:id="i-LKUzpRWejAiYHrv1JJJs22">
        <div type="motTitle" xml:id="i-VvgsmRrkCAeWLir7roNSTo"/>
        <div type="motSubmissionInfo" xml:id="i-XshftJoRbigpFVLEXFgHEB"/>
      </div>
      <div type="motBody">
        <div>
          <p>2000/01 mnr: N239 pnr: c007</p>
          <p>Motion till riksdagen 2000/01:N239</p>
          <p>av Lennart Daléus m.fl. (c)</p>
          <p>Utvecklingspolitik för tillväxt i hela landet</p>
          <p>1 Sammanfattning</p>
          <p>Tron på människans förmåga som skapande varelse är en naturlig utgångspunkt för Centerpartiet. Skapande och kreativitet är inte bara grunden för ekonomiskt välstånd, utan även en förutsättning för att individer och regioner skall kunna växa. Detta synsätt måste genomsyra samtliga politikområden för att få genomslag i samhället. Statens roll är att skapa och ansvara för de grundläggande förutsättningar som är nödvändiga för att kreativitet och entreprenörskap skall kunna utvecklas. Att känna att man är fri och oberoende är ytterligare ett perspektiv på livs- kvalitet. Beroende av stöd och bidrag är sällan eller aldrig utvecklande. Det är heller inte nödvändigt om likvärdiga villkor och möjligheter för tillväxt finns i hela landet. Stöd och bidrag riskerar att låsa in människor i befintliga strukturer istället för att låta dem växa av egen kraft. Varje människa behöver känna att hennes insatser är värdefulla, oavsett vad insatsen består av. Egna initiativ syftande till utveckling av människan och hennes närområde bör stimuleras i större utsträckning än idag. Det civila samhället har i alltför stor utsträckning tryckts tillbaka av staten och i politiken har dess betydelse underskattats. Det krävs en förnyad balans som ger människor och regioner förutsättningar att växa i engagemang och ansvarstagande. Regionalpolitiken måste omformas från att bygga på stöd och bidrag till ett mer tillväxtorienterat underifrånperspektiv. Detta måste vara inriktningen på den framtida politiken för livskraft i hela landet. Motionen skall ses som en grund för de principer Centerpartiet anser bör prägla den framtida politiken för utveckling och tillväxt i hela landet.</p>
          <p>2 Innehållsförteckning</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0002.pdf"/>
          <p>2000/01:N239</p>
          <p>1 Sammanfattning... 2 Innehållsförteckning. 3 Inledning 4 Mer än bara landsbygd. 4.1 Livskvalitet. 5 Människan........ 5.1 Att låta ungdomar växa. 5.2 Att låta vuxna växa 6 Grunder för tillväxt......... 6.1 Grundläggande service. 6.2 Självbestämmande för regionerna. 6.3 Det civila samhälle 6.4 Utbildning. 6.5 Arbete. 6.6 Företagande. 6.7 Kommunikationer.</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0003.pdf"/>
          <p>2000/01:N239</p>
          <p>3 Förslag till riksdagsbeslut</p>
          <p>1. Riksdagen tillkännager för regeringen som sin mening vad i motionen anförs om form och tillgänglighet av grundläggande service. 2. Riksdagen tillkännager för regeringen som sin mening vad i motionen anförs om utformandet av en medveten strategi och samarbete med det civila samhällets gemenskaper från staten och dess myndigheter. 3. Riksdagen tillkännager för regeringen som sin mening vad i motionen anförs om en ny inriktning för regionalpolitiken syftande till att skapa utveckling och tillväxt i hela landet.</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0004.pdf"/>
          <p>2000/01:N239</p>
          <p>4 Inledning</p>
          <p>Tron på människans förmåga som skapande varelse är en naturlig utgångspunkt för Centerpartiet. Skapande och kreativitet är inte bara grunden för ekonomiskt välstånd, utan även en förutsättning för att individer och regioner skall kunna växa. Detta synsätt måste genomsyra samtliga politikområden för att få genomslag i samhället. Detta är också en av förutsättningarna för fortsatt tillväxt och välfärd i hela landet. Statens roll i detta arbete är att skapa och ansvara för de grundläggande förutsättningar som är nödvändiga för att kreativitet och entreprenörskap skall kunna utvecklas fullt ut. Olika regioner har olika behov och förutsättningar för utveckling. Detta innebär att fördelningen av medel för regionernas utveckling, i större utsträckning än idag, måste ske på ett lokalt plan. Det är viktigt att den förda politiken uppfattas som legitim av det stora flertalet som berörs. Detta förutsätter att styrningen av insatser och resursanvändning är demokratisk och att insynen i resursfördelningen förbättras.</p>
          <p>Oavsett hur goda förutsättningar som ges människor och regioner sker ingen utveckling om inte viljan att utvecklas finns hos de enskilda individerna eller regionerna. Ansvaret för regioners och individers utveckling kan inte läggas på staten. Däremot kan staten göra mycket för att undanröja hinder och skapa förutsättningar för människor och regioner att utvecklas och växa. Regionalpolitiken måste omformas från att bygga på stöd och bidrag till ett mer tillväxtorienterat underifrånperspektiv. Detta måste vara inriktningen på den framtida politiken för livskraft i hela landet. Motionen skall ses som en grund för de principer Centerpartiet anser bör prägla den framtida politiken för utveckling och tillväxt i hela landet. Större delen av våra konkreta förslag återfinns i de motioner som berör de specifika politikområdena, varför vi här väljer att hänvisa till dessa i texten.</p>
          <p>5 Mer än bara landsbygd</p>
          <p>Begreppet regionalpolitik omfattar inte bara lands- och glesbygd. Regionalpolitik omfattar de politikområden som syftar till att utjämna olikheter mellan regioner och skapa likvärdiga tillväxtmöjligheter i hela landet. Utsatta regioner finns i hela landet, såväl i storstadsregioner som i glesbygd. Insatser som syftar till att höja tillväxten och låta människor och företag växa i alla dessa regioner är grunden för den politik som Centerpartiet vill föra. Förutsättningar och behov skiljer sig mellan utsatta regioner. Man kan inte jämföra glesbygdskommunen i Norrbottens inland med förorter i exempelvis Stockholm, Göteborg eller Malmö. Likväl är det nödvändigt att regionalpolitiska åtgärder sätts in i dessa områden för att ge dessa likvärdiga möjligheter efter de behov som kan identifieras. För att nå bästa möjliga</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0005.pdf"/>
          <p>resultat i det regionalpolitiska arbetet måste ett större självbestämmande för regionerna möjliggöras. Beroende av stöd och bidrag är sällan eller aldrig utvecklande. Det är heller inte nödvändigt om likvärdiga villkor och möjligheter för tillväxt finns i hela landet. Stöd och bidrag riskerar att låsa in människor i befintliga strukturer istället för att låta dem växa av egen kraft. Varje människa behöver känna att hennes insatser är värdefulla, oavsett vad insatsen består av. Egna initiativ syftande till utveckling av människan och hennes närområde bör stimuleras i större utsträckning än idag.</p>
          <p>5.1 Livskvalitet</p>
          <p>Närhet till natur och rekreation har stor betydelse för många människor, och känslan av frihet och obundenhet bidrar till ökad livskvalitet. Samtidigt innebär ett boende i Småorts-Sverige trygghet och gemenskap för många. Detta sammantaget har inneburit att en ny, grön trend sprider sig genom landet, en trend som resulterar i att alltfler flyttar till den tätortsnära landsbygden, där en för dessa ökad grad av livskvalitet kan uppnås. Centerpartiet värnar om mångfald och valfrihet för människan. Detta utgör en väsentlig del av livskvaliteten. Målet är att ge utrymme för människor att själva förverkliga sin idé om det goda livet. En förutsättning för att detta skall vara möjligt, är att det finns livskraft i hela landet. God infrastruktur och en garanterad grundläggande service ger hela Sverige möjlighet att leva och utvecklas på likvärdiga villkor. Sverige behöver en livskraftig landsbygd. Det är viktigt för dem som bor där, men också för de människor som ser möjligheten att vid ledighet fly från storstadens trängsel och stress till en lugnare och för dem mer fridfull miljö. Stora delar av landsbygden och Småortssverige, ofta i utsatta regioner, lever upp under de semesterveckor och långhelger då Sverige varvar ner och hämtar ny kraft, vilket visar på betydelsen av livskraftiga regioner året runt. Att känna att man är fri och oberoende är ytterligare ett perspektiv på livs- kvalitet. Beroende av stöd och bidrag är sällan eller aldrig utvecklande. Det är heller inte nödvändigt om likvärdiga villkor och möjligheter för tillväxt finns i hela landet. Stöd och bidrag riskerar att låsa in människor i befintliga strukturer istället för att låta dem växa av egen kraft. Varje människa behöver känna att hennes insatser är värdefulla, oavsett vad insatsen består av. Egna initiativ syftande till utveckling av människan och hennes närområde bör stimuleras i större utsträckning än idag. Livskraft i hela landet ökar även livskvaliteten i de delar av landet som nu riskerar att drabbas av tillväxtinfarkt. I dessa regioner är tillväxten så stark att livskvaliteten riskeras på grund av stress, trängsel, miljöproblem och socialt utanförskap. Genom att skapa möjligheter för tillväxt och företagande i utsatta regioner kan de regioner där tillväxten riskerar att överhetta regionen avlastas.</p>
          <p>2000/01:N239</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0006.pdf"/>
          <p>2000/01:N239</p>
          <p>10</p>
          <p>6 Människan</p>
          <p>Varje människa är unik och föds med olika förutsättningar. Den mångfald som detta innebär öppnar för en mängd kombinationer av möjligheter och utfall. Detta är en av de största tillgångar som finns i samhället idag. Behoven och förutsättningarna förändras över tiden. För en livskraftig region är det nödvändigt att under livets alla skeden kunna möta de behov som finns, samtidigt som förutsättningarna tas tillvara på bästa sätt. Detta kräver att samhället har en beredskap att möta den enskilde individen på dennes villkor. Vilket kön, etnicitet, religion, sexuell läggning, ålder eller social bakgrund individen har skall inte ha betydelse. En livskraftig region måste ha resurser att bemöta individen med respekt och erbjuda henne likvärdiga möjligheter att leva ett gott liv.</p>
          <p>6.1 Att låta ungdomar växa</p>
          <p>Det finns en stor skillnad i de uppväxtförhållanden som råder för dagens ungdomar om man jämför med hur deras föräldrar växte upp. Informationsflödet från såväl tidningar, TV, radio och Internet har medfört att ungdomar idag har en öppnare attityd och andra värderingar än vad ungdomar hade för bara några år sedan. Detta leder i förlängningen till att de drömmar de önskar förverkliga har ett något annorlunda innehåll än tidigare. Ungdomars möjligheter till självförverkligande är idag starkt begränsade. Ofta är ungdomar kraftigt underrepresenterade i beslutande församlingar på alla nivåer, vilket innebär att ungdomars synsätt och värderingar kommer i skymundan i den politiska debatten. Inte sällan odlas myten att ungdomar är ointresserade av politik, när frågan istället borde formuleras i vilken utsträckning ungdomar ges utrymme i det politiska systemet. En förutsättning för att livskraftiga regioner skall kunna utvecklas är att ungdomar tar aktiv del och ges utrymme i det politiska systemet. Genom att i större utsträckning flytta ner makten till ungdomar och ge dessa ett större ansvar, kan ett större engagemang uppnås. Delaktighet och inflytande över de beslut som rör ungdomars vardag leder till bättre beslut och till att fler ungdomar känner ett medansvar för att besluten verkställs. I många kommuner har ungdomsråd bildats, vilket är positivt om dessa får ett verkligt inflytande och inte utgör ett alibi för äldre politiker. Ofta begränsas ungdomsrådens möjligheter av bristande resurser inom den kommunala ekonomin. För bara några år sedan var det inte ovanligt att ungdomar sökte sig till Sveriges större städer för att söka sig ett ökat utbud och större valfrihet. Idag är det inte med samma självklarhet de stora städerna i Sverige man söker sig till. Det kan lika gärna var New York, Berlin eller Paris som lockar. I framtiden lär detta bli än vanligare än vad det är idag.</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0007.pdf"/>
          <p>Att söka nya utmaningar är utvecklande för individen och bör därför även bejakas. Nya erfarenheter inhämtas och kan användas i ett framtida yrkesliv. Den rörlighet som vi ser bland dagens ungdomar bör därför uppmuntras. Det är dock viktigt ur samhällelig synvinkel att denna rörlighet inte är ensidig. Det ska vara lika naturligt att söka sig ut i småorts-Sverige, om och när man så önskar, som det är att bege sig ut i världen. Idag är tyvärr så inte fallet. Undersökningar som Glesbygdsverket genomfört visar att det i storstadsregionerna finns människor som önskar söka sig ett liv utanför storstaden. Att dessa inte tar steget kan bland annat bero på att möjligheterna till försörjning och kulturellt utbud anses vara begränsade. För att fler ungdomar ska ta steget att flytta ut i småorts-Sverige bör man ge ungdomar medel och vägledning att genom olika projekt utveckla kulturutbudet i regionerna. Vi föreslår i vår kulturpolitiska motion att 100 miljoner kronor skall anslås till Ungdomsstyrelsen för att sedan efter ansökan fördelas ut till de kommunala ungdomsråden eller motsvarande. Detta för att utveckla det kulturella utbudet för ungdomar, med ungdomar och av ungdomar.</p>
          <p>6.2 Att låta vuxna växa</p>
          <p>Samhället är fullt av stereotypa föreställningar som tillskriver människor roller i samhället. Särskilt tydligt blir detta om man studerar kvinnor och män. Män och kvinnor har tillskrivits olika roller i samhället, vilka på ett avsevärt sätt begränsar såväl kvinnors som mäns möjlighet att förverkliga sig själva. I en livskraftig region är det viktigt att ta tillvara de mänskliga resurser som inns inom regionen på bästa sätt. Alltför många av de insatser som görs idag riktas mot män och mäns verksamheter. Detta trots det faktum att Sverige är könsmässigt tudelat idag. Det finns fler män än kvinnor i de utsatta delarna av landet och det omvända örhållandet gäller i storstadsregionerna. Det faktum att miljöombyte är den vanligaste orsaken till att man byter bostadsort, visar att just det kulturella perspektivet har stor betydelse för människor. Genom att föra in ett könsper- spektiv i regionalpolitiken kan en utjämning av skillnaderna ske. Ett exempel på könsperspektiv i regionalpolitiken är att satsa på en större mångfald och valfrihet i arbetsmarknads-, kultur- och fritidsutbud samt social infrastruktur i</p>
          <p>orm av barnomsorg och skola.</p>
          <p>7 Grunder för tillväxt</p>
          <p>7.1 Grundläggande service</p>
          <p>Olika regioner har olika förutsättningar samtidigt som människors servicebehov till stora delar sammanfaller. Det ligger inom statens ansvar att</p>
          <p>2000/01:N239</p>
          <p>21</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0008.pdf"/>
          <p>2000/01:N239</p>
          <p>12</p>
          <p>se till att dessa behov tillgodoses med en grundläggande samhällelig service. Detta är särskilt angeläget för att systemet med nationella solidariska skatter skall uppfattas som legitimt. Centerpartiet anser att det grundläggande kravet är att det skall finnas tillgång till denna service. Den driftsform som den bedrivs i är inte det väsentliga. Centerpartiet förespråkar en mångfald driftsformer vad gäller vård, grundskola, barn- och äldreomsorg och den postala infrastrukturen. Ofta innebär alternativa driftsformer att servicenivån förbättras och tillgängligheten ökar. Tydliga exempel på detta är exempelvis post i butik, friskolereformen eller den kooperativa äldreomsorgen. Utvecklandet av dessa driftsformer har inneburit att nödvändig samhällelig service har kunnat behållas till lägre kostnad och ökad tillgänglighet, vilket bidragit till en ökad livskraft och livskvalitet i utsatta regioner. Genom ytterligare avregleringar och upphandling av tjänster är det möjligt att även fortsättningsvis säkerställa en grundläggande service. Möjligheterna är även stora att servicen kan utökas ytterligare. Ett exempel på detta är att säkerställa en kassaservice på landsbygden även i framtiden. Finansieringen av dessa verksamheter skall även fortsättningsvis ske solidariskt. Vad som ovan anförts om tillgången och formen för grundläggande service bör ges regeringen till känna. Staten har ett grundläggande ansvar för upprätthållande av den enskilde individens rättstrygghet. Centerpartiet anser att det är statens ansvar att se till att polis finns i tjänst, i preventivt syfte, i varje kommun dygnet runt. Även möjligheten att få rättshjälp är en viktig del för en livskraftig regions utveckling. Centerpartiet har i sin motion om rättstrygghet fört fram betydelsen av polisnärvaro och de små tingsrätternas bevarande. Att bo på landsbygden innebär väldigt ofta extra kostnader. Långa avstånd och avsaknaden av alternativa transportmöjligheter gör bilen till en nödvändighet. För att kompensera resor till och från arbete har möjligheten att göra ett reseavdrag funnits sedan många år. Men för de boende på landsbygd och i glesbygd kompenserar inte reseavdraget för de många mil som körs vid resor till och från affär och service, för att skjutsa barn till och från idrott eller föreningsliv. Mycket av detta är viktigt för både barn, ungdomar och föräldrar. Boende långt ifrån de områden där större infrastrukturinvesteringar sker</p>
          <p>kan inte dra nytta av dessa större satsningar på bl.a. kollektivtrafik. Det är inte rimligt att de som bidrar till finansieringen inte själva kan dra fördel av de vinster som skapas. Att bo på landsbygden innebär att man måste ha bil,</p>
          <p>oftast behöver hushållet dessutom två. Kostnader som uppstår på grund av långa avstånd måste därför kompenseras. Vi föreslår i vår skattemotion att ett landsbygdsavdrag för sådan kompensation ska införas år 2002.</p>
          <p>7.2 Självbestämmande för regionerna</p>
          <p>Den politiska nivån har tappat mark och anonymiteten i beslutsfattandet har ökat. En ökad anonymitet i politiken är oroväckande, då det är svårt att</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0009.pdf"/>
          <p>utkräva ansvar av någon som man inte vet vem det är. Koncentration, centraliserade system och sektorspolitik förhindrar goda lokala lösningar. Makten måste utgå ifrån ett underifrånperspektiv och besluten skall fattas så nära de av beslutet berörda som möjligt. Centerpartiet verkar för starka regioner med folkvalda organ och egen beskattningsrätt under förutsättning att bildandet av dessa föregås av en folkomröstning. Regionerna bör då ta över de uppgifter som landstingen har, samt vara ett naturligt organ för många av de beslut som idag fattas av statliga organ. Genom detta kan förutsättningarna för regionens utveckling tas tillvara på bästa sätt.</p>
          <p>7.3 Det civila samhället</p>
          <p>Det civila samhället kan beskrivas som den arena som varken är stat eller marknad. Det formas av människors frivilliga samverkan på en mängd olika arenor — i nätverk, föreningar eller kooperativ — för att på olika sätt ta vara på gemensamma intressen. Ett levande civilt samhälle bidrar till att skapa ett socialt kapital — i kontakter mellan människor. Det sociala kapitalet har stor betydelse för en regions utvecklingsmöjligheter och bidrar till starkare företag och en bättre tillväxt. Det civila samhället har i alltför stor utsträckning tryckts tillbaka av staten och i politiken har dess betydelse underskattats. Det krävs en förnyad balans som ger människor och regioner förutsättningar att växa i engagemang och ansvarstagande. Samtidigt måste staten bli bättre på att sköta sina huvudsakliga uppgifter, att skapa likvärdiga villkor och undanröja hinder för utveckling och tillväxt i hela landet. En bättre balans uppnås inte enbart genom att staten drar sig tillbaka, utan förutsätter även en medveten strategi och samarbete från statens och myndigheternas sida med gemenskaperna i det civila samhället för att stärka dessa gentemot starka ekonomiska intressen. Vad som ovan anförts om att utveckla en medveten strategi och samarbete från statens och myndigheternas sida med gemenskaperna i det civila samhället bör ges regeringen till känna.</p>
          <p>7.4 Utbildning</p>
          <p>En förutsättning för livskraftiga regioner och en levande landsbygd är tillgången till utbildning; detta gäller såväl grundskola, gymnasieskola som högre utbildning. Betydelsen av de små lands- och glesbygdsskolorna kan inte underskattas. De utgör en väsentlig del i dessa kommundelars utvecklingskraft, inte minst på grund av den naturliga mötesplats som en skola på landsbygden utgör. I många delar av landet garanteras ett fullgott utbud inom gymnasieskolan tack vare samverkan mellan kommuner och regioner. Med hjälp av ny teknik kan denna samverkan utvecklas ytterligare, vilket förutsätter att en fullgod digital infrastruktur finns uppbyggd i hela landet.</p>
          <p>2000/01:N239</p>
          <p>13</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0010.pdf"/>
          <p>2000/01:N239</p>
          <p>14</p>
          <p>Möjligheterna till ett livslångt lärande är väsentlig för att regionerna skall kunna utvecklas i takt med att förutsättningarna förändras. En beredskap både inom regionerna och hos individerna på de omvärldsförändringar som sker är nödvändig för att kunna utveckla såväl region som individ. De små och medelstora högskolorna har en stor betydelse för dessa närliggande regioner. Ofta utgör dessa utbildningsorter en motor för regionens utveckling. Detta faktum måste ytterligare förstärkas genom att tillförsäkra små och medelstora högskolor fasta forskningsresurser. På detta sätt kan en god forskarmiljö med hög kvalitet byggas upp, vilket i sin tur öppnar ytterligare dörrar till forskningsresurser. Forskning innebär även att dessa högskolor kan utveckla en spetskompetens inom vissa områden vilket är positivt för regionernas fortsatta utveckling. Genom att spetskompetens finns på orten kan näringsliv och högskola genom samverkan skapa förutsättningar för tillväxt. En högkvalitativ forskning leder ofta även till att avknoppningsföretag startas, något som visat sig vara positivt för såväl regionen som den aktuella högskolans fortsatta utveckling. Centerpartiet har i sin näringslivspolitiska motion (N267) föreslagit att tillgången på riskkapital skall förbättras inom de regioner och affärsområden där det idag är svårt att finna kapital. Ett sätt att göra detta är att avsätta delar av vinsterna från vattenkraften i fonder för riskkapitalförsörjning för startande av företag. Detta skulle på sikt ersätta de nuvarande systemen för riskkapitalförsörjning för nystartade företag. Fonderna skall styras av regionala styrelser. I dessa fonder skall även såväl enskilda som företag kunna placera pengar under skattemässigt gynnsamma förhållanden. Utöver dessa fonder bör ytterligare riskkapitalförsörjning stimuleras, exempelvis genom olika modeller för t ex lokalt riskkapital, lokala fonder, nätverksbanker och kreditgarantiföreningar.</p>
          <p>7.5 Arbete</p>
          <p>Trots att det går bra för stora delar av Sverige finns det regioner där arbetslösheten fortfarande är hög. Samtidigt finns det regioner där det råder brist på arbetskraft. Detta är resultatet av en föråldrad arbetsmarknadspolitik där centralstyrning har gjort det svårt att ta hänsyn till lokala och regionala förutsättningar. Arbetsmarknadspolitiken måste decentraliseras så att en matchning mellan utbildningar och näringslivets behov kan ske. De arbetsmarknadspolitiska resurserna måste få användas friare och en ökad samverkan mellan de lokala aktörerna på arbetsmarknaden måste utvecklas. De lokala arbetsmarknaderna måste göras större. Detta kan åstadkommas genom bättre kommunikationer och ett höjt reseavdrag. Centerpartiet föreslår i vår skattemotion att reseavdraget höjs till 20 kronor per mil och att resor till och från barnomsorg skall inkluderas i detta. Incitamenten för studenter som avslutat sin studier att flytta ut i småorts- Sverige bör förstärkas. Detta inte minst på grund av det faktum att det inom</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0011.pdf"/>
          <p>kort kommer att bli stora pensionsavgångar inom såväl näringsliv som offentlig sektor. En stor del av dessa avgångar består av arbetstagare med akademisk bakgrund. Totalt sett kan det komma att bli svårt för kommuner med en liten andel ungdomar, som söker sig vidare till högre studier, att ersätta de vakanser som uppstår. En anledning till detta är den sociala snedrekrytering som finns i landet, men kan även härledas till skattetryck, kommunikationer, social service, kultur och nöjesutbud. Det är därför önskvärt att staten går in och skapar incitament, liknande det system som utarbetats i Norge med avskrivning av studieskulder för de studenter som efter avslutade studier flyttar till vissa regioner och finner sin utkomst där. Genom detta kan de förväntade vakanserna tillsättas. En ökande andel akademiker i regionen bildar samtidigt underlag för ett mer varierat kulturutbud. En ökad andel invånare med akademisk bakgrund kan även motverka den sociala snedrekrytering som finns inom vissa regioner i Sverige. Centerpartiet lägger ett förslag i sin budgetmotion (Fi210) där ett system för avskrivning av studieskulder inrättas vid halvårsskiftet 2001.</p>
          <p>7.6 Företagande</p>
          <p>Medvetna statliga och privata insatser i kombination med lokalt ansvar och inflytande är avgörande för en god regional utveckling. Inte minst gäller det att stimulera innovationer och nyföretagande, i samverkan mellan högskolor och det omgivande samhället. Lokala och regionala aktörer, som högskolan, kommuner och lokalt näringsliv, bör stimuleras att i än högre grad samverka kring lokal utveckling. Ett livaktigt företagande är en grundförutsättning för utveckling och tillväxt i regionerna. Företagandet skall präglas av mångfald, nyfikenhet och utvecklingsvilja. Förutsättningarna för företagande skall, till skillnad från idag, vara lika för män, kvinnor och invandrare. Samtidigt står företagandet i hela landet inför stora utmaningar i en alltmer globaliserad värld. Detta öppnar upp för nya möjligheter men även för en ökad konkurrens. Det är viktigt att företag får hjälp att utveckla sina produkter och sin produktion. Centerpartiet ser framtiden an med tillförsikt och vi är beredda att hjälpa företag i detta arbete. Genom att avsätta medel från försäljning av statliga företag och avsätta medel från vattenkraften skall fonder och bolag bildas. Dessa skall ha till uppgift att aktivt hjälpa företag och antingen genom lån eller aktivt delägarskap finansiera såväl produktutveckling som start av nya företag. Vi redogör närmare för utformningen av dessa bolag och fonder samt finansiering av detta i vår näringspolitiska motion.</p>
          <p>7.7 Kommunikationer</p>
          <p>För företag är tillgången till kommunikationer central, inte minst för företag som befinner sig på ett längre avstånd från de stora marknaderna. Statens</p>
          <p>2000/01:N239</p>
          <p>15</p>
          <pb facs="riksdagen-motions-pdf/data/200001/mot_200001_N_0239/mot_200001_N_0239-0012.pdf"/>
          <p>2000/01:N239</p>
          <p>16</p>
          <p>ansvar för kommunikationer är således en central punkt i arbetet med att skapa förutsättningar för utveckling och tillväxt i regionerna. Centerpartiet kan konstatera att regeringen inte tagit detta ansvar, till stor skada för företag i såväl landsbygd som större städer. Företag i tillväxtregioner är i samma behov av fullgod infrastruktur, såväl digital som fysisk. Detta då en stor del av deras marknad befinner sig på landsbygden. Centerpartiet har i sin kommunikationsmotion föreslagit att en tioårs plan för det svenska vägnätet skall upprättats samt ordnat finansiering för detta. Målsättningen är att under denna period ta igen det eftersatta underhållet samt genomföra förbättringar. Samtliga vägar skall vara farbara årets alla dagar. Detta är den viktigaste åtgärden för att även de mest utsatta regionerna i landet skall kunna utvecklas i framtiden. Centerpartiet har i många år drivit kravet på en digital allemansrätt där hushåll och företag i hela landet på lika villkor skall ha möjlighet att koppla upp sig mot Internet genom en fullgod bredbandsuppkoppling. Regeringens halvhjärtade IT-satsning kommer att ytterligare öka skillnaderna mellan de regioner som har en god tillväxt och de som ännu inte haft möjlighet att ta del av de goda tiderna. Den svenska järnvägens betydelse bör uppvärderas. Större satsningar bör göras på att bygga ut det svenska järnvägsnätet, inte bara i nord-sydlig riktning utan även i väst-östlig riktning. Det finns en stor potential både inom person- och godstransporter i dessa riktningar. Järnvägstransporter har stor betydelse ur miljösynpunkt och bör även av denna anledning stimuleras. Vad som ovan anförts i motionen om inriktningen på den framtida politiken för utveckling och tillväxt bör ges regeringen till känna.</p>
          <p>Stockholm den 2 oktober 2000</p>
          <p>Lennart Daléus (c)</p>
          <p>Agne Hansson (c) Birgitta Carlsson (c) Margareta Andersson (c) Rolf Kenneryd (c) Kenneth Johansson (c) Lena Ek (c) Åke Sandström (c)</p>
        </div>
      </div>
    </body>
  </text>
</TEI>
