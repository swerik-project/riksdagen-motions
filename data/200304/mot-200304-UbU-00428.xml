<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UbU-00428">
  <teiHeader>
    <fileDesc>
      <titleStmt>
        <title>Homosexuellas, bisexuellas och transpersoners situation i utbildningsväsendet, m.m.</title>
        <author corresp="i-C44sMEE9ocAndjedeN9fLp">av Yvonne Ruwaida m.fl. (mp, fp, v, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Homosexuellas, bisexuellas och transpersoners situation i utbildningsväsendet, m.m.</title>
          <idno type="rdwebb">GR02Ub428</idno>
          <rs type="number">Ub428</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GR02Ub428/text</ref>
          <ref type="dokument_url_html">http://data.riksdagen.se/dokument/GR02Ub428</ref>
          <ref type="dokumentstatus_url_xml">http://data.riksdagen.se/dokumentstatus/GR02Ub428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-EYsBC4u5K3oa8SyoHdgTPc</idno>
            <name>Claes Västerteg</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BpgkwWE6mN1R5FdYrF1mRr" type="signed"/>
        <correspContext corresp="i-BpgkwWE6mN1R5FdYrF1mRr">
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-LDb1GxQGG47N4mNNZ13jSZ"/>
          <note type="signatory" corresp="i-Qa1ZufD1xJDN43bJxjLRPB"/>
          <note type="signatory" corresp="i-EYsBC4u5K3oa8SyoHdgTPc"/>
        </correspContext>
        <correspAction type="referral" xml:id="i-AGjLXrLNrr8SQ1xQNN961b">
          <date when="2003-10-15"/>
        </correspAction>
        <correspAction type="dismissal" xml:id="i-4iNiaFEoWEUVZuRZvPtHMr">
          <date when="2003-10-15"/>
        </correspAction>
        <correspAction type="submission" xml:id="i-YA2wvDmWN4fYJkjkx8jQSZ">
          <date when="2003-10-07"/>
        </correspAction>
        <correspAction type="assigned" xml:id="i-4x7W4rUmSPFsKNLAtTwa5T"/>
        <correspContext corresp="i-4x7W4rUmSPFsKNLAtTwa5T">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ub_0428/mot_200304_Ub_0428-0001.pdf"/>
      <div type="motHeader" xml:id="i-EAvEkfrzmpLXkn8vgyTNWb">
        <div type="motTitle" xml:id="i-HB6ge737ZpWKSYwrXZBjZ8"/>
        <div type="motSubmissionInfo" xml:id="i-PP3dtXgaXEg4RjAQjeq5Vz"/>
      </div>
      <div type="motBody" xml:id="i-52v4j6KrANFMapVkqxz4c6">
        <div xml:id="i-XoKqayCWxsuD7HExnfvrqH">
          <p xml:id="i-5pMBGgwhGh7qqbY5pM7b4N">
            2003/04 mnr: Ub428 pnr: -mp965
          </p>
          <p xml:id="i-9ogYPDE352uPF7UmRfWXUW">
            Motion till riksdagen 2003/04:Ub428
          </p>
          <p xml:id="i-9XCWaxaHKeTR2o1XQS6P5o">
            av Yvonne Ruwaida m.fl. (mp, fp, v, c)
          </p>
          <p xml:id="i-K1FpmgHsxrk9ef97zhwcZ9">
            Homosexuellas, bisexuellas och transpersoners situation i utbildningsväsendet,
            m.m.
          </p>
          <p xml:id="i-HBV9KHcSxnKoe3HrwHLR9o">
            Förslag till riksdagsbeslut
          </p>
          <p xml:id="i-KGcRajS1KT6ujWEfvH4TuS">
            1. Riksdagen tillkännager för regeringen som sin mening vad i
            motionen anförs om HBT-kompetens för anställda inom utbildningsväsendet.
            2. Riksdagen tillkännager för regeringen som sin mening vad i
            motionen anförs om HBT-frågor i skollagen. 3. Riksdagen tillkännager
            för regeringen som sin mening vad i motionen anförs om en lag
            om likabehandling på förskolans, grundskolans och gymnasieskolans
            område. 4. Riksdagen tillkännager för regeringen som sin mening
            vad i motionen anförs om kursplanerna på grundskole- och gymnasienivå.
            5. Riksdagen tillkännager för regeringen som sin mening vad i
            motionen anförs om HBT-frågor inom olika skolämnen. 6. Riksdagen
            tillkännager för regeringen som sin mening vad i motionen anförs
            om undervisning i HBT-frågor vid fristående skolor. 7. Riksdagen
            tillkännager för regeringen som sin mening vad i motionen anförs
            om utbildning om HBT-frågor för studerande till vissa yrken. 8.
            Riksdagen tillkännager för regeringen som sin mening vad i motionen
            anförs om läromedel om HBT-frågor.
          </p>
          <p xml:id="i-4kGUvu52nik6qz2eM6dbzT">
            9. Riksdagen tillkännager för regeringen som sin mening vad i
            motionen anförs om undervisning i HBT-frågor för lärarstuderande.
          </p>
          <p xml:id="i-CZGNS8AJxMuco78bJ1NZJs">
            Inledning Riksdagens HBT-grupp
          </p>
          <p xml:id="i-5bgGYpcjmWaDSa4SgBNH2m">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör
          </p>
          <pb facs="riksdagen-motions-pdf/data/200304/mot_200304_Ub_0428/mot_200304_Ub_0428-0002.pdf"/>
          <p xml:id="i-FMHf6CYUoymEqzYqNBnv2y">
            2003/04:Ub428
          </p>
          <p xml:id="i-2vSL8VtAAULzbxZjcXuxdb">
            homosexuella, bisexuella och transpersoner. Totalt deltar ett
            60-tal personer i gruppen. Motionen är undertecknad av en riksdagsledamot
            ur varje partigrupp som deltagit i nätverkets arbete med motionen.
            HBT är en paraplybeteckning för ”homo-, bisexuella och transpersoner”.
            Homosexuella och bisexuella är män och kvinnor i olika åldrar
            med olika etnisk bakgrund, religion och politisk uppfattning.
            De kommer från olika samhällsklasser, från städer och från landsbygd.
            Det enda som skiljer dem från heterosexuella är att de har förmågan
            att älska och känna sexuell attraktion till någon av samma kön.
            Transpersoner är individer som av omgivningen uppfattas ha eller
            ge uttryck för en avvikande könsidentitet, till exempel genom
            att deras köns- identitetsuttryck tidvis eller alltid skiljer
            sig från normen för det kön som registrerats för dem vid födseln.
            Det är bland annat transsexuella, transvestiter, intersexuella
            och dragkings/queens. Transpersonsbegreppet som politisk term
            förutsätter inte att individen själv identifierar sig som transperson.
          </p>
          <p xml:id="i-TWwgYKyyQzuMALUvjfTUu1">
            Våra utgångspunkter
          </p>
          <p xml:id="i-qT1bQSaLrhvk2sZeWT86X">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värd som
            kärlek och sexualitet mellan människor av olika kön. Alla skall
            kunna leva ett värdigt liv, oavsett sexuell läggning eller könsidentitet.
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering. Riksdagen uttalade
            redan 1973 i utskottsbetänkandet LU1973:20 att ”en samlevnad mellan
            två parter av samma kön är en från samhällets synpunkt fullt acceptabel
            samlevnadsform”. I regeringens proposition 1986/87:124 heter det
            att ”den enda säkra skillnaden mellan homosexuella och heterosexuella
            är att homosexuella känslomässigt dras till personer av samma
            kön. I homosexuellas och heterosexuellas förhållanden finns motsvarande
            känslor av vänskap, omsorg, lojalitet, ömhet, kärlek osv.” Trots
            dessa ställningstaganden finns diskriminering även i lagstiftningen.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet. I denna motion, som är ett resultat av vårt
            samarbete, föreslås sådana förändringar som vi anser är viktiga
            att genomföra för att målsättningen om ett pluralistiskt och mångkulturellt
            samhälle skall kunna uppnås. Denna vision innebär ett samhälle
            fritt från diskriminering, våld och fördomar mot personer på grund
            av deras sexuella läggning eller könstillhörighet.
          </p>
          <pb facs="riksdagen-motions-pdf/data/200304/mot_200304_Ub_0428/mot_200304_Ub_0428-0003.pdf"/>
          <p xml:id="i-A3WTZsscW3bNbCDyw9MspJ">
            I denna motion tar vi upp sådana frågor som behandlas i utbildnings-
            utskottet.
          </p>
          <p xml:id="i-PjvEVH9d68XJTK8PWM9UX2">
            Utbildningsväsendet och HBT-personer
          </p>
          <p xml:id="i-EdW7D8xUij3Zq2MJor6cFY">
            För att utbildningsväsendet skall ge samma kvalitet i bemötandet
            av enskilda individer oavsett dessas sexuella läggning eller könsidentitet
            krävs kunskap och insikt. Att en skolsköterska exempelvis skall
            ha kunskap om hur heterosexuell samlevnad kan gestalta sig är
            en självklarhet. Men många skolelever har eller eftersträvar relationer
            med någon av samma kön. Om en skolsköterska saknar den mest grundläggande
            kunskap om samkönad samlevnad drabbar detta kvaliteten i bemötandet
            av eleverna. Motsvarande resonemang kan tillämpas på övriga delar
            av elevvården liksom på lärarkåren och andra anställda inom skolan.
            Därför finns det mycket att göra för att utbildningsväsendets
            anställda har kompetens på området homo-, bi- och transfrågor,
            det vill säga HBT-kompe- tens. Med HBT-kompetens menar vi samma
            typ av insikt, kunskap och förståelse som tas för självklar när
            det gäller heterosexuellas vardag. HBT- kompetensen kan med fördel
            integreras i ett bredare perspektiv av likaberättigande och likabehandling,
            precis som jämställdhetsperspektivet bör integreras och inte ses
            som en isolerad fråga. Skolverket och Högskoleverket bör initiera
            ett utvecklingsarbete på detta område. Detta bör riksdagen tillkännage
            för regeringen som sin mening. Det är också angeläget att man
            i den förestående reformen av skollagen uttryckligen skriver in
            att skolans personal aktivt ska motverka främlingsfientlighet
            och fördomar inklusive fördomar riktade mot homosexuella, bisexuella
            och transpersoner. Genom att nämna detta i skollagen synliggör
            man det åliggande som skolan har att värna de demokratiska värderingarna
            också på HBT-området. Detta bör riksdagen tillkännage för regeringen
            som sin mening. Vi anser också att det bör införas en lag om likabehandling
            på skol- väsendets område, från förskolan till vuxenutbildningen,
            som tillförsäkrar alla elever och studerande rätt till lika behandling
            oavsett bl.a. sexuell läggning och könsidentitet. Ombudsmännen
            mot diskriminering bör bevaka efterlevnaden av lagen och brott
            mot lagen ska kunna leda till skadeståndsskyldighet för skolan.
            I arbetet med att förbereda en sådan lag om likabehandling bör
            man särskilt uppmärksamma de svårigheter som unga HBT-personer
            kan ha att våga kontakta HomO eller JämO för att påtala homofobi
            eller transfobi i undervisningen vid sin skola. För de flesta
            unga människor är det ett mycket stort steg att berätta för någon
            annan att man är t.ex. homosexuell. Det bör prövas vilka möjligheter
            berörda ombudsmän bör ges att närmare granska förhållandena vid
            en särskild skola då indikationer finns om att HBT-personer diskrimineras
            men där ingen enskild person gjort en formell anmälan. Detta bör
            riksdagen tillkännage för regeringen som sin mening.
          </p>
          <p xml:id="i-3Ss9SLTcbeymexFkSbv5hK">
            2003/04:Ub428
          </p>
          <pb facs="riksdagen-motions-pdf/data/200304/mot_200304_Ub_0428/mot_200304_Ub_0428-0004.pdf"/>
          <p xml:id="i-4pXiwBLvhEiZjNUh1gUsSv">
            2003/04:Ub428
          </p>
          <p xml:id="i-HH1BY7JHaaBWDrUpSTjQ4C">
            Undervisningen i HBT-frågor
          </p>
          <p xml:id="i-CJg7P6KQhuodsdL4syTepB">
            Sverige införde på ett tidigt stadium sex- och samlevnadsundervisning
            i grundskolan och på gymnasiet. Aktuella undersökningar har dock
            visat att informationen och kunskapsspridningen om homosexualitet,
            bisexualitet, transsexualism och transvestism är bristfällig både
            i grundskolan, i gymnasieskolan och på de högre utbildningarna.
            Det händer ofta att man inte tar upp frågor som rör HBT över huvud
            taget. Organisationer som RFSU, RFSL och RFSL Ungdom har ofta
            informatörer som når ut till ett stort antal skolor i landet.
            Vi anser att det är orimligt att elevens möjlighet att få saklig
            information om HBT-frågor skall vara beroende av om det finns
            frivilligorganisationer i närheten av skolan eller inte. I den
            nya läroplanen för grundskolan är frågor som berör sex och sam-
            levnad invävda i flera ämnen. Kursplanens texter är däremot mycket
            otydliga i vilka krav som finns på vad eleven skall uppnå i samlevnadskunskapen.
            Att skolan skall upplysa om homosexualitet och bisexualitet har
            helt strukits. Vi finner det orimligt att det kravet inte längre
            finns kvar. Skolan måste ha som sitt ansvar att varje elev efter
            genomgången skolgång, oavsett om det är en kommunal skola eller
            en friskola, har utvecklat sin förmåga till att reflektera över
            frågor som sexuell läggning och könsidentitet. HBT-frågorna måste
            också uttryckligen nämnas i kursplanerna på grundskole- och gymnasienivå.
            Detta bör riksdagen tillkännage för regeringen som sin mening.
            Nationella skolmyndigheter bör få i uppdrag att inleda ett utvecklings-
            arbete för hur undervisningen skall förbättras. Inom skolan borde
            information om homo- och bisexualitet, samt även könsöverskridande,
            ingå på ett integrerat sätt i undervisningen för samtliga elever
            och i samtliga relevanta skolämnen. Detta bör riksdagen tillkännage
            för regeringen som sin mening. Undervisningsmetoder och praxis
            varierar i högre grad i fristående skolor än i skolor i offentlig
            regi. Tyvärr förekommer det att fristående skolor priori- terar
            bort undervisning om sexualitet och samlevnad eller att HBT-frågor
            får en mycket fördomsfull behandling. Det måste tydliggöras att
            alla elever, oavsett om de deltar i undervisning vid en fristående
            skola eller en offentligt ägd skola, har samma rätt till en objektiv
            undervisning i frågor om sexualitet och samlevnad, inklusive undervisning
            om HBT-frågor. Detta bör riksdagen tillkännage för regeringen
            som sin mening.
          </p>
          <p xml:id="i-5EsbEBwZAhYD74EEudMj9M">
            Kursplaner och läromedel
          </p>
          <p xml:id="i-6hubJrQp7r5TGHEUUt5J7h">
            Kursplanerna för vissa akademiska utbildningar bör också ses
            över i syfte att ge yrkesgrupper de kunskaper som är nödvändiga
            för att ge alla oavsett sexuell läggning eller könsidentitet ett
            likvärdigt bemötande. Särskilt viktiga är yrken där man fattar
            myndighetsbeslut som rör enskildas personliga situation eller
            där man möter människor som är i kris eller extra sårbara på annat
            sätt. Därför bör kunskapen om homo- och bisexualitet och transfrågor
          </p>
          <pb facs="riksdagen-motions-pdf/data/200304/mot_200304_Ub_0428/mot_200304_Ub_0428-0005.pdf"/>
          <p xml:id="i-LLjrcN35fkyH5GQWW3epdw">
            få en mer framträdande plats i utbildningen för bl.a. lärare,
            socionomer, läkare, präster, psykologer, poliser och jurister.
            Högskoleverket bör få i uppdrag att inleda ett utvecklingsarbete
            för hur undervisningen skall förbättras. Detta bör riksdagen tillkännage
            för regeringen som sin mening. Delar av läromedel i undervisningen
            som rör homosexualitet, bisexualitet och transpersoner baserar
            sig på okunnighet och fördomar. Det handlar om såväl böcker på
            grundskole- och gymnasienivå som litteratur vid universitet och
            högskolor. RFSL:s ungdomsförbund RFSL Ungdom har i oktober 2003
            presenterat en unik studie av läromedlen på grundskole- och gymnasienivå
            som ger anledning till oro. Fortfarande trycks och marknadsförs
            läroböcker som varnar ungdomar för homosexuella. Kränkande eller
            djupt fördomsfulla läromedel bör ytterst räknas som en form av
            trakasserier och behandlas som ett diskriminerings- och arbetsmiljöproblem.
            Detta bör riksdagen tillkännage för regeringen som sin mening.
            För att vi skall nå fram till ett samhälle där människor inte
            skall bli diskri- minerade på grund av sexuell läggning eller
            könstillhörighet är det av yttersta vikt att de som leder undervisningen
            i skolan har goda kunskaper i frågor rörande homo- och bisexualitet
            samt könsöverskridande. Idag är inte ens de som skall undervisa
            i frågor rörande sex och samlevnad tvungna att ha läst det själva.
            Högskoleverket bör göra en översyn av kursplanerna för lärarstuderande
            i syfte att stärka kunskapen i sex- och samlevnadsfrågor. Alla
            lärare, oavsett ämne, har dessutom ett ansvar att bemöta sina
            elever jämlikt och respektfullt oavsett sexuell läggning eller
            könsidentitet. Inom ramen för arbetet med värdegrundsfrågorna
            har lärarhögskolorna ett ansvar att ge lärarstuderande redskap
            att reflektera över sitt förhållningssätt inom dessa frågor. Detta
            bör riksdagen tillkännage för regeringen som sin mening.
          </p>
          <p xml:id="i-8qmwWQXgc77X9rSW1TAiVx">
            Stockholm den 6 oktober 2003
          </p>
          <p xml:id="i-AnhgFkkNnLm7jUq9Hs5VL8">
            Yvonne Ruwaida (mp) Martin Andreasson (fp) Tasso Stafilidis (v)
            Claes Västerteg (c)
          </p>
          <p xml:id="i-M9kjaJPwucLkL4HJ57xE1H">
            2003/04:Ub428
          </p>
        </div>
      </div>
    </body>
  </text>
</TEI>
