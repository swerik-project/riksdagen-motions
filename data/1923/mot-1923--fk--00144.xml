<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__fk__144/mot_1923__fk__144-001.pdf"/>
      <fw xml:id="i-RwCyrkDTBwH3dNzcmQCiFP">
        Motioner 1 Första kammaren, Nr 144. 1
      </fw>
      <div type="motHeader" xml:id="i-6n5WtSmcCwqauh6WEMy9az">
        <div type="motTitle" xml:id="i-JH4g6WE9qLT4XqeteK6ZM"/>
        <div type="motSubmissionInfo" xml:id="i-PiQXPLUyZeQAmHCo6coTTA"/>
      </div>
      <div type="motBody" xml:id="i-MmRonCFXwzzfNNQzDy2zGM">
        <div xml:id="i-TVP7NeFyMkFECGjJRT1MoW">
          <p xml:id="i-79pP8Z9AQveNVL8B2o2n2Z">
            Nr 144.
          </p>
          <p xml:id="i-4ygL76DX4yYutLXftmuTcQ">
            Av herr Lindhagen, om skrivelse till Konungen angående fram-
            förande från svensk sida av vissa krav i fråga om arbetet för
            Europas ckonomiska återuppbyggande.
          </p>
          <p xml:id="i-6DYTmJmvWBBrhTg4mqfmER">
            Människorna hava sedan urminnes tider sökt merendels på två vägar
            komma till rätta med världen. Den ena är de materiella intressenas
            väg, vid vilken realiteterna väld och våld, makt, förtryck och
            blodsutgjutelse resa sig såsom milstolpar. Den andra vägen är
            flykten ifrån världen, klosterlivet, försjunkandet i sitt eget
            inre. En klar belysning av dessa olika vandringar lämnar exempelvis
            den kinesiske filosofen Yang-Dschu, vilken omkring 500 år före
            vår tideräkning skrev följande: &gt;Fyra orsaker finns det varför
            de levande icke komma till ro: den ena är långt liv, den andra
            ära, den tredje är rang och stånd och den fjärde är ägo- delar.
            För dessa fyra sakers skull frukta de snillen, frukta de människor,
            frukta de makt och frukta de straff. Detta är människor, som icke
            ta sitt förnuft till fånga. Man kan döda dem, man kan låta dem
            leva; deras öde bestämmes utifrån. Den som icke gör motstånd mot
            sitt öde, vad behöver han sträva efter hög ålder? Den som inte
            bryr sig om inflytande, vad skall han med ära och rykte till?
            Den som icke traktar efter makt, vad skall han med rang och stånd?
            Den som icke är girig efter rikedom, vad behöver han begära ägodelar?
            Dessa hava kommit till klarhet med sig själva. I hela världen
            hava de ingen motståndare; deras öde bestämmes inifrån. Att furstar
            och undersåtar skulle komma till ro med varandra och med- människorna
            och det egna jaget finna ro i varandra: det var de gamles strävan.»
          </p>
          <p xml:id="i-6h52miZ8JMHNAd2k6F2Qh9">
            Det öde, som bestämmes utifrån, behöver icke någon presentation.
            Det är vår väg, allas väg, enkannerligen den europeiska statskonstens
            väg. Det öde, som bestämmes inifrån, har tillfallit endast några
            få undan- tagsmänniskor. Det har förordats i historiens morgon
            av tänkare och för- kunnare i Österlandet, åtskilligt senare av
            en del filosofer under den euro- peiska antiken och av den ursprungliga
            kristendomen. Kring dessa pro- feter och i deras spår bildades
            på sin tid talrika församlingar. Det dröjde dock sällan länge,
            förrän efterföljarna förvandlade i sin ofullkomlighet livsförkunnelsen
            till en lära, som skulle försvaras med makt och påtvingas andra.
            Därmed var flykten från världen övergiven samt intressenas väg
            Bihang till riksdagens protokoll 1923. 3 saml. 45 häft. (Nr 144—146.)
            1
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-002.pdf"/>
          <fw xml:id="i-D3mHCq27U7bQyFUfaWBBvt">
            2 Motioner i Första kammaren, Nr 144.
          </fw>
          <p xml:id="i-Dw97AfP8UGtdPhuuLTWBD6">
            beträdd med vidskepelse, förtryck och blodsutgjutelse även här
            såsom följe. Menigheterna, vilkas öden skulle bestämmas inifrån,
            försvunno. De enskilda enstaka individerna, som fortfarande voro
            brinnande i anden, förmådde ingenting emot världen och måste resignera.
            Mången sökte en sista till- flykt innanför de katolska klostrens
            murar, som väl skänkte frid även åt en del icke lärotrogna. Sålunda
            kan man säga, att i vårt land finnes ingen tillflykt för öden,
            som vilja bestämmas inifrån, och knappast någon, som förmår att
            helt önska det. Vi hava här icke ens några filosofiska läror,
            som söka vinna anhängare till båtnad för deras själar. Vad som
            står kvar efter seklers prövningar är endast den rena evangeliska
            läran samt en del frireligiösa läror, samtliga i själva verket
            intresseföreteelser, vilka i likhet med staten själv har avskuddat
            sig den verkliga kristen- domen. | Flykten från världen till vårt
            eget inre har icke övat något inflytande på dess förbättring.
            Det har blivit, man skulle nästan kunna säga, ett själviskt räddningsförsök
            av några få. Människorna 1 gemen äro fortfa- rande som förut offerväsen
            i intressenas hopplösa kamp. Under sådana förhållanden bör det
            vara förklarligt, om mången bland alla dessa menige börjar eftertänksamt
            se sig om efter andra utvägar. Man måste fråga sig, huru länge
            intressena skola tillåtas att ensamma regera och blint förfoga
            över oss alla. Det spörjes i det tysta bland vinklar och vrår
            i den stora myrstacken, om det icke skulle kunna vara tänkbart
            att finna en gyllene medelväg mellan de båda ytterligheterna,
            en utväg, som visserligen icke uträttade det omöjliga eller ett
            himmelrike på jorden, men i alla fall kunde åstadkomma ett ganska
            drägligt tillstånd, mäktigt av ytterligare förbättringar. Varför,
            frågar man, skola självansvaret, välviljan, pliktuppfyllelsen,
            medkänslan, ödmjukheten, dygden, kärleken ej kunna få rum annat
            än genom en flykt från samhällslivet. Det enda rätta är väl, att
            dessa goda makter övertaga styrelsen i stället för intressena,
            som säker- ligen skulle bli behörigen tillgodosedda först genom
            en sådan ordning. En dylik statskonst har visserligen icke saknats
            i historien. Den är för övrigt osynligt närvarande med sina tysta
            påminnelser överallt där det är svårt. Yang-Dschus ovan återgivna
            erinran om »de gamles strävan» syftar på legenden om en lycklig
            förhistorisk period av mittens rike, då en sådan statsförfattning
            anses hava varit genomförd. Även efter den tiden har inom kända
            tidsåldrar uti Asien framträtt tänkare och statsmän, som gjorde
            den till sin uppgift. Där lyckades det till och med att en eller
            annan gång uppbygga en stat på en sådan grundval. I Europa har
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-003.pdf"/>
          <fw xml:id="i-LpbXdm1jREmip9tTLvdygc">
            Motioner 1 Första kammaren, Nr 144. 3
          </fw>
          <p xml:id="i-9PhobchWTG9qbiNB353AUh">
            något sådant aldrig tilldragit sig, men Sokrates och Platon hava
            framlagt idén om en sådan statsbildning. I dessa tider dallrar
            på djupen av det stora europeiska människohavet en förtvivlad
            längtan efter ett sådant statsskick. Det vore väl, om denna längtan
            kunde förtätas och alltmer taga gestalt i bestämda krav, att alla
            dessa religiösa och politiska läror, som bringa övervägande fördärv,
            måtte lyftas ned från sina högsäten på tinnarna och i stället
            i statens styrelse införas kristendom eller hur man vill kalla
            det. Det vore också väl, om det omsider nu bleve de meniges tid
            att söka åstadkomma, vad gamla tiders förkunnare i sin ensamhet
            ej mäktat. En förhoppning ligger över en samling av de många eller
            åtminstone av många kring sanningens makt, som bor inom oss alla.
            De mäktige må gärna beteckna dem som barn och dårar. Det är dock
            av dem de skola höra det.
          </p>
          <p xml:id="i-BjNzYAQAfq6AKBq8gzVjSZ">
            i; mr
          </p>
          <p xml:id="i-QQWxiAzGBsFe6EQSuibx7C">
            Det är som sagt i själva verket en myckenhet »barn och dårar»
            i alla länder, som i tysthet äro i färd med ett sådant framträdande.
            Deras ansatser taga många olika former, men avsikten är densamma.
            De förstå, att det då gäller först att vinna gehör och därefter
            insteg så småningom på de officiella ställena. De i yttre måtto
            mäktigaste av dessa äro parla- menten och regeringarna. Eftersom
            de äro de mäktigaste, måste de också vara de omöjligaste att beveka
            i förevarande angelägenhet utan att man därför behöver förlora
            tron på att även de en gång skola kunna jämväl i stora saker finna
            med sin uppgift förenligt att begagna sitt förnuft. En hänvändelse
            till kyrkan, som också representerar en statsmakt, har likaledes
            befunnits utsiktslös. Däremot hava alla dessa små ansatser, trots
            nedslående erfarenheter, dock icke kunnat uppgiva sin tilltro
            att finna något gensvar och en framräckt hand åtminstone hos den
            s. k. fredsrörelsens speciella organisationer. Vi veta visserligen
            av lång erfarenhet, vilka svå- righeter även här möta. Den senaste
            personliga erfarenheten från 1922 års sommar må såsom ganska belysande
            här omnämnas. Vid sidan av de ledande statsmännens såsom det synes
            ännu tämligen resultatlösa kongresser för att finna utvägar ur
            den nuvarande oredan höllos nämligen under nämnda sommar även
            åtskilliga konferenser av freds- organisationer för att utbyta
            tankar även i förevarande ämne. Sålunda sammanträdde den 9—11
            juli nordiska interparlamentariska förbundet till en konferens
            i Stockholm. Fredsföreningarna sammankommo
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-004.pdf"/>
          <fw xml:id="i-DBVNyk27g1sXJcK1rENWG6">
            4 Motioner i Första kammaren, Nr 144.
          </fw>
          <p xml:id="i-4e1TvQK5ednedRscoV6YSR">
            på inbjudan av sin centralbyrå i Bern till en allmän fredskongress
            i Lon- don den 25—29 juli. Slutligen sammanträdde den interparlamentariska
            unionen med representanter från ett flertal parlament uti Wien
            den 28—30 augusti. Vid de två förstnämnda mötena hade på dagordningen
            uppställts bland annat frågan om »Europas ekonomiska återuppbyggande»,
            under det i Wien samma fråga på dagordningen återgivits såsom
            ett spörsmål om » världens ekonomiska återuppbyggande». I anslutning
            till den förenämnda tredje vägens grundsatser tillät sig undertecknad,
            som bland andra utsetts till svenskt ombud vid konferen- serna,
            att vid alla tre tillfällena göra en framställning i dessa grundsatsers
            syfte. Denna formulerades, särskilt i London och Wien, väsentligen
            så- lunda:
          </p>
          <p xml:id="i-D2oGbkEnjs1xBeQAfC8H38">
            »Den föreslagna resolutionen liksom våra överläggningar har i
            själva verket till uppgift den gamla världens återuppbyggande.
            Resolutionen syftar i själva verket till att återuppbygga den
            gamla världen. Även de allmänna rättstankarna hava i sikte den
            snäva rätt, som kan tolereras av denna värld. Jag medgiver, att
            den gamla ordningen var bättre än det nuvarande sam- manstörtandet.
            Men dessa bemödanden att återställa densamma är politikernas sak.
            Vår uppgift, enligt min mening, är snarare också och isynnerhet
            att arbeta för framtiden, för uppbyggandet av en ny värld. Se
            där ett område, inom vilket vi kanske kunna uträtta någonting.
            Vad betyder i själva verket detta »återuppbyggande» av den gamla
            ord- ningen? Den gamla ordningen betyder på samma gång krig mellan
            nationerna, krig mellan medborgarna, kriget för profiten mellan
            oss alla. Den gamla ordningen talar också företrädesvis om Europa,
            denne barbar i vår tid. Och man begränsar sig därvid vanligen
            till Väst- och Centraleuropa. Ryssland vill man ogärna vidröra.
            Men därmed reser sig redan en oöverstiglig konflikt. Sovjet-Ryssland
            är byggt på en ideologi. Det vill också ett ekonomiskt återuppbyggande,
            men det vill grunda detta icke på profiten utan på broderskapet
            mellan människorna. Denna idé är i själva verket ett lån från
            Västern. Det är vår gudomliga idé, att man bör taga allt, som
            vi äga och giva åt de fattiga, detta för oss alla var för sig
            så oupphinneliga mål. Sovjet Ryssland vill icke avstå från denna
            ideologi. Och detta förvirrar oss. Därav komma väsentligen svårigheterna
            i Genua och Haag. Men kommunismen har å andra sidan betjänat sig
            av de gamla reaktionära medlena, av våldet. Den har också haft
            att arbeta med samma slags människor som fordom. I följd därav
            har reformismen utan idéer och kommunismen utan praktik båda misslyckats.
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-005.pdf"/>
          <fw xml:id="i-NrUCZUGunfwZuHcko3gN9L">
            Motioner i Första kammaren, Nr 144, D
          </fw>
          <p xml:id="i-6Ljx1uippCeqZBcpCKnCnJ">
            Det gäller då att börja ånyo det uthålliga arbetet för att förena
            idéerna och praktiken, icke för att blott återuppbygga den gamla
            världen utan för att upprätta för första gången en rättsordning,
            grundad på gudomliga lagar. Aven i inbjudningen till fredskongressen
            i London uttalas, att »Europas ekonomiska återuppbyggande icke
            kan äga rum om det icke åtföljes av en mo- ralisk pånyttfödelse».
            Vid samma tid frågade kongressens president, senator La Fontaine,
            uti tidskriften »Fredsrörelsen» (Le mouvement pacifiste): »Var
            finnes det geni, som skall uttala den trollformel, vilken kan
            befria världen?» Nåväl, detta geni förefinnes överallt. Befrielsens
            genius slumrar, gömd inom oss alla. Däri ligger den stora förhoppningen.
            Denna genius är vårt samvete. Samvetets politiska program sysslar
            icke med ett visst land eller med Eu- ropa utan med hela mänskligheten.
            Det är sammanfattat, icke i orden fred i Palestina och judarna
            en god vilja, utan i orden fred på jorden och människorna en god
            vilja. Det är utvecklat i sina olika sidor av religionsstiftare
            och tänkare, men talar dessutom lika klart och sant i varje liten
            människas rättsmedvetande, då hon för ett ögonblick glömmer sina
            egna intressen. Politiken kan icke någonsin åstadkomma ett praktiskt
            resultat utan att den skriver dessa program på sina fanor. Ett
            folkens förbund blir därför endast ett förbund av vulkaner, så
            länge ej den sociala frågan är någorlunda löst inom varje folk.
            Den andliga gemenskapen blir därför endast ett babels torn, så
            länge ej ett världsspråk blir inlärt i alla skolor. Rustningarnas
            minskning betyder därför föga, under det avrustningen, män- niskornas
            avväpning, betyder mycket, ja, jag skulle nästan vilja säga allt.
            En internationell domstol är därför en bräcklig sak utan inflytande,
            så länge den ej får någon gudomlig lag att döma efter. Minoriteternas
            rätt är därför ett visset krav, så länge det ej vattnas från källflödena
            av nationaliteternas självbestämningsrätt och ytterst av de färgade
            rasernas likställighet med den vita. Själavården blir därför ett
            tomt skal, intill dess att de katolska, lutherska och reformerta
            lärorna samt alla andra läror, religiösa såväl som politiska,
            av- skaffas såsom folkens själasörjare och i stället omsider i
            staternas styrelse införes kristendom. Den ekonomiska fattigdomen
            och den ekonomiska kapitalismen avskaffas därför aldrig, så länge
            den andliga fattigdomen och den andliga kapitalismen fortfarande
            av oss alla sättas i högsätena. Någon skymt av det tusenåriga
            riket kommer med ett ord aldrig till synes, annat än i den mån
            samvetet och kärleken upphöjas till regenter samt intres- sena
            och våldet degraderas till undersåtar.»
          </p>
          <p xml:id="i-ARpLGRDDEsnzZ3San6LWWm">
            Med denna motivering förordades, att mötena skulle diskutera
            och uttala sig för icke blott det gamla Europas ekonomiska återuppbyggande
            utan därutöver även för en framtidspolitik, byggd på gudomliga
            lagar.
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-006.pdf"/>
          <fw xml:id="i-8UW1CZ8YrsmuUdwBWngYwG">
            6 Motioner i Första kammaren, Nr 144.
          </fw>
          <p xml:id="i-C3eCc2mWFgJQ6q4jfCE52P">
            I Stockholm framlades icke något förslag till uttalande av mötet.
            De förenämnda synpunkterna utvecklades endast under debatten.
            Denna se- nare rörde sig i övrigt som sagt endast om Europas ekonomiska
            återupp- byggande, vartill förordades särskilt återställande av
            guldmyntfoten och stoppandet av de tyska sedelpressarna. Vid mötets
            öppnande framhöll emellertid mötets ordförande, att det nordiska
            interparlamentariska förbun- dets idéer voro eviga. Man måste
            då fråga sig, om icke även på det förevarande ämnet bör läggas
            någon evig idé och ej blott de två före- nämnda praktiska åtgärderna,
            vilka uppenbarligen äro viktiga och nödvän- diga men dock väl
            icke kunna sägas vara eviga idéer. Om denna sak yttrades vid mötet
            även följande:
          </p>
          <p xml:id="i-RE8jQCyN2nKGqaNnpduobf">
            »Vi försöka med reformismen, och emot den står kommunismen. Men
            kommunismen lika väl som reformismen måste gå emot undergången,
            såvitt jag förstår nämligen, därför att bägge räkna de med ett
            människomaterial, som är fullkomligt inkompetent, och därför har
            kommunismen icke heller, trots sin västerländska kristliga idé,
            kunnat åstadkomma något annat ekonomiskt världs- återuppbyggande
            än en kommunism i allmän nöd och fattigdom. Den behåller människorna
            lika dåliga som förut, den efterliknar i sitt trångmål den gamla
            världens metoder, den skyndar sig att utesluta ur sitt program
            självansvaret, den kan trots de bästa föresatser icke väcka till
            liv någon annan styrelseform än våldets, den avskaffar visserligen
            profiten men saknar liksom kapitalismen och reformismen både sinnelag
            och förmåga att framskapa dess överman, den yppersta produktionsfaktorn:
            självansvaret och pliktuppfyllelsen i arbetet. Jag tror, att det
            är denna eviga idé, som ensamt kan ekonomiskt återupp- rätta Europa.
            Reformismens experiment är ett lappverk, kommunismens expe- riment
            är ett försök med katastrofer. Men då bägge delarna misslyckas,
            kommer i alla fall profiten och kapitalet såsom en enda utväg
            tillbaka och kommer åter att sätta världen i gungning på det gamla
            sättet, och således leder detta icke till något ekonomiskt återuppbyggande.
            Ett förebådande av denna återkomst av den gamla otillfredsställande
            ordningen, utan att man försöker lägga någon idé på densamma,
            är just, att Ryssland nu går tillbaka och ber att få hjälp av
            profiten. Det är därför Ryssland är med både i Genua och Haag,
            medan det fortfarande, till allas förvirring, laborerar med sin
            gamla ideologi, på samma gång Ryssland kommit till Genua och Haag
            för att få vara med om återstäl- landet av den gamla ordningen.
            Jag tycker således, att över sådana här förhandlingar också bör
            sväva nå- gonting av känslan utav att vår intressepolitik, jag
            kan säga vår partipolitik, är nödvändig för en tid framåt — guldmyntfoten
            är förmodligen också en nöd- vändighet — men att vi inte kunna
            komma vidare, om vi icke samtidigt försöka att på ett varaktigt
            sätt åstadkomma rättvisa och samhörighet.»
          </p>
          <p xml:id="i-PsojrbJK3VpRzWvrnrPc2j">
            Under den övriga debatten iakttogs fullständig tystnad rörande
            de framförda synpunkterna. Man säger ibland, att tystnaden talar,
            och det
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-007.pdf"/>
          <fw xml:id="i-8FXJM6CoC2vL2MAHPv5quy">
            Motioner i Första kammaren, Nr 144. 7
          </fw>
          <p xml:id="i-UvxmfEW7K9g7Z5ccy4s7YB">
            föreföll, som om den verkligen vid detta tillfälle gjorde det.
            Det var tydligt, att fortfarande största svårighet möter att i
            en parlamentarisk för- samling av något slag få till stånd en
            diskussion om det, som i tidernas längd skulle ensam kunna åstadkomma
            något. Vid interparlamentariska unionens möte i Wien inskränkte
            sig också debatten till den gamla världens återkomst med guldmyntfot
            i stället för sedelpress med flera dylika fördelar. Beträffande
            uttalandet om ett arbete även för en bättre värld debatterades
            endast, huruvida det föreslagna till- lägget till resolutionen
            föll inom den av rådet fastställda dagordningen och således kunde
            få framställas. Det gjordes invändningar däremot sär- skilt från
            engelskt håll. Presidenten vid mötet delade hans uppfattning men
            övergick sedan vid närmare övervägande till den meningen, att
            för- slaget kunde få framställas. Referenten i det på dagordningen
            stående ämnet, en amerikanare, yttrade emellertid till sist, att
            konferensens upp- gift var ej att syssla med »visioner» utan att
            ställa sig på verklighetens fasta mark. Härefter blev förslaget
            förkastat. Man såg endast förslagsställarens, Fabian Månssons,
            samt ytterligare en eller två armar uppräckta för det- samma.
            En ledande tysk pacifist sade efteråt, att även han röstat för
            förslaget och satt förmodligen då så, att förslagställaren ej
            kunde iakttaga honom. Emellertid bör omnämnas, att även de, som
            genom handuppräck- ning röstat emot, voro jämförelsevis fåtaliga.
            En stor del medlemmar av konferensen voro tydligen ej benägna
            att uttryckligen fälla en liten ansats, med vilken de nog voro
            ense i själva verket i sitt hjärta. Det hade förväntats, att utgången
            vid den allmänna fredskongressen i London skulle blivit något
            gynnsammare. Där blev den emellertid beroende av det engelska
            ordförandeskapets metoder och egenmäktighet, vilka för en skandinav
            voro synnerligen överraskande. Inlägget med förutnämnda innehåll
            fick visserligen av särskild gunst hållas men ett framfört tillägg
            till resolutionen i inläggets syfte blev aldrig underställt kongressens
            pröv- ning. Sedan erfor man, att en av presidiet föranstaltad
            kommitté på fem personer fått dettas uppdrag att bestämma, vilka
            förslag som skulle få underställas själva församlingen. Ordföranden
            i denna kommitté uttalade efteråt sitt beklagande för förslagsställaren
            över att dennes tillägg »Omöj- ligen kunnat föreläggas kongressen,
            därför att det var en deklaration och ej ett amendement». Vid
            denna kongress spelade således det gamla Europas formdyrkan en
            sådan roll, att trots världsdelens svåra belägenhet en av
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-008.pdf"/>
          <fw xml:id="i-JRhrNTkXTmw2kK94Q3vXdb">
            8 Motioner i Första kammaren, Nr 144.
          </fw>
          <p xml:id="i-9ydhSBWUCCvvXYS2kWJ7Au">
            de viktigaste utvägarna för ett tillfrisknande ej fick bli föremål
            varken för diskussion eller för omröstning. Emellertid vid alla
            tre tillfällena betygade enskilt mången sina sympatier för denna
            viktiga sak. Och än mer. Vid banketterna efteråt, i Stockholm
            på Hasselbacken och uti Wien i konserthusets stora sal — i London
            förekom ingen bankett — uttalade sig mer än en talare med hän-
            förelse för ungefär just den saken, vilken han varit med om att
            fälla vid de offentliga förhandlingarna. Kanske besannades här
            det latinska ordet »in vino veritas» (i vinet sanningen). Dylika
            omtöcknade sanningar över- leva dock icke den påföljande natten.
            Däremot, när de omsider en gång läggas fram nyktert och i dagsljuset
            även av den officiella statskonsten, då först inställer sig förmågan,
            den trolldom som förmår uträtta något av värde. Efter dylika erfarenheter,
            trots allt, från höjderna, fråga sig de många, vart de skola vända
            sig för att få ett vänligare mottagande för sin längtan. En sådan
            förståelse mötte vid ett fjärde möte, som samlat omkring 150 representanter
            för olika sammanslutningar eller rättare rörel- ser inom den tyska
            ungdom, som vill bryta sin egen väg. Mötet hölls i den lilla byn
            Werleshausen i Werradalen och hade undertecknad bland andra skandinaver
            erhållit inbjudning att bevista detsamma. Det är av mycket intresse
            att jämföra denna sammankomst med de förut skildrade auktoritativa
            tre församlingarna. En solskensdag förliden sommar steg jag av
            tåget vid byns lilla an- halt efter en resa från besöket i London.
            En växling som emellan natt och dag! Från världsstaden, det stora
            kräftsåret, till den tyska natur- idyllen med sin Göthestämning.
            Från den stora fredskongressen med dess välmenande formulär, utfyllda
            av människornas fruktan för språnget mot det enda möjliga, mitt
            in i det tyska ungdomsmötet av unga män och kvinnor med deras
            glada allvarshåg och deras goda oförskräckta vilja. Vad är det
            som sammanbinder denna ungdomsrörelse från skilda klasser? En
            av deras ledare ägnade mig en stund för att förklara denna framförallt
            stor- städernas och industriens ungdoms strävan efter personlig
            utveckling. De börja, sade han, redan vid 10 till 15 års ålder
            sina vandringar ut på landet. De ha ingen åskådning, men de känna,
            att de behöva ut i naturens frihet, de känna, att läraren i skolan
            förstår sin vetenskap, men ej är någon människa. De överväldigas
            av en instinktiv längtan att behandlas icke som nummer utan som
            människor och gärna skulle vilja bliva människor. Så komma de
            av sig själva till ungdomsrörelsen. De börja tänka längre och
            klarare. De bilda sig åskådningar men icke politiska, utan den
            åskådningen,
          </p>
          <p xml:id="i-7wn3sKfFyyvCRXKkepsE5k">
            att de skulle vilja fritt gestalta sitt eget liv på grundvalen
            av inre sannfärdighet (&gt;»innere Wahrhaftigkeit&gt;).
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-009.pdf"/>
          <fw xml:id="i-ENiGFxN3KsfeGsDaPpy2Tk">
            Motioner i Första kammaren, Nr 144. 9
          </fw>
          <p xml:id="i-Xwaz6Wk5j6ojaGWWPfkUcp">
            Deras samhällsåskådning är, att samhället företrädesvis består
            i en vävnad av former. Skolor och högskolor äro förmedlare av
            vetande, de äro ingenting för anden, blott en mekanisering av
            anden. Yrkesvalet går blott ut på att kunna förtjäna penningar,
            människorna stå ej i något innerligt förhållande till det som
            de uträtta. Yrkena äro levebrödsinrättningar (»Brotberuf»), helt
            och hållet mekaniserade och specialiserade. På samma sätt förhöll
            det sig med kyrkan. Den var en ren levebrödsanstalt. De flesta
            hade därför utgått ur statskyrkan, men de voro därför icke religionslösa.
            I Tyskland förefanns så mycken organi- sering och nu ville man
            bryta med den. I anslutning härtill var ock ungdomens organisation
            anpassad. Ingen kunde komma och »skriva in sig». Man tillhörde
            rörelsen på grund av gemen- skap i sinnelag (»Gesinnung»). Detta
            var föreningsbandet. Emellertid kunde urskiljas vissa huvudgrupper,
            som ock voro representerade vid mötet, såsom Junge Wandervögel,
            Alte Wandervögel, Wandervögel E. W., Freideutsche Jugend, Bund
            freie Schule, Siedlungs Bund, Neudeutscher Bund, Entschiedene
            Jugend, Sociale Arbeiterkreis, Proletarische Jugend, Neuwerk Bund,
            Arbeitergemeinschaft vivos voco. Vandringsfåglarna — de »äkta»
            — var den största och grundläggande rörelsen. Kring denna hade
            de andra växt upp. Av dem hade Freie Deutsche Jugend flere hundratusen
            anhängare. Det hela tenderade till att sammansmälta till ett.
            På grund av sina ovannämnda tendenser hade rörelsen många vederdelo-
            män.. Även halvvetenskapen hade i en bok av Hans Bliher sökt förklara
            rörelsen såsom ett erotiskt fenomen. Man hade t. o. m. sökt komma
            åt den med falska beskyllningar, vilka föranlett rättegångar med
            framgång mot belackarna. Detta min sagesmans utläggning.
          </p>
          <p xml:id="i-F49c4w8QPJ1s7gFnsPGWKC">
            Mötets dagordning var för ungefär en veckas samvaro utfylld med
            föredrag om livets och samhällets allvarligaste problem med åtföljande
            tankeutbyte, såsom skolan, religionen, förhållandet mellan borgerlig
            och proletärisk ungdom, utvägarna för rörelsens inträngande i
            samhället o. s. v. Påtagliga resultat uppnåddes givetvis icke
            inför de svåra spörjsmålen, men det var löftesrikt att iakttaga
            denna ungdoms mogenhet och gripande allvar. Kvällarna voro ägnade
            åt vila, gamman, musik och samkväm. Såsom be- lysande för den
            tyska rörelsens starka kulturella kynne må skildras den sista
            aftonunderhållningen under min närvaro.
          </p>
          <p xml:id="i-KjCWFrMFhqWAAVVa69Cigf">
            På kvällen skulle nämligen samkväm kring en tänd eld äga rum
            på något högt ställe bland bergen, såsom ibland brukades. Åtföljd
            av en ledsagare tog jag mig kort före avresan fram till: den ut-
            sedda platsen. Där flammade en eld. Runt omkring satt i en vid
            tät krets ungdomsskaran. Bakom stodo åtskilliga i fria grupper.
            Aftonen var stilla och ljum. Månen spred sitt bleka ljus över
            vildmarken och i en glänta skymtade Ludwigsteins tinnar. Icke
            ett ord föll, alla människobarnen blickade blott på elden; Jag
            ställde mig bakom kretsen. Efter en stund reste sig någon.
          </p>
          <p xml:id="i-RL9jX9dZa4gmssyGmRRs8t">
            Bihang till riksdagens protokoll 1923. 3 saml. 45 häft. (Nr 144—2146.)
            2
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-010.pdf"/>
          <fw xml:id="i-5wzjUJRwNuPXH82HU7cD8H">
            10 Motioner i Första kammaren, Nr 144.
          </fw>
          <p xml:id="i-AnVD3e2eU3xaPLMQoZ415">
            »Åt dem som föllo i kriget för vår anda» (för unseren Geist»),
            sade han med klar och allvarlig stämma. Samtidigt kastade han
            en gren på elden. Det sprakade till såsom ett ljust bifall till
            åminnelsen. Vad menade han? Var det en enkel hyllning åt döden,
            var det ett stänk av nationalkänsla eller en gärd åt det mänskliga
            på dess korsfarartåg? För- visso det senare. Det var alldeles
            stilla, man kunde nästan höra tystnaden. Efter ett par, tre minuter
            reste sig en annan mitt framför mig. Den långa smärta gestaltens
            konturer avtecknade sig fantastiskt mot de fladdrande lågorna.
            »Åt den obekante Guden, som bor inom mig, och som jag vill tjäna
            till det sista», sade han. En ny offergärd och ett nytt uppfiammande.
            Nu blev tystnaden så ofantlig, att den fyllde hela rymden med
            sitt mäktiga tal. Blickarna försjönko drömtunga in i elden, symbolen
            för värmen, livet, ljuset, befrielsen ur det andliga mörkret.
            Efter en stund stod en tredje upp och började tala för någon,
            enligt hans uppfattning, oskyldigt fängslad. Här avbröts talaren
            av en stämma från andra sidan, som befallande och kallt frågade
            församlingen, vad de hade där att göra och vem som tillåtit att
            upptända en eld. Det var ortens amtman åtföljd av tre beväpnade
            soldater. På uppvägen hade vi mött en ensam deltagare i mötet.
            Denne hade blivit an- hållen och förts tillbaka till samlingsplatsen
            med amtmannen och en soldat fram- för och två soldater bakom sig.
            Det var den gamla tiden som på sitt sätt stämde möte med den nya.
            Jag måste nu skyndsamt avlägsna mig för att hinna med tåget. Min
            ledsagare yttrade: »De kunna förbjuda oss hela världen, men den
            tillhör ändock oss.» Under min väntan på tåget vid den högt belägna
            anhalten kom en annan deltagare också till stationen. Han meddelade,
            att förhandlingar inletts däruppe. Den gamla tiden fordrade, att
            elden genast skulle släckas. Den nya ifrågasatte, om det ej var
            mera praktiskt och utförbart att låta den slockna av sig själv.
            Under det vi stodo i bidan på avresan hördes plötsligt långt borta
            från vildmarksdunklet under månskensdiset — sången. Förhandlingarna
            voro slut. Den nya tiden tågade segersäll tillbaka: »Man må förbjuda
            oss hela världen, den är ändock vår.»
          </p>
          <p xml:id="i-Pueh6MVnwekPADpYytM37D">
            Vid detta tyska ungdomsmöte behövde icke väckas något förslag
            om någon strävan, som ville sikta utöver omtanken för den gamla
            världens återkomst. I hela dess dagordning dominerade suveränt
            just de lättfattliga, för vanliga människor gemensamma tankar,
            som mötena i Stockholm, London och Wien förkastat på tillstyrkan
            av sina ledande män. Det är i ett dylikt sinnelag och i dylika
            sammanslutningar, som vi måste förankra förhoppningarne om en
            lyckligare framtid, om den över huvud taget är möjlig att åstadkomma.
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-011.pdf"/>
          <fw xml:id="i-KN2PeKJrJEeHDGZ3Dq8wCn">
            Motioner 1 Första kammaren, Nr 144. 11
          </fw>
          <p xml:id="i-Se4Bh3qbGY4FE86ozffGKU">
            Att framlägga den nu berörda angelägenheten för en riksdag bör
            naturligtvis av anförda skäl vara ännu vanskligare än att understiälla
            den de auktoriserade enskilda fredsorganisationerna. Och dock
            måste det ske oavlåtligt och från så många håll som möjligt. Det
            är förmodligen enda sättet, på vilket en sådan sak till sist kan
            tillvinna sig ett erkännande och därmed även något förverkligande
            från de institutioner, som äro kallade att utöva ett helt folks
            beslutanderätt icke blott i smått utan även i stort. Det hemställes
            alltså,
          </p>
          <p xml:id="i-BF8J7C4r3bqaAEQsFtBvst">
            att riksdagen ville hos regeringen begära att den svenska insatsen
            i det principfattiga famlandet mot Europas ekonomiska återuppbyggande
            må framträda med en öppen och bestämd fordran tillika på samverkan
            för en ny ordning, vilken till skillnad från den gamla kan betecknas
            som en rättsordning, byggd på ovansk- liga grundsatser.
          </p>
          <p xml:id="i-VM3kRj8fT64BTVGizQP3dF" type="date">
            Stockholm den 31 januari 1923.
          </p>
          <p xml:id="i-GCaYyyxDvFbucenVpAbQbL">
            Carl Lindhagen.
          </p>
          <pb facs="riksdagen-motions-pdf/data/1923/mot_1923__fk__144/mot_1923__fk__144-012.pdf"/>
          <p xml:id="i-A59JRThVhoUdooJ34UNKa1">
            SV
          </p>
          <p xml:id="i-6UkF9yb6EERFB1C8hn5px3">
            ÖR
          </p>
          <p xml:id="i-4sGUPg7WoFmVCtwPoA12Sh">
            fal ut
          </p>
          <p xml:id="i-U3T5NHNtTH6zGGyKMCXTsq">
            fabl drag
          </p>
          <p xml:id="i-PmBeY16UJ4yGwptftmHf1j">
            tr
          </p>
        </div>
      </div>
    </body>
  </text>
</TEI>
