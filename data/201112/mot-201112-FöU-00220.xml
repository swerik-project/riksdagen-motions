<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FöU-00220">
  <teiHeader>
    <fileDesc>
      <titleStmt>
        <title>Förbättrade villkor för soldater under och efter utlandstjänst</title>
        <author corresp="i-7BVrTrBc6AJDkYa3WEfLxy i-5tbgYo4dBB9rh3uBeCweBm">av Johan Hultberg och Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrade villkor för soldater under och efter utlandstjänst</title>
          <idno type="rdwebb">GZ02Fö220</idno>
          <rs type="number">Fö220</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GZ02Fö220/text</ref>
          <ref type="dokument_url_html">http://data.riksdagen.se/dokument/GZ02Fö220</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fö220</ref>
          <ref type="doc">http://data.riksdagen.se/fil/E29CE08E-D9CA-439D-AA2E-F8480A04FF00</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AsLQTM3YDdh8CRjwJGLQ4G" type="signed"/>
        <correspContext corresp="i-AsLQTM3YDdh8CRjwJGLQ4G">
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction type="numbering" xml:id="i-L1Q7mtCDJVQoejWptfPfFJ">
          <date when="2011-10-06"/>
        </correspAction>
        <correspAction type="submission" xml:id="i-H6cdJ9VStCAzpacCyYA912">
          <date when="2011-10-04"/>
        </correspAction>
        <correspAction type="transfer" xml:id="i-513p7pLVBXyBqcPZ6MdQAA">
          <date when="2011-10-04"/>
        </correspAction>
        <correspAction type="assigned" xml:id="i-2Uvtbzb3kd4swmGpR6WRPj"/>
        <correspContext corresp="i-2Uvtbzb3kd4swmGpR6WRPj">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2M9zKF2wczR1Leb3VvUkBr">
            Förslag till riksdagsbeslut
          </head>
          <p xml:id="i-DTdAdV1eZoXkHvFpw5vbwX">
            Riksdagen tillkännager för regeringen som sin mening vad som
            anförs i motionen om att se över de ekonomiska villkoren för soldater
            i utlandstjänst.
          </p>
        </div>
        <div type="motContent">
          <head type="h1" xml:id="i-3PX4EiwJrhRDq5rumMrEmX">
            Motivering
          </head>
          <p xml:id="i-TcHzspj4ZAj8T62W28nNdf">
            Sverige har under lång tid varit förskonat från krig och för
            de flesta svenskar är därav ett liv i fred och frihet en självklarhet.
            För människor på många andra håll i världen är verkligheten dock
            en helt annan. Antalet väpnade konflikter i världen sjunker förvisso,
            bland annat tack vare fredsbevarande insatser, men likväl är behovet
            av det internationella samfundets engagemang enormt.
          </p>
          <p xml:id="i-3NEEvj2cVYuFDssP6JvJpG">
            Sverige har gjort ett säkerhetspolitiskt vägval att aktivt delta
            i internationella insatser. Det är ett val vi gjort baserat dels
            på solidaritet med människor i konfliktdrabbade länder, dels på
            insikten om att Sveriges säkerhet går hand i hand med den säkerhetspolitiska
            utvecklingen i vår omvärld. Därför åker omkring 2 000 svenskar
            varje år på utlandstjänst för att bidra i arbetet för fred och
            säkerhet.
          </p>
          <p xml:id="i-JP5ve4JftN5BokvubrcbGP">
            Svenskar i internationell tjänst har gott rykte och de svenska
            insatserna värderas i regel mycket högt. Senast har vårt bidrag
            till den militära insatsen i Libyen vittnat om, och uppskattats
            för, den höga kvalitet som svenska insatser i regel håller. Grunden
            för detta är välutbildade och engagerade soldater med såväl civil
            som militär kompetens.
          </p>
          <p xml:id="i-AEypcdK8LoVJASWMyBnDXe">
            Försvarsmakten genomgår nu en stor omställning, från att tidigare
            ha varit ett trögrörligt invasionsförsvar baserat på plikt, till
            att bli ett flexibelt insatsförsvar baserat på frivillighet. Reformerna
            är viktiga och välkomna. Samtidigt innebär förändringarna att
            nya och stora krav ställs på Försvarsmakten, inte minst beträffande
            rekrytering av personal för att klara försvarets såväl nationella
            som internationella åtaganden. Utmaningen förstärks av riksdagens
            och regeringens uttalade ambition att Sveriges deltagande i internationella
            insatser ska öka.
          </p>
          <p xml:id="i-7AoXbVUXa7d7grNA7Qw7pf">
            Som krav för anställning i Försvarsmakten gäller idag att man
            är beredd att delta i utlandstjänst. Detta ställer i sin tur krav
            på Försvarsmakten att vara en attraktiv arbetsgivare som kan locka
            till sig dem som har vad som krävs såväl fysiskt som psykiskt.
            Soldatyrket är nämligen inte vilket yrke som helst. Av våra svenska
            soldater förväntar vi oss stor personlig mognad, mod, engagemang
            och breda såväl som djupa kunskaper.
          </p>
          <p xml:id="i-TruhrBJNHWC2M2YkNavQ62">
            De män och kvinnor som åker ut i utlandstjänst gör inte bara
            viktiga insatser utan också stora uppoffringar. Utlandstjänst
            innebär frånvaro från hem, familj och vänner. Det är en frånvaro
            som inte minst påverkar de närstående som stannar kvar i Sverige.
            Ansvaret för hem och eventuella barn ökar ofrånkomligt för den
            vars partner gör en insats i till exempel Afghanistan eller i
            Kosovo.
          </p>
          <p xml:id="i-47RXUocNTPLB3BW9CkzKAB">
            För att underlätta Försvarsmaktens rekrytering, såväl som frånvaron
            som följer med utlandstjänstgöring för den enskilde och dennes
            familj, är det viktigt med en personalpolitik som omfattar alla
            som berörs av insatsen. Ett viktigt steg i detta arbete är att
            förbättra de ekonomiska villkoren för personal i utlandstjänst.
            Det finns en rad tillvägagångssätt för hur detta kan uppnås. Ett
            alternativ är att se över möjligheten att införa en total inkomstskattebefrielse
            för svenskar i utlandstjänst eller ett särskilt skatteavdrag.
            Ett annat alternativ är att pröva möjligheten att införa en särskild
            skatt där de i utlandstjänst inte behöver betala kommunalskatt
            under tjänstgöringsperioden. Det sistnämnda vore logiskt med tanke
            på att de i utlandstjänst inte kan ta del av den kommunala servicen
            under sin tid utomlands. Att se över traktamentsreglerna och förmånsbeskattningen
            för dem i utlandstjänst bör också beaktas. Nämnda exempel på potentiella
            förbättringar av de ekonomiska villkoren för utlandstjänstgöring
            skulle alla rimligen ha en positiv effekt på Försvarsmaktens attraktionskraft.
            Att visa uppskattning för de viktiga och riskfylla insatser som
            görs av dem i utlandstjänst är dock det starkaste skälet till
            att överväga denna typ av förändringar.
          </p>
        </div>
        <div type="motSignatures">
          <list>
            <item xml:id="i-Bae92kKp5LXAeZZKpnizgV">
              Johan Hultberg (M)
            </item>
            <item xml:id="i-C9Q6aFahKaHMi1ab5LP853">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
