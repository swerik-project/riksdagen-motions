<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00241">
  <teiHeader>
    <fileDesc>
      <titleStmt>
        <title>Äldreboomen i världen behöver uppmärksammas</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldreboomen i världen behöver uppmärksammas</title>
          <idno type="rdwebb">H002U241</idno>
          <rs type="number">U241</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U241/text</ref>
          <ref type="dokument_url_html">http://data.riksdagen.se/dokument/H002U241</ref>
          <ref type="dokumentstatus_url_xml">http://data.riksdagen.se/dokumentstatus/H002U241</ref>
          <ref type="doc">http://data.riksdagen.se/fil/53A72192-8802-499D-9625-953FE753B0AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HwGjLf5E17q18nTkaVBkG7" type="signed"/>
        <correspContext corresp="i-HwGjLf5E17q18nTkaVBkG7">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-jGHuFRrLy9Qwsg6PcLZrE" type="numbering">
          <date when="2012-10-04"/>
        </correspAction>
        <correspAction xml:id="i-CM3fS7idcveir5w5dgWMAD" type="submission">
          <date when="2012-10-03"/>
        </correspAction>
        <correspAction xml:id="i-J9mQz9cQ32WF49yAocrKvo" type="transfer">
          <date when="2012-10-02"/>
        </correspAction>
        <correspAction xml:id="i-A5UsNWagU7FaGnwn5b1HRr" type="assigned"/>
        <correspContext corresp="i-A5UsNWagU7FaGnwn5b1HRr">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-68YhRjkNr7x3iju8wzhqen" type="motHeader"/>
      <div xml:id="i-Xte9MFcRsAzEg3QoN7LiAD" type="motBody">
        <div xml:id="i-CDBJ15vHioBaCS8QTQi3ci" type="motProposal" subtype="förslag">
          <head xml:id="i-Uk3hDnDmurpMwESuoZMtND">
            Förslag till riksdagsbeslut
          </head>
          <p xml:id="i-9k5WEqY7nogR3gkJTwTooZ">
            Riksdagen tillkännager för regeringen som sin mening vad som
            anförs i motionen om att i Sveriges politik för global utveckling
            samt i biståndet ha ökad uppmärksamhet på konsekvenserna av den
            pågående äldreboomen.
          </p>
        </div>
        <div xml:id="i-2BBNU6aLUCs3ebc3Njn7WL" type="motContent">
          <head xml:id="i-CBbDbPL8PwLuf6FsaLbPEF" type="h1">
            Motivering
          </head>
          <p xml:id="i-zt4sbuPjUUoq7jVieknzx">
            Under våren anordnade Miljöpartiet en hearing om den pågående
            äldreboomen i världen och dess konsekvenser för Sverige, EU och
            världen i stort. Vår utgångspunkt var Sveriges politik för global
            utveckling (PGU). Denna motion är en uppföljning av hearingen.
          </p>
          <head xml:id="i-2EbAokDbjWTCQziteyCdob" type="h2">
            Äldres villkor är förbisedda trots en pågående äldreboom i både
            rika och fattiga länder
          </head>
          <p xml:id="i-mxStFdFiCHDqSsULFz81B">
            Världens befolkning blir allt äldre. Människor föder färre barn.
            Förbättrad levnadsstandard och hälsovård innebär stigande medellivslängd
            i nästan alla länder. De äldre blir alltså fler och lever längre.
            Utvecklingen går snabbast i de så kallade utvecklingsländerna.
            Det är en fantastisk framgång, men den innebär också nya utmaningar.
            Sveriges politik för global utveckling behöver anpassas till den
            nya demografiska situation som nu snabbt växer fram genom att
            i ökande grad uppmärksamma äldres rättigheter och villkor i världen
            och särskilt i fattiga länder.
          </p>
          <head xml:id="i-A7KkCzgfZtCTefPnJp98nU" type="h2">
            Hur världen ska anpassa sig till en alltmer åldersstigen befolkning
            är en växande fråga
          </head>
          <p xml:id="i-73szsJdts8VptVnadeYtkE">
            Om idag drygt en tiondel av jordens befolkning är över 60 år,
            räknar man med att de utgör mer än en femtedel år 2050. Då kommer
            fler att vara äldre än det finns barn under 15 år. Antalet gamla
            har då tredubblats till 2 miljarder. Omkring 80 procent av dem
            beräknas komma att bo i de länder FN benämner utvecklingsländer,
            mot 60 procent idag. Det innebär att alltfler bland de fattiga
            kommer att vara gamla människor.
          </p>
          <p xml:id="i-3s9zwQwDZS1WQ4C7xq8Q1y">
            Det ställs krav på anpassning i alla länder till det växande
            antalet äldre, särskilt vad gäller arbetsmarknads- och socialpolitik.
            Också finanspolitik, bostadspolitik, familjepolitik och andra
            politikområden berörs. Det kan även bli mer konkurrens om resurserna
            mellan generationerna.
          </p>
          <head xml:id="i-7kAmy4gcVC8XM8Cp3QEr9E" type="h2">
            Den sociala situationen för gamla förändras med globalisering
            och konflikter
          </head>
          <p xml:id="i-7qeQTzPC5s3F2V1ApNGZsK">
            Förutom att de äldre blir fler sker det stora sociala förändringar
            för äldre som en följd av globalisering, urbanisering och migration.
            Gamla lämnas alltmer åt sig själva. Familjer skingras och traditionen
            att vuxna barn tar hand om sina åldriga föräldrar luckras upp.
            De unga flyttar från landsbygden till jobben i städerna, från
            mindre städer till större och till rikare länder. Krig, konflikt
            och hiv/aids skördar många liv bland den yngre vuxna befolkningen.
            Det är därför inte ovanligt att mor- och farföräldrar får ansvar
            för barnbarnen.
          </p>
          <head xml:id="i-YNnSKJskhUmKyBb32bcdzZ" type="h2">
            Det största problemet bland äldre är försörjningen och att ha
            en grundtrygghet
          </head>
          <p xml:id="i-5hZu1X6sNWP45Gvgz3ekYS">
            Få i fattigare länder har någon form av pension att leva på.
            De flesta äldre måste skaffa sig en egen inkomst och arbeta för
            att överleva, då oftast i lågbetalda jobb inom jordbruket eller
            den informella sektorn. Den som inte kan arbeta är beroende av
            familj och samhälle.
          </p>
          <p xml:id="i-K13oFoDVfo9fCm9ZvDB769">
            Att bidra till en växande och flexibel arbetsmarknad och motverka
            åldersdiskriminering blir därför en viktig åtgärd. En annan viktig
            åtgärd är investeringar i pensionssystem. Idag har bara en tredjedel
            av alla länder ordentliga socialförsäkringssystem. De gäller ofta
            bara de som har en formell anställning. Många länder har dock
            i dag ekonomiska och politiska förutsättningar att bygga upp system
            för att säkra människors trygghet i tid av nöd, ålderdomen inbegripen.
            Flera utvecklingsländer har under senare år infört allmän folkpension,
            t.ex. Sydafrika, Botswana, Mauritius, Namibia, Bolivia och Nepal.
            Pensioner, även med mycket små belopp, har visat sig vara viktiga
            för att lyfta individer och hushåll ur fattigdom, bistått i kriser
            och bidragit till efterfrågan på den lokala marknaden.
          </p>
          <p xml:id="i-DYLWNkjAL9b6mrbaNeHyHs">
            Äldre är ofta diskriminerade när det gäller hälso- och sjukvård
            och det saknas inte sällan kunskap om äldres sjukdomar och behov.
            Dessutom har de äldre ofta inte råd med den vård som erbjuds.
            Det innebär att vård och omsorg, både förebyggande och kurativ,
            är ett annat område som kräver stora satsningar. Egna bostäder
            och äldrevänliga transportmedel är andra behov.
          </p>
          <p xml:id="i-SSzNaXLXmmPbSHVm5YnZtB">
            Genomgående understryker äldre själva hur viktigt det är att
            leva ett värdigt liv, att delta i samhället och att bidra. Många
            äldre blir diskriminerade, utnyttjade, utsatta för övergrepp eller
            inte lyssnade till. Det behövs därför ett genomgripande och långsiktigt
            arbete för att åstadkomma attitydförändringar. Frågor aktualiseras
            om äldres tillgång till information, om hur de är representerade
            i beslutande organ och massmedier och hur de kan påverka sina
            liv.
          </p>
          <head xml:id="i-THHJbgqrR8D7u9exiVAGLd" type="h2">
            En ny global FN-studie understryker behov och ger rekommendationer
          </head>
          <p xml:id="i-HjE7KJaDrNvPiVREfp2JP1">
            Det finns ett internationellt samförstånd om att äldre är utsatta
            och behöver särskild uppmärksamhet, vilket uttryckts i FN:s principer
            om äldre från 1991 och FN:s handlingsplan för äldre, Madrid International
            Plan of Action on Ageing, MIPAA, från 2002. Handlingsplanen pekar
            ut viktiga åtgärder, framförallt att underlätta för äldre att
            få en inkomst, introducera och utveckla trygghetssystem, inklusive
            ålderspension, motverka åldersdiskriminering, stärka äldres särskilt
            kvinnors deltagande i samhälleliga beslut, skapa en äldrevänlig
            miljö, säkerställa tillgång och kvalitet på hälso- och sjukvård
            och underlätta tillgång till krediter.
          </p>
          <p xml:id="i-PBySRtL9iaNyACLpgdhwa4">
            UNFPA (United Nations Population Fund) och Help Age International
            i samarbete med flera FN-organ visar i en ny stor global studie
            av äldre, Ageing in the Twenty-First Century: A Celebration and
            A Challenge (okt 2012), på vilka framsteg som gjorts under de
            tio år som gått sedan FN antog sin handlingsplan för äldre och
            vilka utmaningar världen nu står inför. Studien, som även bygger
            på äldres egna röster, lyfter fram äldres växande resurser och
            deras bidrag till produktion och samhälle, samtidigt som den pekar
            på vad som behöver göras för att äldre människor ska komma till
            sin rätt. Den riktar sig till regeringar och internationella samfundet
            men också till civilsamhällets och marknadens aktörer.
          </p>
          <head xml:id="i-GBRwp6nyavXGGaDKJYBeGN" type="h2">
            Sverige sätter i sin politik för global utveckling den fattige
            allt oftare en åldring och dennes mänskliga rättigheter i centrum
          </head>
          <p xml:id="i-Pc19gd1xgmDQjXESW5qUMe">
            Med ett rättighetsperspektiv mäter man utveckling utifrån resultaten
            för den enskilda människan. Vi vet att många äldre idag utsätts
            för ovärdig behandling, diskriminering och övergrepp genom att
            utestängas från arbetsmarknad, vård, krediter och samhälleliga
            beslut, bli berövad bostad, förnedras eller hotas med våld. I
            alla länder är äldre kvinnor de allra fattigaste. De har svårt
            att försvara sina rättigheter. Det är t ex inte ovanligt att änkor
            blir fråntagna sin mark av yngre släktingar och bortkörda från
            sin hemby. PGU:s syn på utveckling utgår från att den fattige
            inte bara är en passiv mottagare utan en förändringsagent. När
            allt fler fattiga är gamla människor måste vi förstå hur vi bäst
            kan stödja äldre i att förbättra sina villkor.
          </p>
          <head xml:id="i-BmwACC6TZcjQraV9dk4pP6" type="h2">
            Sverige har internationella åtaganden att bidra till att förbättra
            äldres villkor i Sverige och världen
          </head>
          <p xml:id="i-447MuytpWASrtuPuEPAvHQ">
            Genom att godkänna FN:s handlingsplan för äldre har Sverige åtagit
            sig att uppfylla vissa villkor för de äldre i Sverige men också
            att bidra internationellt vad gäller normsättning, policy och
            program.
          </p>
          <p xml:id="i-YaP6BMkyRRKy8Fn6qZ46M2">
            Äldres situation och rättigheter måste också uppmärksammas i
            uppföljning och förverkligande av FN:s olika konventioner om mänskliga
            rättigheter, inklusive FN:s kvinnokonvention och konventionen
            om rättigheter för personer med funktionsnedsättning, och Europakonventionen.
            Sverige har åtagit sig att bidra genom sitt internationella utvecklingssamarbete
            och bistånd.
          </p>
          <p xml:id="i-MuNsaVixGVU2m1SsDXHPyU">
            Dessutom för att kunna uppnå FN:s globala millenniemål för att
            minska fattigdomen måste äldres situation särskilt uppmärksammas,
            när alltfler fattiga idag är äldre.
          </p>
          <head xml:id="i-BDzjDFhGd6Amg4HuCCNxr" type="h2">
            Framöver bör äldrefrågor få mycket större vikt i internationellt
            och svenskt utvecklingssamarbete och bistånd än hittills
          </head>
          <p xml:id="i-2qXXxmrvoPnu6RANjXifkr">
            Äldres situation måste uppmärksammas i den nu inledda översynen
            av FN:s millenniemål för att bekämpa fattigdom efter 2015 och
            andra strategiska processer.
          </p>
          <p xml:id="i-9VS1CBYjZ7ofhkh7uX43vm">
            Äldreaspekter bör regelmässigt föras in i analys, dialog och
            programverksamhet inom utvecklingssamarbetet och den humanitära
            verksamheten.
          </p>
          <p xml:id="i-5hGUQcLAWme87q3Rtmus4H">
            Stöd bör ges till frivilligorganisationer som verkar för att
            lyfta fram och främja äldres villkor.
          </p>
          <head xml:id="i-9MypB9uHDetWLeMto5RSyG" type="h2">
            Ge prioritet åt sociala trygghetssystem för äldre, där Sverige
            har lång erfarenhet
          </head>
          <p xml:id="i-92T4hxaPjPV4tygFoMEsgv">
            Ett av de sex huvuddragen i Sveriges politik för global utveckling
            (PGU) är social utveckling och trygghet med hänvisning till bland
            annat ökande social otrygghet vad gäller livsmedelsförsörjning,
            arbetslöshet, ohälsa och försämrad miljö som ofta följer i spåren
            av ekonomisk och social förändring. En tydlig och genomtänkt politik
            för social utveckling och trygghet stärker människor i deras kamp
            mot fattigdomen och bör baseras på ambitionen att omsätta tillväxt
            i social utveckling och innefatta uppbyggnaden av sociala trygghetssystem.
            PGU betonar att särskild uppmärksamhet bör ägnas kvinnor och barn
            samt grupper med särskilda behov såsom äldre och människor med
            funktionsnedsättning. I ljuset av de snabba demografiska förändringarna
            blir de här prioriteringarna än mer relevanta.
          </p>
          <p xml:id="i-Q3QdGtvi8rwNmgPtacJcGJ">
            Sverige har lång erfarenhet av att utveckla sociala trygghetssystem
            vad gäller både folkpension (nu garantipension) och offentligt
            finansierad äldrevård. Därför har Sverige både erfarenhet och
            kompetens att dela med sig av, även om lösningar givetvis måste
            bygga på förutsättningarna i varje givet land. Biståndet har här
            en uppgift att bidra till att införa och utveckla system samt
            sprida erfarenheter.
          </p>
        </div>
        <div xml:id="i-Sa6zSvFcbTJ72ypeLTNZZ5" type="signatureBlock">
          <list xml:id="i-7VogxT5VRhtH8e3HcZgCYo">
            <item xml:id="i-MENPjtfgHbur1QGXbf275N" type="signature">
              Bodil Ceballos (MP)
            </item>
            <item xml:id="i-YEqFWFFRkCBUZNGRJveaDu" type="signature">
              Valter Mutt (MP)
            </item>
            <item xml:id="i-6YaqpcRDRBbRCYMgc1k2de" type="signature">
              Peter Rådberg (MP)
            </item>
            <item xml:id="i-JGqeqgmo7vtuvCCSWutod7" type="signature">
              Mehmet Kaplan (MP)
            </item>
            <item xml:id="i-SALeCoj4gZX1AukURZAJt1" type="signature">
              Jonas Eriksson (MP)
            </item>
            <item xml:id="i-D6UNnWqXky1NSHjLoq7n3U" type="signature">
              Magnus Ehrencrona (MP)
            </item>
            <item xml:id="i-E5VbTx6mtTPnmhvbEpZnUS" type="signature">
              Jan Lindholm (MP)
            </item>
            <item xml:id="i-QCaA5uDR9gSAbXeF1kPWh3" type="signature">
              Agneta Luttropp (MP)
            </item>
            <item xml:id="i-N34FNW4wbXBRyG6zA9G2j9" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
