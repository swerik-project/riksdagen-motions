<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00211">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__211/mot_1932__fk__211-001.pdf"/>
      <fw xml:id="i-WpyzRzmYpDso7vvBvoDaqi">
        Motioner i Första kammaren, Nr 211.
      </fw>
      <div xml:id="i-6vUtymtxDmchTYeurK3mst" type="motHeader">
        <div xml:id="i-Bp7DxdojZ9stUADoEBvbLd" type="motTitle"/>
        <div xml:id="i-6iZEySmVcFjm1tHKDhr8XM" type="motSubmissionInfo"/>
      </div>
      <div xml:id="i-mENJsMG35Ntn1sfJfnBye" type="motBody">
        <div xml:id="i-4WAqPz3LiqN7Be4Z5kEhkT">
          <p xml:id="i-YRHzR1XAs81vWPqTW5MSoU">
            -—
          </p>
          <p xml:id="i-Xmg87A5HsEiN6m7NZRykEa">
            Nr 211. Av herr Lindhagen, om främjande av koloniträdgårdsrörelsen.
          </p>
          <p xml:id="i-U2WnbGCN7gGVzF1fZ4SRKt">
            I en föregående motion har behandlats frågan om utvägar för att
            kunna utnyttja obegagnade odlingslägenheter å större enskilda
            domäner såsom bidrag till sysselsättning och livsmedelsanskaffning
            åt landsbygdens befolk- ning. Även städernas, särskilt storstädernas
            hyresfolk i skuggorna, har sökt genom trädgårdskolonirörelsen
            bereda sig motsvarande fördel. Denna rörelse, som även är ett
            viktigt led i strävandena för rashygien och andlig förkovran,
            föddes av den nya industriella tidens befrämjande av flykten till
            städerna. Den blev följaktligen en internationell företeelse och
            ett av botemedlen mot de växande storstädernas skuggsidor. Rörelsens
            bety- delse var så påfallande, dess hjälpverksamhet så trängande
            och oförstå- endet på samma gång ofta från stads- och industrikulturens
            skumma blickar och oböjliga intressen så överhängande, att kolonisterna
            numera organi- serat sig uti föreningar, riksförbund och en internationell
            union. I vårt land ha ortsföreningarna sammanslutit sig till Sveriges
            koloni- trädgårdsförbund. Den största ortsföreningen är Stockholmskretsen.
            Koloniträdgårdsrörelsen har gynnats även av samhället med markanskaff-
            ning, låneunderstöd m. m. TI utlandet förekommer till och med
            lagstift- ning syftande till att genom tvångsavlösning anskaffa
            mark till koloni- trädgårdar å större enskilda domäner. Trädgårdskolonirörelsen
            är ett av uttrycken för folkets uppror mot vår tids industriella,
            maskinella och merkantila väsende. Den är en böljegång inom folksjälen
            med dess längtan efter frihet och ljus, hälsa och skönhet, tystnad
            och eftertanke. Den är ett utslag av den gamla instinkten hos
            människan att söka föryngring och förnyelse genom återgång till
            naturen. Den är en flykt från den moderna storstadens kvävande
            andedräkt, ett famlande efter ett uppbyggande komplement till
            det dåliga hemmet i sta- den. Den är de mindre bemedlades enda
            utväg till sommarferier i brist på semester och penningar. Den
            är jordbrukskulturens samvetsfråga till stadskulturens förintande
            av människans samvaro med naturen och glömska för urkällan till
            hennes livsuppehälle. Detta behov från stadsbor av trädgårdslotter
            är gemensamt för de flesta länder, åtminstone i länder, bebodda
            av den vita rasen, vilken med sina tekniska uppfinningar skapat
            den nya tidens framsteg och besvär. För Skandinavien är längtan
            stor, på grund av nordens korta men ljusa som-
          </p>
          <pb facs="riksdagen-motions-pdf/data/1932/mot_1932__fk__211/mot_1932__fk__211-002.pdf"/>
          <fw xml:id="i-FXfY18U7x55VVDzLTM4S8B">
            8 Motioner i Första kammaren, Nr 211.
          </fw>
          <p xml:id="i-XQZzAD3dWBDxTP7brYf6ac">
            mar. I Sverige och särskilt Stockholm lära, enligt vad iakttagare
            vits- ordat, kolonierna erhållit den förnämligaste utformningen.
            Koloniernas närmaste uppgift är att tillhandahålla ett hälsosamt
            kom- plement till otillfredsställande bostäder i den inre staden,
            befolkad av mindre bemedlade hyresgäster. Även hyresgäster i den
            inre stadens nyaste hus med trånga lägenheter kunna göra anspråk
            på ett komplement i en kolonilott. Det bör icke heller vara uteslutet
            att, i den mån ytterområden bebyggas med liknande hyreshus, avskilda
            kolonilotter upplåtas även till sådana hyresgäster. Men företrädesvis
            skola kolonierna tjäna den inre stadens hyresfolk. Den gamla tanken
            att intill hyreshus lägga plante- ringsland att upplåtas till
            hyresgäster har däremot visat sig vara för- felad. Trädgårdskolonierna
            bidraga vidare till rasens bevarande och stärkande under generationer
            (rashygien). Sjukvård och fattigvård besparas även samhället genom
            kolonirörelsen. I utlandet betona läkare allmänt kolo- niernas
            hygieniska betydelse för en stadsbefolkning. I vårt land åter
            är den medicinska hygienen för litet inriktad ännu på att förebygga
            ohälsa. Man ingriper först när sjukdomen utbrutit och bygger ofantliga
            anstalter för att vårda de sjuka och fattiga. I beivrandet av
            ett sådant system be- finner sig trädgårdskolonisten i främsta
            linjen. Ett liknande utslag av stadsbefolkningens självbevarelse
            är behovet att utsända de mindre bemedlades barn om somrarna i
            skollovskolonier. Statistiken kommer ibland med invändningar och
            söker visa, att hälso- tillståndet numera är bättre i städerna
            än på landsbygden. Men man har icke hört talas om någon benägenhet
            att sända landsortsbarn i skollovs- kolonier till städerna för
            att de skola bibehålla eller återvinna sin hälsa. Det måtte vara
            något förbiseende med en sådan statistik. En stads träd- gårdskolonier
            äro i viktiga avseenden en ännu ypperligare hygienisk insats.
            Den skänker hälsa åt hela familjen och gör det varaktigt. Det
            ena goda bör icke undanskjuta det andra. Kolonisterna skapa vidare
            genom sin odlingsflit ett värdefullt bidrag till sitt uppehälle
            och stadens proviantering. Värdet av trädgårdskolo- nisternas
            produkter år 1926 beräknades för Stockholm till minst 2 mil- joner
            kronor och för alla landets städer med över 10,000 invånare till
            9 !/; miljoner kronor. På huvudstadens 6,000 trädgårdslotter frambringades
            över '/, miljon liter jordgubbar. Enligt inventering vid 1928
            års fastig- hetstaxering utgjorde fruktträdens antal å huvudstadens
            trädgårdskolonier 22,700 och bärbuskarnas antal 45,600. Man bör
            förstå, vilket stort kapital går förlorat, ifall en sådan årsinkomst
            i naturaprodukter omintetgöres genom koloniträdgårdars utrivning
            i stor utsträckning. I utlandet framhålles vikten att bibehålla
            och utvidga koloniträdgårdar även för att bereda arbetslösa, som
            numera alltid finnas, tillfälle till sysselsättning och produktion
            av livsmedel för eget behov och kanske något mera. I all synnerhet
            menar man, gäller detta för depressionstider.
          </p>
          <pb facs="riksdagen-motions-pdf/data/1932/mot_1932__fk__211/mot_1932__fk__211-003.pdf"/>
          <fw xml:id="i-2cADzp9Gi9Zb1vhmeTSfp5">
            Motioner i Första kammaren, Nr 211. 9
          </fw>
          <p xml:id="i-UJKVhCSEFdsza37nrm1P6x">
            Den svenska huvudstadens nya enhetliga fastighetsförvaltning
            betonar icke ens denna synpunkt. I stället uppfordras vi just
            i dessa nedbrytande tider att förinta större delen av de färdiga
            koloniträdgårdarna. Till dessa märkliga tillgodohavanden av kolonirörelsen
            sluter sig en hänsyn av likaledes stora mått. Stads- och industrikulturen
            är beroende av landsbygdekulturen och dennas produktiva gärning,
            Detta uttrycktes i en akademisk avhandling, som på 1700-talet
            disputerade odlingsmöjligheterna till och med i lappmarkerna,
            med det påståendet att »evad okunnigheten och villfarelsen må
            hava att förebära, så måste jordbruket såväl i lappmarkerna som
            annorstädes anses för basis till all hushållning, som man vill
            skall äga bestånd och var- aktighet». Trädgårdskolonierna påminna
            om livets uppkomst och markens gröda. De uppfostra i sin mån stads-
            och industrifolket till insikt om stadskulturens samhörighet med
            landsbygdekulturen och den förras tack- samhetsskuld till den
            senare. I huvudstaden och förmodligen också i Sveriges övriga
            städer äro kolo- nierna anlagda väsentligen på kommunen tillhörig
            mark. Även på statens jord finnas upplåtelser till kolonier såsom
            i närheten av Stockholm och å Landskrona citadellområde. Från
            vissa statens myndigheter har framträtt en viss tvekan att tillförsäkra
            kolonierna en varaktig stad på statens mark invid huvudstaden
            och över- huvudtaget att låta dem inrangeras som en permanent
            integrerande del av de kulturändamål, som måste värnas och tillgodoses
            i en modern stadsplan. På Landskrona citadellområde har nyligen
            av statsmyndig- heterna ifrågasatts att utdriva 300 trädgårdskolonier
            för att av historisk pietet återställa fästningsverken i sitt
            gamla skick. I Stockholm har fastighetsförvaltningen varit uppdelad
            under två orga- nisationer. Drätselnämndens första avdelning tog
            befattning med den inre merkantila stadens fastighetspolitik,
            under det lantegendomsnämnden hade till uppgift att främja en
            modern, social bebyggelse av stadens omfattan- de för ändamålet
            förvärvade lantegendomar. Under stor tvekan särskilt från lantegendomsnämnden
            blevo emellertid de två fastighetsförvaltningarna från och med
            1919 sammanslagna i en förvaltning under namn av fastig- hetsnämnden.
            Samtidigt övertog staden vården över rörelsen. Med dessa förändringar
            följde emellertid omedelbart ett underskattande av koloni- trädgårdarnas
            betydelse. Det uppläts ej vidare mark för dem och upp- sägningar
            följde slag i slag. De anses ligga i andra planet och böra vika
            för så gott som alla andra ändamål enligt den uppfattning, som
            för närvarande lancerats av ledande befattningshavare, men ännu
            ej godkänts av stadsfullmäktige. Det har föreslagits summariskt
            från stadsplane- och fastighetskontoren, att av färdiga kolonilotter
            å stadens mark till antalet 5,285 skola utom redan utdrivna 828
            lotter ytterligare 3,243 lotter eller sålunda sammanlagt 4,071
            lotter förr eller senare lämna rum för annan bebyggelse. Endast
            1,214 lotter föreslås, även det utan entusiasm, att
          </p>
          <p xml:id="i-BdCu4DNRGL81cbZKyQnfGK">
            Bihanq till riksdagens protokoll 1932.--3 saml. 55 häft. (Nr
            210—-213.) 2
          </p>
          <pb facs="riksdagen-motions-pdf/data/1932/mot_1932__fk__211/mot_1932__fk__211-004.pdf"/>
          <fw xml:id="i-MFH4eSFQKF18tAGvT967my">
            10 Motioner i Första kammaren, Nr 211.
          </fw>
          <p xml:id="i-89jvFZveUdd59afHVcsqM4">
            inläggas i stadsplan. Såsom surrogat hänvisas till nytt odlingsarbete
            och nytt bebyggande av nya koloniområden, vilkas antal lotter
            med ungefär 286 understiger dem, som äro dömda till undergång.
            Dessa nya områden äro till större delen avlägsnade långt från
            hemmen i staden. De hava delvis ett trist läge och sämre jord,
            som dessutom kräver långt och kost- samt arbete för att sättas
            i trädgårdskultur. En huvudsaklig anledning till denna omkastning
            i den inre förvalt ningens tänkesätt i huvudstaden synes vara,
            utom ett nedblickande på trädgårdskolonirörelsen, särskilt den
            omständigheten, att Stockholms stad årligen måste skaffa bostäder
            för en ny inflyttande befolkning på 10- till 15,000 personer.
            Dessa anses nu i främsta rummet böra bosättas i hyres- hus och
            i någon mån i egna hem, uppförda på koloniträdgårdarnas mark,
            ehuru ofantliga vidder obegagnad mark bortom och emellan dem stå
            till buds på Jantegendomarna, och ehuru nya stadsdelar redan kunnat
            komma till stånd bortom de äldsta förnämligaste och för sitt ändamål
            bäst be- lägna koloniträdgårdsområdena. Dessa förhållanden äro
            närmare belysta och verifierade i ett omfattande » betänkande
            om Stockholms koloniträdgårdar», som av mig nyligen motionsvis
            (nr 35 för 1931) avlämnats till Stockholms stadsfullmäktige. I
            detta betänkande förekomma även utredningar om förhållandena i
            det övriga Sverige och i utlandet. Det kräves medverkan jämväl
            av stats- makten för främjande av koloniträdgårdsrörelsen, såsom
            sker i stor om- fattning i utlandet med betonande av koloniernas
            betydelse icke minst i ekonomiska depressionstider. På grund av
            vad sålunda anförts och med åberopande av ovannämnda betänkande,
            som kommer att tillställas vederbörande utskott, hemställes,
          </p>
          <p xml:id="i-4sfPDyzpQNCiHXNSZxxo3g">
            att riksdagen måtte anhålla, att Kungl. Maj:t ville: 1) behjärta
            koloniträdgårdsrörelsens betydelse för stä- dernas befolkning
            i olika avseenden och icke minst under ekonomiska depressionstider;
            2) följaktligen gynna trädgårdskoloniers tillkomst och varaktiga
            inläggning i stadsplaner även å staten till- hörig mark; 3) vidtaga
            åtgärder, eventuellt även genom expropria- tionsingripanden, för
            sådana koloniers uppkomst jäm- väl å större enskilda domäner inom
            eller invid städerna.
          </p>
          <p xml:id="i-2wMtfY19aNTFfobe5Le7Yg" type="date">
            Stockholm den 22 januari 1932.
          </p>
          <div xml:id="i-GJ4ANT6r66ntvZ4o5eapru" type="signatureBlock">
            <p xml:id="i-Ant5dXzLk6irUDRQZb7xpS" who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
        </div>
      </div>
    </body>
  </text>
</TEI>
