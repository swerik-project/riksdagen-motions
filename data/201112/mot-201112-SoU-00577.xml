<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00577">
  <teiHeader>
    <fileDesc>
      <titleStmt>
        <title>Utvidgade rättigheter för patienter och vårdgivare</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvidgade rättigheter för patienter och vårdgivare</title>
          <idno type="rdwebb">GZ02So577</idno>
          <rs type="number">So577</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So577/text</ref>
          <ref type="dokument_url_html">http://data.riksdagen.se/dokument/GZ02So577</ref>
          <ref type="dokumentstatus_url_xml">http://data.riksdagen.se/dokumentstatus/GZ02So577</ref>
          <ref type="doc">http://data.riksdagen.se/fil/466F3688-25F4-4FB4-8B76-B829A2BA2483</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-EgsVb5tTQDmSD3RGoxHA3R</idno>
            <name>Eva Bengtson Skogsberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5viXDeBuGUCCfbABxARaix" type="signed"/>
        <correspContext corresp="i-5viXDeBuGUCCfbABxARaix">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-EgsVb5tTQDmSD3RGoxHA3R"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-G9gmV2Z9pP1Nksj8G5D7sR" type="numbering">
          <date when="2011-10-10"/>
        </correspAction>
        <correspAction xml:id="i-7cSurNpkMws9BkYYRR7jxk" type="submission">
          <date when="2011-10-05"/>
        </correspAction>
        <correspAction xml:id="i-L76qAKh87kyMDsZcvXsqNH" type="transfer">
          <date when="2011-10-05"/>
        </correspAction>
        <correspAction xml:id="i-KhtauuFeysAi51VVT1nAV6" type="assigned"/>
        <correspContext corresp="i-KhtauuFeysAi51VVT1nAV6">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7pzdFufVmdiPPma7zbcZk4" type="motBody">
        <div xml:id="i-LsaXdLHuRWJRno9NMjjawa" type="motProposal" subtype="förslag">
          <head xml:id="i-2HwfRGv2NpAcsSHAj4Ytgo">
            Förslag till riksdagsbeslut
          </head>
          <p xml:id="i-G7xjkSowGDcGFnhvyjeDWS">
            Riksdagen tillkännager för regeringen som sin mening vad som
            anförs i motionen om utvidgade rättigheter för patienter och vårdgivare.
          </p>
        </div>
        <div xml:id="i-AnD2MSPegxbh17YxFy2ZSn" type="motContent">
          <head xml:id="i-ThU631qgcaavk2r4zKn1kc" type="h1">
            Bakgrund
          </head>
          <p xml:id="i-QhWnyjArn2dLynckWZMt1A">
            Ökad egen makt och kontroll för patienter och enskilda vårdgivare
            över sin situation jämfört med sjukvårdshuvudmännens (idag landstingens)
            dominans som närmast har monopol på utförarsidan av svensk hälso-
            och sjukvård, ligger efter långvarigt socialdemokratiskt styre
            med vänsterpolitiskt stöd kraftigt på efterkälken i förhållande
            till hur det ser ut i flertalet jämförbara länder i Europa.
          </p>
          <p xml:id="i-5Fa4kWXDPAViBKCXkqyyqL">
            Med en kort borgerlig regeringsperiod 19911993 förbättrades valfriheten
            såväl för patienter som för alternativa vårdgivare, något som
            återigen konsekvent motverkades under det socialdemokratiska regeringsinnehavet
            1994 till 2006.
          </p>
          <p xml:id="i-CQKFLEu1pkPaNvwAoVCkWw">
            Men med alliansregeringens valseger 2006 påbörjades ett hälsosamt
            återtagande av patient- och utförarmakt med efterlängtade reformer
            som exempelvis lett fram till att vi nu har ett nationellt lagstadgat
            fritt vårdvalssystem till gagn för enskilda patienter och en etableringsfrihet
            för privata vårdgivare i primärvården till gagn för små och stora
            entreprenörer utanför landstingens verksamhet.
          </p>
          <p xml:id="i-XttzmpRAHfDnPk8tLqKhwx">
            För att ytterligare stärka patienträttigheterna vad gäller tillgänglighet
            till vården införde alliansregeringen också en lagstadgad vårdgaranti
            för det som tidigare enbart var en frivillig garanti och därmed
            till intet förpliktigande för landstingen. I den lagstadgade vårdgarantin
            kombineras stimulans och tvång så att en rimligare standard för
            tillgänglighet till vården nu upprätthålls. Stimulansen innebär
            ekonomisk ersättning (från den så kallade kömiljarden) enbart
            till de landsting som uppfyller vårdgarantins krav på att gränser
            för maximala tider inte överskrides innan sjukvårdsbesök, besök
            hos en specialistläkare respektive beslutade behandlingsåtgärder
            insätts. Tvånget innebär att patienten, i de fall landstingen
            inte lever upp till vårdgarantin, kan välja att motta denna vård
            någon annanstans men att det ansvariga landstinget ändå blir skyldigt
            att ersätta för de kostnader detta medför. På så sätt har de orimliga
            sjukvårdsköerna i Sverige successivt börjat kortas ner.
          </p>
          <p xml:id="i-BJ7hZ52w1Q4nucGZrcR6nE">
            Sammanfattningsvis är alliansregeringens hittillsvarande goda
            reformagenda för att utvidga rättigheterna för patienter och vårdgivare
            uppskattad, men mer återstår att göra för att ytterligare förbättra
            förhållandet på den redan inslagna positiva reformambitionen.
            Den aktuella motionen yrkar på förslag i en sådan riktning.
          </p>
          <head xml:id="i-XLs5rUHXEWc8puc226qkn3" type="h1">
            Motivering
          </head>
          <p xml:id="i-NGKgsDvUe6dtuM1Ldag6qz">
            Det finns ingen anledning att begränsa valfrihet inom vården
            enbart till primärvården. Den specialiserade vården bör på samma
            sätt erbjudas frihet att välja och att utföra, inom ramen för
            en solidarisk finansiering. Vi föreslår därför följande:
          </p>
          <list xml:id="i-9aT7pcvJA3oSo3MJx84NoT" style="ul">
            <item xml:id="i-Ks6u9fVRr4f6LDrphwZ7KQ">
              Det fria vårdvalet för patienter utvidgas till att också gälla
              specialistsjukvård.
            </item>
            <item xml:id="i-KqfWtnxsJwqjhwKj89EiEG">
              I analogi med det första förslaget är det rimligt att etableringsfrihet
              införs även för utbildade specialister inom vården (läkare, sjuksköterskor
              m.fl. kategorier där specialisering på viss typ av vård förekommer).
            </item>
          </list>
          <p xml:id="i-XEHgKS2vbEBsSzLhJyzeBJ">
            Inom ramen för lagen om valfrihet är fortsatt kommuner och landsting
            de som sätter ramarna för vilka avtal om ersättning för hälso-
            och sjukvård som ska gälla för en vårdproducent. Sådan ersättning
            kan därför variera påtagligt över landet, vilket gör att likvärdigt
            utförd hälso- och sjukvård då kan ersättas olika beroende på i
            vilken geografisk region den utförs. Detta är i grunden ett orättvist
            system, som har sina rötter i att sjukvårdshuvudmännen idag fortsatt
            har egen skatteuppbördsrätt och därigenom själva i allt för stor
            omfattning kan välja att definiera vilken typ av hälso- och sjukvård
            man är beredd att tillhandahålla i den aktuella regionen. Inte
            sällan kommer detta i konflikt med hälso- och sjukvårdslagen (HSL)
            som i portalparagrafer tydliggör att hälso- och sjukvården i Sverige
            i grunden ska bedrivas på ett rättvist och likvärdigt sätt för
            alla medborgare efter behov. I sin tur uppkommer denna konflikt
            mellan olika regioners olika prioriteringar av vilken hälso- och
            sjukvård som man tillhandahåller och HSL:s intentioner om en mera
            likvärdig hälso- och sjukvård över landet i det faktum att HSL
            fortsatt idag är en så kallad skyldighetslagstiftning (ur sjukvårdshuvudmännens
            synvinkel) och inte en rättighetslagstiftning (ur patientsynvinkel).
          </p>
          <p xml:id="i-UTxeESeY3L2CTwnBh39GZR">
            För att därför öka sjukvårdsproducenternas och sjukvårdskonsumenternas
            makt för en rättvisare och mera jämlik ersättning för och tillgång
            till hälso- och sjukvård över hela Sverige föreslår vi vidare
            följande:
          </p>
          <list xml:id="i-UxFe9guR766Ydw6Y1MBPEC" style="ul">
            <item xml:id="i-Qm1LRgE1rcdNR3a8nJqekr">
              Det är rimligt att en mera likvärdig ersättning än idag utgår
              för lika hälso- och sjukvård som utförs över hela landet. Detta
              bör gälla såväl i primärvården som i den specialiserade vården.
              En översyn av möjligheterna till att utvidga och modernisera den
              så kallade nationella taxan för ersättning till alla vårdyrkesetablerade
              från statens sida är därför motiverad att göra.
            </item>
            <item xml:id="i-ExKbcFfA4XKwRt6g1ycKss">
              På samma sätt, för att öka patienternas rättigheter i hälso-
              och sjukvården, bör en översyn göras i syfte att se om dagens
              skyldighetslagstiftning i form av HSL kan skärpas till att övergå
              till en rättighetslagstiftning så att makten över hälso- och sjukvårdens
              utbud flyttas från kommuner och landsting till patienterna. Vid
              en sådan översyn är syftet också att överväga om man på detta
              sätt kan få HSL i riktning mot en mera likvärdig tillämpning över
              hela landet, något som vi tror i sig skulle öka den långsiktiga
              legitimiteten för denna viktiga trygghetslagstiftning.
            </item>
          </list>
          <p xml:id="i-YTMGevxrgyLhDbvoJtVDam">
            När det gäller prioriteringar av solidariskt finansierad hälso-
            och sjukvård bör denna vara tydligare centraliserad till ett statligt
            ansvar än ligga ute på enskilda kommuner och landsting att bedöma.
            I detta sammanhang bör påminnas om den tidigare Prioriteringsutredningens
            slutbetänkande Vårdens svåra val (SOU 1995:5). Utredningen sammanfattade
            sin syn på prioriteringar i en etisk plattform bestående av tre
            generella principer: människovärdesprincipen, behovs- och solidaritetsprincipen
            och kostnadseffektivitetsprincipen. Med utgångspunkt från detta
            arbete beslöt riksdagen 1996 (prop. 1996/97:60) om riktlinjer
            för prioriteringar i hälso- och sjukvården. Riksdagen kompletterade
            utredningen med en allmän prioriteringsregel i 2 § HSL som fastlägger
            målet för hälso- och sjukvården. Det uttrycks som att den som
            har det största behovet av hälso- och sjukvård ska ha företräde
            till vården. Lagen ger också alla medborgare rätten till en första
            bedömning, varefter den enskildes behov av hälso- och sjukvård
            kan bedömas om det inte är uppenbart obehövligt.
          </p>
          <p xml:id="i-8ep7X951CMuujGLZGvP91c">
            Prioriteringscentrum i Linköping har sedan på Socialstyrelsens
            uppdrag kartlagt och analyserat hälso- och sjukvårdens arbete
            med prioriteringar från år 2003 som löpande rapporterats, nu senast
            med en erfarenhetsuppföljning av arbetet över åren i Östergötland
            (rapport 2008:6) som påtalar ett antal fel och brister som begåtts
            under resans gång. Detta i sin tur reser ett behov av att ånyo
            uppdatera de nationella riktlinjerna för prioriteringar i hälso-
            och sjukvården baserat bland annat på de många olikheter i vården
            som successivt utvecklats sedan riksdagsbeslutet fattades 1996
            vad gäller såväl tillgängligheten till vård i allmänhet runt om
            i landet som nu, under senare tid, ett antal rapporter om betydande
            regionala skillnader på vårdutbud och vårdkvalitet för olika sjukdomsgrupper
            såsom cancervården, hjärt-kärlsjukvården och barnsjukvården i
            Sverige.
          </p>
          <p xml:id="i-VdMyrCJ1SHSg7YtupCdvtc">
            För att bättre kunna leva upp till HSL:s intentioner om en lika
            och rättvis vård i hela Sverige bör en översyn göras av möjligheten
            att det nationella arbetet med centrala prioriteringsmodeller
            återupptas. Detta för att den nationella tillsynen av all hälso-
            och sjukvård som sker via Socialstyrelsens försorg ges möjligheter
            att även följa upp att ett lika och rättvist sätt att prioritera
            till vård över hela Sverige tillmötesgår lagstiftarens samlade
            intentioner för våra nationella lagar som reglerar svensk hälso-
            och sjukvård, inte minst till gagn för den viktiga samlade patientsäkerhetslagstiftningen
            som togs fram av alliansregeringen och beslutades om under förra
            mandatperioden.
          </p>
          <p xml:id="i-C1oc8uoT7KbKWfVuFs4n4J">
            Vidare är det i prioriteringssammanhang viktigt att se över hur
            den gynnsamma utvecklingen av förebyggande hälsovård och habiliterings/rehabiliteringsinsatser
            inom medicinen under senare år bättre kan komma patienterna till
            del än som det är idag. Trots att alliansregeringen haft behjärtansvärt
            fokus på att på olika sätt stimulera till bättre och tidigare
            insatta förebyggande likväl som rehabiliterande åtgärder i vården,
            så är dessa områden fortsatt eftersatta av kommuner och landsting.
            En helt nylig kartläggning från Neurologiskt handikappades riksförbund
            (NHR) visade exempelvis på stora regionala skillnader i rehabiliteringsmöjligheter
            för en lång rad neurologiska sjukdomar och skador och en, för
            vissa kommuner och landsting, alarmerande nivå med brist på ansvar
            och engagemang för att förbättra en oacceptabelt försummad möjlighet
            till rehabilitering i allmänhet.
          </p>
          <p xml:id="i-KUoXqg1xx2y2NiaibbLjWe">
            Detta är särskilt allvarligt eftersom alliansregeringens kanske
            främsta reform på arbetsmarknadens och socialförsäkringarnas område
            relaterar till påtagliga brister i bland annat arbetslivsinriktad
            och medicinsk rehabilitering. Genom en ny process för att aktivt
            möjliggöra återgång i arbete för många som inte tidigare erbjöds
            detta har alliansregeringen under förra mandatperioden infört
            en flerstegsmodell för utvärdering av behovet av sjukskrivning
            parad med en rehabiliteringsgaranti för dem med identifierat sådant
            behov.
          </p>
          <p xml:id="i-JABBwuy3VFTcXfSDU1JgB9">
            Men då rehabiliteringsinsatser generellt har kommit i skymundan
            för gängse hälso- och sjukvårdsuppgifter inom landstingens och
            kommunernas respektive ansvarsområde måste ytterligare arbete
            till. Detta visas som mest tydligt genom att bland vedertagna
            prioriteringsgrupper av patienter inom hälso- och sjukvården kommer
            i praktiken alla patienter med en någorlunda tydlig sjukdom (prioriteringsgrupp
            I) att ställas före dem som har behov av habilitering/rehabilitering
            (prioriteringsgrupp II). Krav på förebyggande åtgärder och prevention
            reses ofta i samband med diskussioner om hur sjukvård bör bedrivas,
            men denna typ av åtgärder prioriteras fortfarande lägre än aktiv
            (reaktiv) sjukvård när sjukdom finns. Men när sådant reaktivt
            rehabiliteringsbehov finns, på grund av sjukdom eller skada, prioriteras
            detta patetiskt nog fortfarande lika lågt som förebyggande åtgärder
            och prevention. Det vill säga att för individer som har visat
            behov av rehabilitering och nu är sjukskrivna men där också bevisat
            effektiva åtgärder finns att tillgå för att hjälpa dem till högre
            grader av funktion, så kommer detta i andra hand jämfört med människor
            som uppvisar en sjukdom eller skada där behovet inte primärt är
            rehabilitering utan sjukvård. Konsekvensen av denna marginalisering
            av de många människor som har ett rehabiliteringsbehov istället
            för ett traditionellt sjukvårdsbehov är att de förra oftast tvingas
            kvar i onödiga och oönskade situationer av sjukskrivning och,
            i värsta fall, förtidspensionering. Utan att detta synsätt förändras
            i grunden finns inga egentliga förutsättningar för att den goda
            tanken från alliansregeringen med införandet av en rehabiliteringsgaranti
            ska kunna förverkligas i praktiken.
          </p>
          <p xml:id="i-4PMKjnUvc7dMa7YnqpqfBE">
            För att ändra synsätt och prioritering av behov för rehabiliteringsåtgärder
            inom hälso- och sjukvården i syfte att fler ska kunna återgå i
            arbete på en fungerande arbetsmarknad som inte utesluter någon
            som vill och kan arbeta efter möjlig förmåga, bör såväl en etisk
            plattform för prioriteringsgrunder som en nationellt likvärdig
            tillsyn av att detta i praktiken efterlevs av hälso- och sjukvården
            införas. Vi föreslår därför följande:
          </p>
          <list xml:id="i-NEsXb13FCNSJTTHMbSzx1o" style="ul">
            <item xml:id="i-TGM7WWf9WkYzHMHNdt111T">
              En översyn görs av möjligheten att återuppta det nationella arbetet
              i syfte att uppdatera och ta fram nya centrala prioriteringsmodeller
              inom hälso- och sjukvården i allmänhet.
            </item>
            <item xml:id="i-QrbKqag7155TaBchsX58aH">
              En översyn av möjligheterna för att i synnerhet inom HSL prioritera
              upp förebyggande hälsovård och rehabiliteringsåtgärder till samma
              nivå som idag gäller för prioritetsgrupp I. Detta i syfte att
              med ett starkare lagstöd likställa proaktiva förebyggande och
              rehabiliterande hälsobefrämjande åtgärder med idag högre prioriterade
              reaktiva åtgärder för att omhänderta sjukdom.
            </item>
          </list>
        </div>
        <div xml:id="i-A4aiSJcZmUBvrBg5Cq1U1k" type="motSignatures">
          <list xml:id="i-NQVbrrqueNiparFyaDWhG">
            <item xml:id="i-5w2z6BNU5LVihUmqGkimoU" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-QviRSMGpd8LHJMNY9ysPKy" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-WaZXU4UByKPXWzBxfMSssW" who="i-G9cpXThuSAP5KSY32ApDCj">
              Ann-Britt Åsebol (M)
            </item>
            <item xml:id="i-AtGmvvxPhKd4mJmnjM9n4B" who="i-EgsVb5tTQDmSD3RGoxHA3R">
              Eva Bengtson Skogsberg (M)
            </item>
            <item xml:id="i-6tHG61oSF35Cq7hfrzXwSy" who="i-XScHuZhUG7vGfDLenjxRiL">
              Saila Quicklund (M)
            </item>
            <item xml:id="i-SERgzx8JufpqzUzLunsa93" who="i-R9MuNkxgtjYredKHhh6ujV">
              Per Bill (M)
            </item>
          </list>
        </div>
      </div>
    </body>
  </text>
</TEI>
