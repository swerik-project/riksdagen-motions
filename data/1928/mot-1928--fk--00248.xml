<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__248/mot_1928__fk__248-001.pdf"/>
      <fw xml:id="i-Q5959DqFr5tQjeZi8W1yDi">
        Motioner i Första kammaren, Nr 248. 9
      </fw>
      <div type="motHeader" xml:id="i-G8mDfPQRKCRKQs9Z2VgLMx">
        <div type="motTitle" xml:id="i-15tWMfeuP7eYLDM1dwKPDt"/>
        <div type="motSubmissionInfo" xml:id="i-6HLYP5L6GJq5tTLy1Hi6pV"/>
      </div>
      <div type="motBody" xml:id="i-5dt6xdZ76KSzThG9aBL3xL">
        <div xml:id="i-WYVJNfewzAVVPSZvMywPVR">
          <p xml:id="i-WxJ5zuJSfFjAk6ua7wWEvu">
            Nr 248.
          </p>
          <p xml:id="i-BJEY6mbxZeDQ5egVbcUGU1">
            Av herr Möller m. fl., om avskaffande av censusbestäm- melserna
            i fråga om valbarhet till riksdagens första kammare.
          </p>
          <p xml:id="i-UDaDV6hzUTbdd6HAxxZHFZ">
            Riksdagsordningens paragraf 9 har följande lydelse: ”Till ledamöter
            i första kammaren kunna endast väljas män och kvinnor, som uppnått
            trettio- fem års ålder samt äga och minst tre år näst före valet
            ägt fastighet till taxeringsvärde, ej understigande femtiotusen
            riksdaler, eller ock till staten skatta samt under tid, som nyss
            är sagd, skattat för minst tretusen riksdaler årlig inkomst. Kommer
            riksdagsman, efter det han vald blivit, i den ställ- ning, att
            han ej längre skulle varit valbar till ledamot i kammaren, från-
            träder han sin befattning.” Det censusvillkor, som här stadgas,
            innebär otvivelaktigt ett principiellt avsteg från den grundläggande
            tankegången i den författningsreform, varom å urtima riksdagen
            1918 överenskommelse träffades och som vid lagtima riksdagen 1919
            tog gestalt av en kunglig pro- position. Redan vid sistnämnda
            tillfälle väcktes också en motion i andra kam- maren av herr Molin
            i Dombäcksmark, vari hemställdes, att valbarhetscen- sus måtte
            avskaffas. Motionären framhöll, att censusvillkoret berövade den
            kvinnliga valbarheten varje praktisk betydelse i betraktande av
            det särdeles ringa antal självförsörjande och andra kvinnor, som
            på grund av penning- strecket äro valbara. Den verkade i hög grad
            inskränkande på det antal kan- didater ur den egna samhällsgruppen,
            som stode särskilt lantmännen och ar- betarna till buds. Det särskilda
            utskottet ansåg sig av hänsyn till den vid urtiman träffade uppgörelsen
            böra avstyrka motionen. Reservation till för- mån för motionärens
            yrkande avgavs av herr Vennerström. Bägge kamrarna godkände utskottets
            avslagsyrkande. Vid riksdagen 1920 återupptogs förslaget om valbarhetscensus
            upphävande i motion av herr Vennerström. Konstitutionsutskottet
            avstyrkte motionen, enär den skulle medföra en rubbning i den
            nyligen träffade och ännu icke till alla delar förverkligade uppgörelsen
            i författningsfrågan. Båda kam- rarna följde utskottet. Genom
            bekräftelsebeslutet den 26 januari å 1921 års lagtima riksdag
            ge- nomfördes definitivt den å 1918 års urtima överenskomna och
            å 1919 års lag- tima riksdag såsom vilande antagna författningsreformen.
            Herr Vennerström förnyade nu sin hemställan om valbarhetscensus
            avskaffande och framhöll, att det icke i någon mån kunde inverka
            rubbande på grundvalarna till den beslutade författningsreformen.
            Det vore en praktisk reform, som borde vara
          </p>
          <pb facs="riksdagen-motions-pdf/data/1928/mot_1928__fk__248/mot_1928__fk__248-002.pdf"/>
          <fw xml:id="i-DUc2wSZe8n3W5dfMY2AqHG">
            10 Motioner i Första kammaren, Nr 248.
          </fw>
          <p xml:id="i-QJv2H7MCc3toUd3Mse3AGm">
            till fördel för alla partier. Konstitutionsutskottet tillstyrkte
            motionärens för- slag och föreslog följande nya lydelse av RO
            $ 9: ”Till ledamöter i första kammaren kunna endast väljas i kommunernas
            allmänna angelägenheter röst- berättigade män och kvinnor, som
            uppnått 35 års ålder. Kommer riksdags- man — — — frånträder han
            sin befattning.” Utskottet fann det uppenbart, att censusvillkoret
            vore oförenligt med den demokratiska ordning, som ge- nomförts.
            Det utgjorde en motiverad sammankoppling av ekonomisk ställ- ning
            och politiska rättigheter. Det medförde för övrigt en kännbar
            inskränk- ning i vederbörande valkorporationers möjlighet att
            utse första kammar- ledamöter endast med hänsyn till de personliga
            förutsättningarna för upp: dragets fullgörande. Särskilt vore
            bestämmelsen ägnad medföra en obefogad gallring i fråga om industriarbetarnas
            och framför allt de mindre jordbru- karnas representation i första
            kammaren. Med hänsyn till kvinnovalbarhe- ten vore censusvillkoret
            ett väsentligt hinder för inval särskilt av gifta kvinnor i första
            kammaren och innebure sålunda i praktiken ett avsteg från den
            i övrigt genomförda likställigheten mellan män och kvinnor i politiskt
            hänseende. Utskottet framhöll även de egendomliga konsekvenser,
            till vilka censusbestämmelsen i dess nu gällande form i vissa
            fall kan leda. Utginge man nämligen från att det är den beskattningsbara
            inkomsten, som i stad- gandet avses, följde härav, att dess innebörd
            i själva verket bleve beroende av gällande stadganden angående
            taxering och att sålunda villkoren för val- barhet till riksdagens
            första kammare komme att växla allt efter som ändrin- gar vidtoges
            i skattelagstiftningen. Enligt gällande regler för avdrag vid
            taxering kunde också sådana förhållanden som flyttning från en
            ort till en annan, ett barns födelse i familjen m. m. minska den
            beskattningsbara in- komsten och sålunda inverka även på en persons
            valbarhet till första kam- maren. Likaledes kunde tydligen en
            persons riksdagsmannauppdrag lätt komma att medföra diskvalifikation
            i fråga om valbarheten, då ju inkom- sterna av detta uppdrag vad
            landsorten anginge icke beskattades och under uppdragets fullgörande
            möjligheterna till annan arbetsförtjänst för många riksdagsmän
            i hög grad förminskades. Härtill komme, att, därest dylik diskva-
            lifikation inträdde under period, för vilken riksdagsman redan
            blivit vald, denne enligt gällande grundlagsstadgande skulle avgå
            från sitt uppdrag. Den praktiska olämpligheten av censusbestämmelsen
            framginge dessutom därav, att de stadgade kvalifikationerna skola
            ha varit för handen under tre år före valen. Utgången av frågans
            behandling vid 1921 års riksdag blev, att konstitu- tionsutskottets
            hemställan om valbarhetscensus avskaffande i första kamma- ren
            avslogs med 59 röster mot 50, medan den i andra kammaren bifölls
            med 109 röster mot 84. Frågan hade alltså genom kamrarnas skiljaktiga
            beslut förfallit. Vid 1922 års riksdag förnyade herr Vennerström
            sin motion. Han hänvi- sade i motiveringen bland annat till en
            nyligen timad händelse, som belyste verkan av en sådan tolkning
            av RO $ 9, att den beskattningsbara inkomsten
          </p>
          <pb facs="riksdagen-motions-pdf/data/1928/mot_1928__fk__248/mot_1928__fk__248-003.pdf"/>
          <fw xml:id="i-Njbtn3UA2fEUFRQbxBdWT8">
            Motioner i Första kammaren, Nr 248. 11
          </fw>
          <p xml:id="i-R4Xx3xoCn7zu39vjBvzS1w">
            vore avgörande för valbarhetens konstaterande. En lantbrukare,
            som av Norrbottens och Västerbottens landsting valts till ledamot
            av första kamma- ren, hade avsagt sig mandatet under hänvisning
            till, att han visserligen un- der tre år närmast före valen deklarerat
            för en inkomst, som väsentligen översteg fastställt minimibelopp,
            tretusen kronor, men till följd av de genom skattelagstiftningen
            införda orts- och familjeavdragen icke betalt skatt för mer än
            ettusenfemhundra kronor. Han hade en talrik familj och föll alltså
            för ”barnstrecket”. Konstitutionsutskottet tillstyrkte motionen
            på samma grunder som förra året. Beträffande frågan, huruvida
            med den inkomst, varom i RO $ 9 talas, skall förstås det taxerade
            eller det beskattningsbara inkomstbeloppet, för- menade utskottet,
            att denna fråga icke kunde anses slutgiltigt besvarad. Denna tvivelaktighet
            beträffande rätta tolkningen av censusbestämmelsen vore emellertid
            enligt utskottets uppfattning ett ytterligare skäl för vidta-
            gande av den föreslagna reformen. Utskottet hemställde sålunda
            om riks- dagens bifall till en grundlagsändring av samma innebörd
            som den, vilken av utskottet vid förra riksdagen tillstyrkts.
            Första kammaren avslog med 64 röster mot 60 yrkandet på valbarhetscen-
            sus omedelbara avskaffande. Andra kammaren fattade med 94 röster
            mot 53 beslut i motsatt riktning. Frågan hade sålunda även för
            denna riksdag för- fallit. Vid 1924 års riksdag förnyade herr
            Vennerström återigen sin motion. Han påpekade därvid, att skälen
            för censusvillkorets borttagande sedan 1922 för- stärkts genom
            lönernas och inkomsternas sjunkande och den ekonomiska kris, som
            drabbat alla samhällsklasser, icke minst den jordbrukande befolk-
            ningen. Konstitutionsutskottet tillstyrkte liksom förut den åsyftade
            refor- men, men gick denna gång ett stycke längre än förut, i
            det att utskottet ur motionärens förslag strök dels kravet på
            kommunal rösträtt såsom villkor för valbarhet, dels den sista
            punkten i nuvarande $ 9 RO, som stadgar, att riksdagsmannen under
            hela valperioden måste bibehålla sin valbarhet. Utskottet föreslog
            alltså följande förkortade lydelse: ”Till ledamöter i första kamma-
            ren kunna endast väljas män och kvinnor, som uppnått 35 års ålder.”
            Andra kammaren biföll utan debatt och utan votering utskottets
            hemstäl- lan. Första kammaren avslog den med 65 röster mot 50.
            Vid 1925 års riksdag framfördes frågan om valbarhetscensus allenast
            i mer begränsad omfattning. Herr Lindhagen föreslog nämligen nedsättning
            av det i RO $ 9 fastställda taxeringsvärdet, femtiotusen kronor,
            till åttatu- sen kronor, detta för att bereda valbarhet åt småbrukare.
            Konstitutionsut- skottet avstyrkte förslaget, enär ”med upptagande
            av hithörande frågor torde kunna anstå till annan riksdag under
            innevarande valperiod för andra kam- maren”. Bägge kamrarna biföllo
            utskottsutlåtandet. Vid 1926 års riksdag framlade herrar Strömberg
            och Gustav Hansson i första kammaren förnyat förslag om valbarhetscensus
            avskaffande. Motionärerna upptogo den tidigare formulering, som
            konstitutionsutskottet vid 1921 års
          </p>
          <pb facs="riksdagen-motions-pdf/data/1928/mot_1928__fk__248/mot_1928__fk__248-004.pdf"/>
          <fw xml:id="i-SYnAdMDpkMCqgcp8V27U4N">
            12 Motioner i Första kammaren, Nr 248.
          </fw>
          <p xml:id="i-MoUiD4RuZY9hvE4rbLF4MS">
            riksdag tillstyrkt men vid 1924 års riksdag frånträtt. Innehav
            av kommunal rösträtt skulle alltså utgöra villkor för valbarhet
            till första kammaren, och detta villkor fordrades upprätthållet
            under hela valperioden. Konstitutionsutskottets utlåtande över
            motionen betecknade beträdandet av en ny väg. Utskottet föreslog
            nämligen, att riksdagen i anledning av motio- nen ”måtte i skrivelse
            till Kungl. Maj:t anhålla, att Kungl. Maj:t efter verkställd utredning
            ville, i avseende å grunderna för riksdagsordningens bestämmelser
            beträffande valbarhet till första kammaren, inom den nuva- rande
            fyraårsperioden framlägga förslag till sådana ändringar, som,
            utan att utplåna karaktärsskillnaden mellan riksdagens båda kamrar,
            vore ägnade att tillföra första kammaren en allsidig sammansättning”.
            I sin motivering hänvisade utskottet till det intresse för ett
            tvåkammar- system med karaktärsskillnad mellan kamrarna, som dikterat
            det hittills- varande motståndet mot den föreslagna reformen.
            Utskottet fann det obe- stridligt, att de nuvarande bestämmelserna
            lämna rum för erinringar så- väl med hänsyn därtill, att de från
            valbarhet utesluta det ojämförligt större antalet fastighetsägare,
            arrendatorer, hantverkare, lantarbetare m. fl. grup- per, som
            till följd av den valbarhetens instabilitet och den oklarhet i
            till- lämpningen, som stadgandenas formulering medförde. Såsom
            ett medel att på en gång väsentligt vidga gruppen av valbara och
            tillgodose önskemå- let om fortsatt karaktärsskillnad mellan första
            och andra kammaren fram- höll utskottet införandet av särskilda
            valbarhetskategorier, bland vilka såsom ett möjligt alternativ
            valbarhetscensus vore att räkna. Såsom exempel på dylika nya kvalifikationsfordringar
            nämnde utskottet en viss tids ledamot- skap av riksdagen eller
            landsting, stadsfullmäktige, kommunalfullmäktige eller kommunalnämnd.
            Utskottet yttrade slutligen följande: ”Under bibehål- lande i
            övrigt av nu gällande former och förfaringssätt för första kamma-
            rens bildande torde jämväl efter dylika förändringar av valbarhetsvillkoren
            det kravet kunna tillgodoses, att första kammaren bör utgöra ett
            allsidigt uttryck för olika grupper och meningsriktningar inom
            folket och på samma gång bestå av representanter, vilka genom
            erfarenhet och insikt i allmänna angelägenheter förvärvat förutsättningar
            för delaktighet i den viktiga upp- gift, riksdagens första kammare
            är avsedd att fylla.” Det nya i konstitutionsutskottets ställningstagande
            låg sålunda däri, att tanken framfördes på ett utbytande av valbarhetscensus
            mot särskilda val- barhetskategorier eller dess kompletterande
            med dylika. Mot utskottets förslag reserverade sig bland andra
            herr Engberg m. fl. till förmån för motionen. Andra kammaren beslöt
            med 133 röster mot 76 att bifalla herr Engbergs m. fl. reservation,
            medan första kammaren med 73 röster mot 56 beslöt bifalla utskottets
            utlåtande. Frågan hade alltså för denna riksdag förfallit. Genom
            beslut den 29 oktober 1926 uppdrog emellertid Kungl. Maj:t åt
            sär- skilda sakkunniga att inom justitiedepartementet verkställa
            utredning och av- giva förslag rörande ändrade grunder för val
            och valbarhet till riksdagens
          </p>
          <pb facs="riksdagen-motions-pdf/data/1928/mot_1928__fk__248/mot_1928__fk__248-005.pdf"/>
          <fw xml:id="i-CGDVqcx7X74unPTjc821dQ">
            Motioner i Första kammaren, Nr 248. 13
          </fw>
          <p xml:id="i-PwYp9hne96DwHzXMhydrUp">
            första kammare ävensom, i enlighet med närmare bestämmande av
            chefen för Justitiedepartementet, i de övriga frågor, vilka i
            sådant sammanhang borde komma under övervägande. Några ytterligare
            föreskrifter än dessa meddelades icke de sakkunniga. Vid konstituerande
            sammanträde i december 1926 antogo de sakkunniga be- nämningen
            ”1926 års förstakammarsakkunniga”. Resultatet av deras arbete
            överlämnades den 15 december 1927 till Kungl. Maj:t i ett betänkande
            med titeln ”Utredning och förslag rörande ändrade grunder för
            val och valbarhet till riks- dagens första kammare”. Alldenstund
            regeringen icke aktat nödigt att ge de sakkunniga några direktiv
            för deras arbete, nödgades dessa själva något närmare precisera
            omfattningen av sin uppgift. De funno det av uppdraget framgå,
            att utredningen hänförde sig till första kammarens sammansättning.
            De utgingo vidare ifrån att det icke vore fråga om att beröra
            maktförhållandet mellan kamrarna, utan endast om en uppgift, begränsad
            inom ramen av vårt nuvarande tvåkammarsystems all- männa principer.
            De spörsmål, som de sakkunniga närmare diskuterade, voro dels
            frågan om avskaffande av valbarhetscensus, dels frågan om införande
            av valbarhetskategorier till första kammaren, dels kooptationsinstitutet
            och de i nära samband därmed stående frågorna om utvidgade valkretsar
            och återstäl- lande av enhetlig kommunal valgrund för första kammaren,
            dels slutligen upp- lösningsinstitutets tillämpning på denna kammare,
            vilken fråga berör effektivi- teten av kammarens nu gällande sammansättningsgrunder,
            speciellt den succes- siva förnyelsen. Av de fem sakkunniga ha
            tre förordat censusbestämmelsens avskaffande. Be- träffande övriga
            här ovan omnämnda spörsmål, som varit föremål för de sak- kunnigas
            prövning, ha däremot tre av de sakkunniga förklarat sig icke kunna
            förorda de positiva uppslag, som däri innefattas, medan två av
            de sakkunniga föreslagit: dels utvidgning av valkretsarna till
            första kammaren, dels i sam- band därmed återställande av enhetlig
            kommunal valgrund för första kamma- ren, dels upptagande av kooptationsinstitutet
            i viss utsträckning såsom grund för första kammarens sammansättning,
            dels slutligen inskränkning till en viss grad av upplösningsinstitutets
            tillämplighet i fråga om första kammaren. Det enda positiva förslag,
            som bland de sakkunniga vunnit majoritet, är alltså förslaget
            om valbarhetscensus avskaffande. De sakkunnigas majoritet konstaterar,
            att censusvillkoren stå i en skarpt framträdande motsats till
            hela den huvudprincip, på vilken vårt representations- skick numera
            är uppbyggt. Med författningsrevisionen 1921 övergick vår första
            kammare från att förut hava tillhört de censusbestämda senaternas
            typ till de rent demokratiska senaternas typ. Detta innebar, att,
            medan karaktärsskillna- den mellan kamrarna förut grundat sig
            på sociala åtskillnader, i det att första kammaren företrädde
            en förmedelst ekonomiska bestämmelser avgränsad mino- ritet, andra
            kammaren åter representerade folkmaijoriteten, så överflyttades
            där- efter skillnaden mellan kamrarna till det rent psykologiska
            planet och lösgjordes från sammanhanget med medborgarnas olika
            ekonomiska ställning. Penning-
          </p>
          <pb facs="riksdagen-motions-pdf/data/1928/mot_1928__fk__248/mot_1928__fk__248-006.pdf"/>
          <fw xml:id="i-YXo3d8oRPww3mKFZdhMWmV">
            14 Motioner i Första kammaren, Nr 248.
          </fw>
          <p xml:id="i-Bh1Sj497cvnFij1N94hVsV">
            bestämmelser äro sålunda principiellt underkända såsom konstitutiva
            moment vid riksdagens organisation. Sakkunnigemajoriteten finner,
            att vårt lands rike- dagsskick genom att bibehålla valbarhetscensus
            intar en särställning bland de moderna demokratiska tvåkammarsystemen.
            Det förefaller icke rimligt att låta ifrågavarande rudiment av
            en äldre, på motsatta principer grundad statsordning fortbestå.
            Det framhålles vidare, hurusom i motiverna till 1866 års riksdagsord-
            ning det förelåg ett syfte att genom kombination av valbarhetscensus
            och arvo- deslöshet avgränsa ett slags politisk aristokrati, inom
            vilken väljarfolket hade att taga sina senatorer, en aristokrati
            utmärkt genom oberoende, insikter och allmänintressen i högre
            grad än medborgaren i allmänhet. Sedan 1866 ha emel- lertid förhållandena
            på ett avgörande sätt omgestaltats. Arvodeslösheten har försvunnit
            och valbarhetscensus har i avsevärd mån reducerats. Föreställningen
            om en politisk aristokratis avgränsande genom nu gällande valbarhetsbestäm-
            melser måste betraktas såsom skäligen utesluten. Sakkunnigemajoriteten
            tar sedan upp till granskning den allmänna satsen, att en ordnad
            ekonomi får betraktas som en gynnsam förutsättning för politiskt
            arbete. Satsens generella giltighet bestrides. Men sakkunnigemaioriteten
            beto- nar, att det som från motiveringens egna utgångspunkter
            är av avgörande bety- delse i detta sammanhang, det är, huruvida
            en inkomst på tretusen kronor eller innehav av en fastighet med
            femtiotusen kronors taxeringsvärde verkligen kunna betraktas såsom
            kriterier på ekonomiskt oberoende eller ordnad ekonomi. En skuldfri
            man med tvåtusenfemhundra kronors inkomst intager, framhålles
            det, en ekonomiskt mycket säkrare ställning än en skuldbelastad
            med tre tusen kronors inkomst. Innehavet av en ointecknad fastighet
            med fyrtiotusen kronors taxeringsvärde betecknar, heter det vidare,
            större oberoende än innehavet av en högt intecknad fastighet med
            femtiotusen kronors taxerings- värde. Det går icke an, säger sakkunnigemajoriteten,
            att utan vidare anse uppfyllandet av den gällande valbarhetscensus
            utgöra garanti för en säker eko- nomi, och därvid måste betydelsen
            av förevarande argument bortfalla jämväl för dem, som gilla dess
            utgångspunkt. Sakkunnigemajoriteten riktar därefter uppmärksamheten
            på de nackdelar, som censusvillkoret medför. Framför allt drabbas
            kvinnorna hårt av valbarhets- strecket, i synnerhet de gifta,
            men jämväl de självförsörjande ogifta kvinnorna. Den kvinnliga
            valbarheten till första kammaren, som är inskriven i grundlagen,
            blir på sådant sätt i mycket avsevärd mån reducerad till ett sken.
            Beträffande de mindre jordbrukarnas, hemmansägarnas, arrendatorernas,
            hantverkarnas och arbetarnas representationsrätt betonar sakkunnigemaijori-
            teten, att dessa samhällsgrupper få vidkännas en högst väsentlig
            reduktion av det antal förstakammarkandidater, som de skulle kunna
            uppställa ur sina egna led. Till bestyrkande härav anföres, att,
            enligt statistisk årsbok för 1927 genom- snittslönen för industriarbetare
            under åren 1923, 1924 och 1925 varit resp. 2,215, 2,309 och 2,365
            kronor, för manlig lantarbetare under åren 1923, 1924 och 1925
            (inkl. naturaförmåner) resp. 1,155, 1,164 och 1,139 kronor. Det
            har synts de sakkunniga vara av intresse att utröna, i vad mån
            andra kammarens ledamöter
          </p>
          <pb facs="riksdagen-motions-pdf/data/1928/mot_1928__fk__248/mot_1928__fk__248-007.pdf"/>
          <fw xml:id="i-Euvzw9rTDePURtaF251cMT">
            Motioner i Första kammaren, Nr 248. 15
          </fw>
          <p xml:id="i-SjX7xARhfwZNyVJDM1qh2h">
            uppfylla villkoren för valbarhet till första kammaren. I detta
            syfte ha genom justitiedepartementet infordrats uppgifter rörande
            inkomst- och fastighetstaxe- ring beträffande medlemmarna dels
            i den enligt 1921 års val, dels i den enligt 1924 års val sammansatta
            andra kammaren. De inkomna uppgifterna äro icke alldeles fullständiga,
            i det inkomstuppgifter saknas för sex och fastighetstaxe- ringsuppgifter
            för tre kammarmedlemmar under den förra valperioden samt inkomstuppgift
            för en medlem under den senare perioden, vilka brister dock icke
            nämnvärt inverka på den totalbild av förhållandena, som framgår
            av efterföl- jande siffror. I 1922 års andra kammare voro av 224
            ledamöter 155 taxerade till en inkomst av tre tusen kronor och
            därutöver, medan för 69 ledamöter in- komsten understeg tre tusen
            kronor (siffrorna avse ej det beskattningsbara be- loppet). Motsvarande
            siffror i 1925 års andra kammare, fördelade på 229 leda- möter,
            voro 149 och 80. Under båda valperioderna kom sålunda omkring
            en tredjedel av kammarens ledamöter under tretusenkronorsstrecket.
            Vad beträffar fastighetsstrecket — femtiotusen kronor — funnos
            i 1922 års andra kammare 40 fastighetsägare, som nådde eller kommo
            över detta streck, och 96, vilkas fastig- heter hade ett lägre
            värde. I 1925 års kammare voro motsvarande siffror 39 och 99.
            Sakkunnigemajoriteten understryker, att ett politiskt parti, som
            till övervä- gande del är sammansatt av medlemmar från någon av
            de här nämnda grup- perna, kan under sådana förhållanden komma
            att stå inför nödvändigheten att, i stället för att giva sina
            röster åt en arbetare eller jordbrukare, placera dem på en meningsfrände
            ur en annan samhällsgrupp. Detta kan understundom vara till men
            för representationen. Och det är betänkligt, betonar sakkunnigema-
            Joriteten, att lagstiftningen tvingar valmännen att avstå från
            sin önskan att välja till riksdagsman en person ur sin egen krets,
            till vilken de ha förtroende. Slikt kan, heter det vidare, i det
            enskilda fallet medföra, att en bättre kan- didat får vika för
            en sämre. Det kan vidare, säger sakkunnigemajoriteten, i längden
            icke vara till gagn för första kammarens prestige, att valbarhetscensus
            får åsamka vissa sam- hällsgrupper dylikt förfång. Föreställningen
            om första kammaren såsom allt- jämt en institution i de socialt
            bättre lottade minoriteternas tjänst får därigenom näring. De
            är av vikt för kammarens egen auktoritet att en dylik föreställning
            icke skapas. Sakkunnigemaijoriteten framhåller vidare, att verkningarna
            av censusbestäm- melsen skärpes genom stadgandet i RO 8 9, enligt
            vilket riksdagsman i första kammaren skall frånträda sin befattning,
            därest han, efter det han blivit vald, kommer i den ställning,
            att han ej länge skulle vara valbar till ledamot av kam- maren.
            Den konsekvens, som härutur under vissa förutsättningar kan inställa
            sig för inkomsttagare, som blivit ledamot av första kammaren,
            har i riksdags- debatterna påpekats. Sakkunnigemajoriteten kommer
            sålunda till det resultatet, att censusvill- koret bör avskaffas,
            och föreslår den lydelse av RO $ 9, som konstitutions- utskottet
            vid 1921 års riksdag tillstyrkte.
          </p>
          <pb facs="riksdagen-motions-pdf/data/1928/mot_1928__fk__248/mot_1928__fk__248-008.pdf"/>
          <fw xml:id="i-FwccpW444axdcq8SvVYrTM">
            16 Motioner i Första kammaren, Nr 248.
          </fw>
          <p xml:id="i-4rc8quA28W3BZRJJapBkbV">
            Den slutsats, vartill sakkunnigemajoriteten efter sin ingående
            granskning av spörsmålet om valbarhetscensus kommit, står alltså
            i full överensstämmelse med den uppfattning som konstitutionsutskottet
            och andra kammaren vid 1921, 1922 och 1924 års riksdagar förfäktat
            och som andra kammaren för sin del med alldeles särskild styrka
            gav uttryck åt vid 1926 års riksdag. Sakkunnigemajoriteten har
            på ett förtjänstfullt sätt prövat och vägt alla de skäl för och
            mot, som figurerat i diskussionen om detta reformkrav. Med ove-
            dersägliga och avgörande argument har den uppvisat, att reformen
            är både nödig och nyttig och att första kammaren endast kan ha
            fördel av att censusvillkoret avskaffas. Det förtjänar vidare
            att framhållas, att en majoritet bland de sak- kunniga icke ansett
            det möjligt att förorda något av de övriga uppslag för till- förande
            åt första kammaren av en allsidig sammansättning, som i anslutning
            till 1926 års oklara och mångtydiga konstitutionsutskottsbetänkande
            bragts å bane. Vid sådant förhållande ha vi ansett det vara till
            fullo ådagalagt, att inga bärande skäl längre kunna anföras till
            försvar för censusbestämmelsens bibe- hållande. Vi föreslå därför
            riksdagen
          </p>
          <p xml:id="i-27H43Gqi6Hqvxa2LmwcRi5">
            att såsom vilande till vidare grundlagsenlig behandling antaga
            följande Förslag till ändrad lydelse av $ 9 riksdagsordningen.
          </p>
          <p xml:id="i-PEKDGoKdpzomkuikLMcn11">
            (Nuvarande lydelse: ) (Föreslagen lydelse:)
          </p>
          <p xml:id="i-33gsZ21Lq1P2JVA68zdy2Y">
            8 9. Till ledamöter i första kam- maren kunna endast väljas män
            och kvinnor, som uppnått tret- tiofem års ålder samt äga och minst
            tre år näst före valen ägt fastighet till taxeringsvärde, ej understigande
            femtiotusen riks- daler, eller ock till staten skatta samt under
            tid, som nyss är sagd, skattat för minst tre tu- sen riksdaler
            årlig inkomst. Kommer riksdagsman, efter det han vald blivit,
            i den ställning, att han ej längre skulle varit valbar till ledamot
            i kammaren, frånträder han sin befattning.
          </p>
          <p xml:id="i-5Jfp257YynEZRsCh6Vp7pm">
            Stockholm den 19 februari 1928. Gustav Möller.
          </p>
          <p xml:id="i-3ZQb7ampyZpSnPy4CcYgsD">
            Ernst Wigforss.
          </p>
          <p xml:id="i-PwjHuQn9ZgwKs1RJXENvAZ">
            Olof Olsson.
          </p>
          <p xml:id="i-H6BkVzJDJHuVKU2cR6VHaJ">
            8 9. Till ledamöter i första kam- maren kunna endast väljas i
            kommunernas allmänna angelä- genheter röstberättigade män och
            kvinnor, som uppnått 35 års ålder. Kommer riksdagsman, ef- ter
            det han blivit vald, i den ställning, att han ej längre skulle
            varit valbar till ledamot i kammaren, frånträder han sin befattning.
          </p>
          <p xml:id="i-HzsGC5WNJEbJYFrZppZPA3">
            Rickard Sandler. A. J. Bärg.
          </p>
          <p xml:id="i-G1CF1y3PWks8UYj4QweAVd">
            Stockholm 1928. A.-B. Hasse W. Tullbergs boktr.
          </p>
        </div>
      </div>
    </body>
  </text>
</TEI>
