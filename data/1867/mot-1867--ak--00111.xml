<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1867/mot_1867__ak__111/mot_1867__ak__111-001.pdf"/>
      <fw xml:id="i-FPbkEdNDjkX99RsLpLr4tD">
        10 Motioner i Andra Kammaren, N:o 111,
      </fw>
      <div type="motHeader" xml:id="i-GbeQf13rWSiMYojSo1zMMs">
        <div type="motTitle" xml:id="i-6W9eSGcYsguTQfrXHg9QQD"/>
        <div type="motSubmissionInfo" xml:id="i-7k3ZjNxGrxToEy2XE3W11C"/>
      </div>
      <div type="motBody" xml:id="i-PBJ8VWTULY4WxdvgW3sVs5">
        <div xml:id="i-PUXNPoMrR5g68LUHYZ3m1V">
          <p xml:id="i-KX7urdycfoNC5u7cRUcTD4">
            N:o 111.
          </p>
          <p xml:id="i-P2hAFtvkxJex5eQEuHjDzw">
            Af Herr Hedengren: Om ändring i Förordningen rörande prestva.
          </p>
          <p xml:id="i-A5TXoBaQdrB1arHtCSxi1Y">
            Då det väl måste erkännas, att af alla valförrättningar, som
            ifråga- komma inom vårt land, inga äro mera magtpåliggande än
            de, genom hvilka församlingens själasörjare utses, enär af dessa
            vals utgång kan bero ej alle- nast enskilda individers utan äfven
            generationers både andliga och lekamliga välfärd, så borde dessa
            val vara ordnade på ett sådant sätt, att ändamålet med dem vunnes,
            som är erhållandet af redliga, allvarliga och för Guds ära och
            menniskors sanna väl nitiska lärare. | Månne man väl kan säga,
            att det hittills i vårt land brukliga sättet för prestval i allmänhet
            medfört ett så önskvärdt resultat, eller har man icke tvärtom
            att beklaga, att ofvannämnda vigtiga ändamål ganska ofta förfelas
            just till följd af de stora brister, som vidlåda sjelfva valsättet
            och hvarigenom in- triger och magtspråk ofta inverka mer än de
            sökandes egenskaper på resul- tatet. Visar det sig icke tyvärr
            ofta vid dessa val att inflytelserika personer, boende inom församlingen
            eller egande ströhemman eller annan egendom inom densamma, icke
            tveka att, för att få en person vald, till hvilken de stå i slägtskaps-
            eller vänskapsförbindelser eller i hvilken de vänta sig en glad
            och angenäm sällskapsbroder, begagna det tillfälle, som den ända
            till bråkdelar graderade röstskalan och den öppna voteringen erbjuda
            för att genom hotelser, lockelser och öfvertalanden eller andra
            otillåtliga medel utöfva ett otillbörligt och ofta afgörande inflytande
            på valens utgång. Om någonsin personlighets-principen bör tillämpas,
            så är det väl vid prestval, enär vid desamma numera efter kommunal-författningarnes
            tillkomst egentligen rent andliga intressen äro i fråga, hvarföre
            ock den ena församlings- medlemmen dervid borde ega lika talan
            med den andra, oberoende af deras olika förmögenhets-vilkor, eftersom
            den enas själ är lika dyrbar och behöfver lika mycket andlig vård
            som den andras. Att deremot, som nu sker, vid ut- seende af ordets
            tjenare begagna ett sådant valsätt, hvarigenom ingen eger rösträtt
            i sin egenskap af menniska eller medlem af kyrkosamfundet utan
            i ett
          </p>
          <pb facs="riksdagen-motions-pdf/data/1867/mot_1867__ak__111/mot_1867__ak__111-002.pdf"/>
          <fw xml:id="i-EcHsrnhC1EY2RzK4UXXTPe">
            Motioner i Andra Kammaren, N:o 111. 11
          </fw>
          <p xml:id="i-9iodep3cfCHh5hSZyghn1t">
            bestämdt arithmetiskt förhållande till sitt egande eller innehafvande
            af hem- man och lägenheter, bruk, masugnar, glasbruk, qvarnar
            och dylikt, synes mig vara i högsta måtto olämpligt i synnerhet
            sedan graderad skala eller så kallad förstärkt personlighet icke
            mera ifrågakommer vid val af ombud till riksdag, oaktadt vid utöfningen
            af riksdagsmannakallet en mängd frågor förekomma, af hvilkas afgörande
            den större egendomsegaren mera beröres än den, som inne- har en
            ringare samhällsställning. Då numera vid dessa val alla röster
            beräk- nas lika och afgifvas med slutna sedlar, hvarigenom en
            otillbörlig inverkan på valens utgång i betydlig mån förebygges
            och rösterna kunna afgifvas långt mera oberoende af främmande
            inflytelser än vid öppen votering, så borde ef- ter min åsigt
            äfven samma valsätt med om möjligt ännu större skäl användas vid
            prestval, enär dessa, om de misslyckas, kunna föranleda obotlig
            skada ej allenast för en kort tidrymd utan äfven för mansåldrar.
            En annan allmänt erkänd stor brist vidlåder äfven det nu brukliga
            valsättet, hvarigenom så godt som händerna bindas på församlingens
            medlem- mar, den nemligen att valet är inskränkt till tre prestmän,
            hvilka af en utom församlingen stående myndighet blifvit satta
            på förslaget, icke uteslutande till följd af deras embetsgåfvor,
            andliga nit och erfarenhet, utan hufvudsakligast derföre, att
            de i alseende på tjensteår och så kallade lärda meriter stått
            framom deras medsökande. Detta gör, att de väljande ofta råka
            i den största förlä- genhet och tveksamhet vid valet ej till följd
            af de sökandes utmärkta egen- skaper utan af den motsatta anledningen,
            att de ofta hafva svårt att blifva ense med sig sjelfva vid besvarandet
            af den frågan, hvilkens af de trenne före- slagna personerna val
            är förenadt med den minsta vådan för församlingen. Hvad kunde
            vara billigare än att en församling, som efter gällande lag är
            skyldig att bekosta sitt presterskaps underhåll — ett åliggande,
            som blifvit ännu mera betungande genom bestämmelsen vid de pågående
            prestlöneregle- ringarne om lönernas utgående i penningar i stället
            för i varor — egde rät- tighet att till själasörjare utse hvilken
            som helst dertill lagligen qvalificerad prestman, som den sjelf
            funne lämpligast och för hvilken den kunde hysa akt- ning och
            förtroende. Skulle icke måhända, i händelse en sådan valfrihet
            lem- nades församlingarne, ett behöfligt korrektiv mot den mer
            och mer öfverhand- tagande prestbristen vinnas, i det ett större
            antal unge män med afgjord bö- jelse och framstående gåfvor för
            prestembetet än hittills skulle föranledas att inträda i detta
            kall, då de kunde hoppas att snart få komma i verksamhet såsom
            församlingslärare. Att deremot, som nu sker, församlingen genom
            ett densamma påtvingadt förslag nödgas göra sitt val bland personer,
            hvilkas an- sökningar föranledts vare sig af begär efter högre
            inkomster eller lättare tjenst- göring, eller som upphunnit en
            ålder, då efter naturens ordning förmågan att verka mer och mer
            aftager eller som tröttnat vid lärarebefattningen i skolan
          </p>
          <pb facs="riksdagen-motions-pdf/data/1867/mot_1867__ak__111/mot_1867__ak__111-003.pdf"/>
          <fw xml:id="i-SMEZAGfPb5BZtD1v6uKFVr">
            12 Motioner i Andra Kammaren, N:o 111.
          </fw>
          <p xml:id="i-8A7jGSfrMoow88YXNWYqVS">
            och nu söka sig i det för dem främmande församlings-herdekallet
            en lugn re- trätt på gamla dagar, hvaruti de kunna föra ett angenämt
            och sorgfritt lif till döddagar, synes mig vara ej allenast obilligt
            utan äfven i högsta måtto förderfligt. Med anledning af hvad jag
            nu haft äran anföra, får jag härmed vörd- samt föreslå, att Riksdagen
            måtte med afseende på sättet för presterliga em- betens tillsättande
            inom sådana församlingar, hvilka icke äro regala, för sin del
            besluta: 1:o att samtliga å kyrkostämma röstegande medlemmar af
            ett pastorat må ega rättighet att deltaga i prestval; 2:o att
            vid sådana val alla röster skola räknas lika samt afgifvas med
            slutna sedlar; 3:0 att sedan vid inträffande ledighet förslag
            blifvit af Konsistorium på öfligt sätt upprättadt, det måtte stå
            för- samlingarne fritt att på frågodagen begära en eller flera
            extra profpredikanter, så vida minst en tredjedel af de närvarande
            röstberättigade enligt första punkten förenar sig om någon viss
            till embetet enligt gällande lag qvalificerad prestman, utan afseende
            på till hvilket stift han hörer, hvilken eller hvilka må ega ej
            allenast att predika prof ef- ter dem, som ega förslagsrum, utan
            äfven att gemensamt med dessa komma under omröstning. Genom denna
            sista hestämmelse skulle ingen prest mista sin hittills egande
            ansökningsrätt; men kunde icke påtvingas en församling mot dess
            vilja, hvarjemte minoriteten erhölle åtminstone den fördel att
            få sin kandidat pröf- vad och underkastad omröstning gemensamt
            med majoritetens och dem, som af Konsistorium blifvit uppförda
            på förslaget.
          </p>
          <p xml:id="i-QU5fwo1whQADvDnuyxLkK2" type="date">
            Stockholm den 25 Januari 1867.
          </p>
          <p xml:id="i-RHAbEkvLw8nwrN8Uc4JxW8">
            0. Hedengren.
          </p>
        </div>
      </div>
    </body>
  </text>
</TEI>
