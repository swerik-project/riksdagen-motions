<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00211">
  <teiHeader>
    <fileDesc>
      <titleStmt>
        <title>Kastrering och märkning av katter m.m.</title>
        <author corresp="i-Nywj47pd422wBAiv8K2vPV">av Jan Ertsborn m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kastrering och märkning av katter m.m.</title>
          <idno type="rdwebb">GY02MJ211</idno>
          <rs type="number">MJ211</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ211/text</ref>
          <ref type="dokument_url_html">http://data.riksdagen.se/dokument/GY02MJ211</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ211</ref>
          <ref type="doc">http://data.riksdagen.se/fil/E1DC1500-CCD8-4780-9698-037A4B4CBFBA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7QHWmUu5sk3mDZzzdJe3tv" type="signed"/>
        <correspContext corresp="i-7QHWmUu5sk3mDZzzdJe3tv">
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-HiQztnE8rSqzNRiJwevfNE" type="numbering">
          <date when="2010-10-26"/>
        </correspAction>
        <correspAction xml:id="i-BTZH44z2VcUN14N6mmndFx" type="submission">
          <date when="2010-10-21"/>
        </correspAction>
        <correspAction xml:id="i-QNUMojZKncYgV49pd7sNd8" type="transfer">
          <date when="2010-10-21"/>
        </correspAction>
        <correspAction xml:id="i-RgJYdJBgWx3Lfa6VqiYfPp" type="assigned"/>
        <correspContext corresp="i-RgJYdJBgWx3Lfa6VqiYfPp">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-STvfmr5j5gKSxfqj3Y8Em3" type="motBody">
        <div xml:id="i-EASc6Bjf92RK3GDBTrryha" type="motProposal" subtype="förslag">
          <head xml:id="i-V5BvrjcN9bYKumnp2AFwjA">
            Förslag till riksdagsbeslut
          </head>
          <p xml:id="i-E8Z4SxiAUSTG3AuLwGwmed">
            Riksdagen tillkännager för regeringen som sin mening vad som
            anförs i motionen om katters situation.
          </p>
        </div>
        <div xml:id="i-9x38MM81kJqbia8kmwKALN" type="motContent">
          <head xml:id="i-MPH92M3P1soNVTwxhBewCj" type="h1">
            Motivering
          </head>
          <p xml:id="i-GqoyURnD5ooTm7UqksEcU4">
            Första maj 2008 började Jordbruksverkets föreskrifter och allmänna
            råd om hållande av hund och katt att gälla. Bestämmelserna sätter
            en lägsta nivå och talar om vad som minst måste vara uppfyllt
            för att en hund eller katt ska må bra och kunna bete sig på ett
            naturligt sätt. De nya reglerna handlar bland annat om att hundar
            och katter ska få tillsyn minst två gånger om dagen och ska få
            sitt behov av social kontakt tillgodosett. De nya bestämmelserna
            omfattar således även katter, som inte alltid likställs med hundar
            i lagstiftningen.
          </p>
          <p xml:id="i-RBeKcN2ndBvFPoVQaaY9Nf">
            De nya bestämmelserna omfattar tyvärr inte det som är det verkligt
            stora problemet och tillika en mycket viktig djurskyddsfråga nämligen
            det ständigt ökande antalet hemlösa och övergivna katter som far
            illa.
          </p>
          <p xml:id="i-P79Hhm36aS1tp7Vy73eekm">
            Det kraftigt ökande kattbeståndet kräver omedelbara åtgärder.
            Enligt organisationen Manimalis ökade antalet katter från 1,2
            miljoner till 1,6 miljoner mellan 1998 och 2004, dvs. en ökning
            med ca 400 000 katter. Antalet katter torde ha ökat väsentligt
            även efter 2004.
          </p>
          <p xml:id="i-9vSoU9uN4wsFre5jWx7Dy4">
            Ingen vet exakt hur många de hemlösa katterna är men man räknar
            idag med att det finns ca 100 000. Med tanke på att ett okastrerat
            kattpar beräknas få två kullar med i genomsnitt 2,8 överlevande
            kattungar som i sin tur får två kullar med lika många överlevande
            kattungar osv. är det lätt att förstå att kattproblemet är överhängande.
            På köp- och säljsidorna på webben kan man konstatera att tusentals
            katter är till försäljning eller söker nya hem. I våra lokaltidningar
            finns dagligen annonser om upphittade katter. Tyvärr är tillgången
            på katter betydligt större än efterfrågan. Därför har många katter
            inget värde. Vem som helst kan få en katt helt gratis. Kattens
            status och värde måste höjas genom att vi minskar kattstammen.
          </p>
          <p xml:id="i-SiZsqLCFCovwjQ1yY4v5L7">
            Kattklubbar, katthem, miljökontor, poliser, veterinärer och andra
            djurvänner kan alla intyga att antalet katter som är hemlösa och
            som far illa är ett reellt problem. Till detta kommer problemen
            i våra bostadsområden där många irriteras av kattplågan och som
            snarare vänder sitt missnöje mot katten i stället för mot oansvariga
            kattägare. Cirka 100 ideella katthem i landet gör ett fantastiskt
            jobb ofta med mycket små ekonomiska resurser men kan bara ta hand
            om en bråkdel av de hemlösa katterna. Hur många katter de än tar
            in och placerar ut i hem står ändå en lika lång kö av katter utanför
            dörren till katthemmet. Många ovälkomna kattungar kommer därför
            till världen för att avlivas ibland med primitiva metoder. Andra
            lämnas vind för våg någonstans eller blir kvar vid sommarstugan.
            Resultatet av det bristande ägaransvaret blir att katten förvildas,
            drabbas av skador och sjukdomar, kanske svälter eller fryser ihjäl
            och ställer till med stor irritation i bostadsområdena. Vi har
            svårt att tänka oss att släppa ut våra hundar, får, getter, kor
            och hästar och hoppas på att de ska klara sin egen försörjning
            vintertid, men tusentals katter överges och lämnas åt sitt öde
            varje år. Det är hög tid att det ställs krav på kattägarna. Det
            kan ske genom att de blir ålagda att registrera, märka och kastrera
            sina katter såvida de inte används till avel.
          </p>
          <p xml:id="i-4PxmdX7JeZSWGSbD6LqZGS">
            I lagen om tillsyn över hundar och katter finns reglerat vilket
            ansvar djurägarna har vid hållandet av dessa djurslag. Lagen bör
            stärkas så att samma krav ställs på kattägare som på hundägare
            när det gäller ansvar och tillsyn. Det är dags att ändra på synen
            att katter ska få springa fritt och föröka sig och därmed riskera
            att fara illa och därtill ställa till olägenheter för andra. Det
            bör ställas särskilda krav på kattägare när det gäller tillsynen
            i tätbebyggda bostadsområden. Det bör också enligt djurskyddslagen
            vara brottsligt och förenat med sanktioner att överge sin katt.
          </p>
          <p xml:id="i-GtRes9pr3iUxw9qFD3q9k4">
            I en kvällstidning den 29 oktober 1997 fanns ett reportage om
            katter. Av det framgick att kattlagen förberetts i 54 år. Dåvarande
            minister Annika Åhnberg fanns på bild med en katt i famnen och
            lovade att man skulle fatta beslut om obligatorisk märkning och
            registrering av katter. Så blev det inte. Nu har ytterligare tretton
            år gått utan att någon lagstiftning kommit på plats.
          </p>
          <p xml:id="i-PtimAd6V6QGtEGkvGMmDEA">
            Miljö- och jordbruksutskottet har tidigare vid flera tillfällen
            behandlat denna motions förslag.
          </p>
          <p xml:id="i-EsJdVKcBEnpGVV6YRGTWdo">
            Av 2006/07:MJU13 framgår bl.a. att den s.k. Hundansvarsutredningen,
            SOU 2003:46, inte omfattar katter och att det i dagsläget inte
            finns något underlag för lagstiftningsåtgärder i detta avseende.
            Det pågår beredning av frågorna i Regeringskansliet, men tillsynsfrågorna
            beträffande katter är mer komplicerade än beträffande hundar.
            Sammanfattningsvis kan således konstateras att nu gällande regelverk
            ställer vissa krav på kattägare vad beträffar tillsyn samt att
            arbete pågår inom Regeringskansliet med frågorna. Utskottet är
            medvetet om problematiken och kommer också att följa de kommunala
            initiativ som tagits för utarbetande av föreskrifter på detta
            område. Något riksdagsuttalande framstår inte som behövligt.
          </p>
          <p xml:id="i-E7tQDSHdRPiRFZo8uoHQE2">
            Av betänkande 2007/08:MJU5 Tillsyn över hundar och katter framgår
            bl.a. att det inte föreligger tillräckligt starka skäl för att
            införa bestämmelser om märkning och registrering av katter. Vidare
            anser regeringen att det saknas tillräckligt underlag för att
            införa ytterligare bestämmelser om tillsyn av katter. Utskottet
            delar regeringens bedömning. Man hänvisar till att katter omfattas
            av djurskyddslagens bestämmelser. Enligt utskottet har Svenska
            Kennelklubben (SKK) ett frivilligt kattregister där ca 430 000
            katter har registrerats av sina ägare. Vidare har utskottet erfarit
            att Sveriges Kattklubbars Riksförbund (Sverak) i början av nästa
            år kommer att introducera ett kostnadsfritt ID-register för katter.
          </p>
          <p xml:id="i-KzFNFF3XHxhA8U5SnikxBy">
            I betänkande 2006/07:MJU13 var utskottet således medvetet om
            problematiken och skulle också följa de kommunala initiativ som
            tagits för utarbetande av föreskrifter på detta område. I betänkande
            2007/08:MJU5 anser utskottet att det saknas underlag för att införa
            nya bestämmelser.
          </p>
          <p xml:id="i-FyygEHZqYS9BQTmfumnhza">
            Man anför också att SKK har ett frivilligt register där 430 000
            katter har registrerats av sina ägare. Problemet är dock inte
            ansvarfulla kattägare som registrerar och ID-märker sina katter.
            Problemet är de facto de ägare som inte tar ansvar.
          </p>
          <p xml:id="i-CNKxBggkF1GAHC94WKtAe8">
            Tillsynsfrågan beträffande katter är inte mer komplicerad än
            beträffande hundar. Det handlar ytterst om synen på katten och
            ägaransvaret. Det finns tyvärr många myter och okunskap vad gäller
            katter även i riksdagen. För somliga är denna viktiga djurskyddsfråga
            en icke-fråga eller nonsensfråga. Andra anser att just denna djurskyddsfråga
            inte är en fråga för riksdagen. Någon har uttryckt att man tar
            ifrån katten rätten till det roliga att föröka sig om man förordar
            kastrering. En del tror att man måste hålla katten i band ute
            på bondgårdarna. Denna okunskap innebär i förlängningen att tusentals
            katter lämnas åt sitt öde varje år i ett land som anser sig ha
            mycket långtgående djurskyddslagar.
          </p>
          <p xml:id="i-HH4JUXLG1TWSTvjjPMZ27Y">
            Frågan om kattens status, om behovet av märkning och kastrering,
            om ägaransvar och kattens självklara rätt till samma skydd som
            andra husdjur har beretts tillräckligt många år. Detta bör riksdagen
            ge regeringen till känna.
          </p>
          <p xml:id="i-RL5cX5LpvVLkxccq96vTk1">
            I januari 2008 överlämnade Djurskyddet Sverige 109 000 namnunderskrifter
            till Jordbruksdepartementet för ett krav på obligatorisk märkning
            och registrering av katter. Djurskyddet har dessutom fått stöd
            genom omfattande kommunenkäter där man anser att skärpt lagstiftning
            för katter är nödvändig och efterfrågad. Trots det allmänna stödet
            för en skärpning vill regeringen inte skärpa lagen. Kattfrågan
            kan inte längre ignoreras. Övergivna katter är ett djurskyddsproblem.
            Den socialdemokratiska regeringen beredde kattfrågan under årtionden.
            Den nuvarande regeringen anser tyvärr att det inte finns tillräckligt
            underlag för en lagskärpning. Därför återstår för regeringen att
            tillsätta en kattutredning som leder till en lagstiftning som
            skyddar katter mot onödigt lidande.
          </p>
          <head xml:id="i-Kvj6vm45LYDmD8RMPM1aPo" type="h2">
            Ensamma människor och hemlösa katter
          </head>
          <p xml:id="i-RpmiDvvVCSHxjiqbaWZjLW">
            Det finns många i Sverige som upplever en stor ensamhet. Inte
            minst gäller det äldre personer. I ett samhälle med högt tempo
            har anhöriga och vänner inte alltid tid att vara närvarande. Kanske
            bor nära och kära långt ifrån varandra, vilket omöjliggör en regelbunden
            kontakt. Ensamheten har blivit något av ett folkhälsoproblem.
          </p>
          <p xml:id="i-2xezcu5EzAhcLLBtDpgbck">
            Samtidigt finns tusentals hemlösa katter. På Solgläntans katthem
            i Vallentuna har personalen både träffat många ensamma människor
            och tagit hand om många övergivna katter, vilket har beskrivits
            i tv-programmet Fråga doktorn. Solgläntans koncept att erbjuda
            en övergiven katt till en person som känner sig ensam har varit
            lyckosamt. Den som är ensam får sällskap, får någon att bry sig
            om och möjligheter till värme och beröring, vilket anses viktigt
            för människans välbefinnande. Den övergivna katten får ett nytt
            hem. Riksdagen bör därför uppmärksamma och uppmuntra kommunerna
            att använda sig av konceptet som löser två problem i dagens samhälle.
          </p>
        </div>
        <div xml:id="i-WAgJsSKBWGAEiQkDe4HZYG" type="signatureBlock">
          <list xml:id="i-4bq2RQC4Gcspj5GyyhFwfq">
            <item xml:id="i-CT962Ezq566U9eKRPe7fj" who="i-Nywj47pd422wBAiv8K2vPV" type="signature">
              Jan Ertsborn (FP)
            </item>
            <item xml:id="i-3Tc6KspLfkC9xBmQkrSJKL" who="i-nX9ipUS8FhkbQHkWWytwf" type="signature">
              Ulf Nilsson (FP)
            </item>
            <item xml:id="i-CaTpg56LFW9oiejgvbyNi8" who="i-TEkdGy8DEUwcbVAxHygs6z" type="signature">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
