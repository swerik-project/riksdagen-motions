<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04360">
  <teiHeader>
    <fileDesc>
      <titleStmt>
        <title>med anledning av prop. 2021/22:81 Anpassning av svensk rätt till EU:s nya in- och utresesystem</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4360 av Maria Malmer Stenergard m.fl. (M)</title>
          <idno type="rdwebb">H9024360</idno>
          <rs type="number">4360</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024360/text</ref>
          <ref type="dokument_url_html">http://data.riksdagen.se/dokument/H9024360</ref>
          <ref type="dokumentstatus_url_xml">http://data.riksdagen.se/dokumentstatus/H9024360</ref>
          <ref type="docx">http://data.riksdagen.se/fil/81B4A573-C381-48DA-997D-945333400992</ref>
          <ref type="pdf">http://data.riksdagen.se/fil/D0E9A741-45BD-4237-BF7D-098F0A35EE51</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D995m6uUQzEmb7yHB3UR94" type="basedOn"/>
        <correspContext corresp="i-D995m6uUQzEmb7yHB3UR94">
          <ref>Proposition 2021/22:81</ref>
        </correspContext>
        <correspAction xml:id="i-T7U5bJTxZ6Sh9NeCDeyY92" type="signed"/>
        <correspContext corresp="i-T7U5bJTxZ6Sh9NeCDeyY92">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-CXdNsUjRWYVYCPASDq2aXp" type="submitted">
          <date when="2022-01-14"/>
          <time when="14:34:34"/>
        </correspAction>
        <correspAction xml:id="i-XedK2FzFgoBiCu57Wub173" type="dismissed">
          <date when="2022-01-18"/>
        </correspAction>
        <correspAction xml:id="i-Sqkmk7gGKZKvQ6iULkKmJq" type="reviewed">
          <date when="2022-01-18"/>
          <time when="14:22:22"/>
        </correspAction>
        <correspAction xml:id="i-EaYYcdyyU1cUR6vrFjsdw3" type="referred">
          <date when="2022-01-19"/>
        </correspAction>
        <correspAction xml:id="i-Q8nBE46n2EUShiUKnemQuA" type="assigned">
          <date when="2022-10-12"/>
          <time when="11:12:21"/>
        </correspAction>
        <correspContext corresp="i-Q8nBE46n2EUShiUKnemQuA">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-VHtoG1mvG9F8Z6VLLCjT6v" type="behandlas_i"/>
        <correspContext corresp="i-VHtoG1mvG9F8Z6VLLCjT6v">
          <ref type="uppgift">2021/22:SfU14</ref>
          <ref type="ref_dok_id">H901SfU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU14</ref>
          <ref type="ref_dok_titel">Anpassning av svensk rätt till EU:s nya in- och utresesystem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G8WKtjR9Ga32dEmAFLvPno" type="motHeader">
        <div xml:id="i-D8Wxa3UzQrWFhUN1MM2fZN" type="motTitle">
          Motion till riksdagen 2021/22:4360 av Maria Malmer Stenergard
          m.fl. (M) med anledning av prop. 2021/22:81 Anpassning av svensk
          rätt till EU:s nya in- och utresesystem
        </div>
      </div>
      <div xml:id="i-WtCdfwrsvfYcFsHvEJ4DUp" type="motBody">
        <div xml:id="i-DvHBMFKbNRQKh7iSAEWVUs" type="motProposal" subtype="förslag">
          <head xml:id="i-8NGRifMpViFN2G2ymzkQSH">
            Förslag till riksdagsbeslut
          </head>
          <list xml:id="i-DjEc4URpXUL2tPFdx2fhuB" style="ol">
            <item xml:id="i-KVVwf1cBmi4aphbX9dd5Sf">
              Riksdagen ställer sig bakom det som anförs i motionen om en fördjupad
              analys av användningen av begreppen biometriska data och biometriska
              uppgifter och tillkännager detta för regeringen.
            </item>
            <item xml:id="i-EUpddBx32WRi1rxsPdbfra">
              Riksdagen ställer sig bakom det som anförs i motionen om att
              uppgifter i Migrationsverkets register över fingeravtryck och
              fotografier ska gallras när den registrerade blir svensk medborgare
              eller i andra fall som senast tio år efter att de registreras,
              och detta tillkännager riksdagen för regeringen.
            </item>
            <item xml:id="i-GQpaHkiRDAYQaoF1Yj2V4z">
              Riksdagen ställer sig bakom det som anförs i motionen om att
              utreda möjligheten att biometriska uppgifter ska förstöras i ett
              senare skede än vad som gäller i dag och tillkännager detta för
              regeringen.
            </item>
          </list>
        </div>
        <div xml:id="i-4wKXRu95aXg1Ve7uT7hHR6" type="motContent">
          <head xml:id="i-UzFAbLKcWc8Ck62WjxNMaE" type="h1">
            Inledning
          </head>
          <p xml:id="i-7yjXfBHsH5prZwSB59RvhU">
            Ett fungerande gränsskydd är av största betydelse. Det är därför
            välkommet att EU år 2017 antog två förordningar som innebär att
            det ska inrättas ett gemensamt in- och utresesystem för elektronisk
            registrering av de tredjelandsmedborgare som passerar de yttre
            gränserna för kortare vistelser eller som nekas inresa. Förordningarna
            är direkt tillämpliga och gäller som lag i Sverige, varför förslagen
            i propositionen handlar om de lagändringar som behövs för att
            anpassa svensk rätt till förordningarna. Vissa av bestämmelserna
            tillämpas redan, men merparten ska börja tillämpas först när systemet
            tas i drift, vilket ska ske den dag som kommissionen bestämmer.
          </p>
          <p xml:id="i-AvAfmE8bUpeXJsmMJgmTEQ">
            Syftet med in- och utresesystemet är att förbättra och effektivisera
            in- och utrese­kontrollerna vid de yttre gränserna och bidra till
            bättre möjligheter att identifiera personer som inte uppfyller
            villkoren för inresa eller vistelse inom medlemsstaternas territorium.
            Vidare ska brottsbekämpande myndigheter kunna få åtkomst till
            systemet i syfte att förebygga, förhindra, upptäcka och utreda
            terroristbrott eller andra grova brott.
          </p>
          <p xml:id="i-XCc9WWcrfxhvUAxZjbyziL">
            De föreslagna anpassningarna är välkomna, men det finns fortsatt
            frågor som behöver hanteras.
          </p>
          <head xml:id="i-HgbjjxkqYJ2VQ6Bd1s1QEq" type="h1">
            Biometriska uppgifter
          </head>
          <p xml:id="i-GYzsv5oBu2bqK9TA9LBrzg">
            Förordningarna innehåller flera bestämmelser som rör biometriska
            uppgifter. Möjlig­heten för myndigheter att uppta och söka på
            biometriska uppgifter är ytterst viktig för att kunna säkerställa
            gränskontroll, reglerad invandring och inre säkerhet. Flera aktörer
            har länge påtalat behovet av en fördjupad analys av användningen
            av begreppen bio­metriska data och biometriska uppgifter i nationell
            rätt, och det är nödvändigt att reger­ingen snarast återkommer
            med en sådan.
          </p>
          <p xml:id="i-M9KPBUGWX7h5QukfVW928q">
            Polismyndigheten pekar i sitt remissvar bl.a. på följande: ”Polismyndigheten
            har tidigare pekat på att det behövs en fördjupad analys av hur
            begreppet biometrisk data används i nationell rätt då detta enligt
            förarbetsuttalanden ska vara synonymt med hur begreppet biometriska
            uppgifter på unionsrättslig nivå ’i stort’, samtidigt som den
            unionsrätten och nationell rätt svårligen går att fullt ut förena.
            […] Eftersom biomet­riska data i svensk rätt används synonymt
            med det unionsrättsliga begreppet biometriska uppgifter som innefattar
            fingeravtrycksuppgifter, samtidigt som fingeravtryck och foto­grafi
            i svensk rätt skiljs från de biometriska data som tas fram ur
            fingeravtrycken och ur fotografiet, går unionsrätten och nationell
            rätt logiskt inte ihop.”
          </p>
          <p xml:id="i-QLgZykbq42Vhie5JDAeMDp">
            Även om det delvis rör sig om ett unionsrättsligt begrepp som
            ytterst uttolkas av EU-domstolen förhindrar det inte att det görs
            en översyn med syftet att säkerställa att regelverket är så enhetligt
            och tydligt som möjligt. Det gagnar såväl rättstillämpningen som
            rättssäkerheten.
          </p>
          <p xml:id="i-Nq23DKgWDGPWjCJSdu9yTC">
            Utöver tydligheten i lagstiftningen finns, som Moderaterna påtalar
            i motion 2021/22:3840 En målstyrd och långsiktigt hållbar migrationspolitik,
            ett behov av att Sverige säkerställer att det inte finns en diskrepans
            mellan det utrymme för biometrisk behandling som framgår av EU-rätten
            och det stöd som framgår av nationell rätt. Även Migrationsverket
            lyfter i sitt remissvar hur myndigheten i andra sammanhang pekat
            på behov av ökat stöd för upptagning, lagring och användning av
            biometri i myndighetens verksamhet. Nationell rätt bör därför
            ses över så att den ger stöd inte bara för de behandlingar som
            ska genomföras utan även för de behandlingar som får genomföras.
            Som Migrationsverket påtalar i en hemställan till regeringen den
            30 november 2020: ”Om Sverige blir det enda eller ett av få länder
            med svagare lagstiftning för att behandla biometrisk information
            kan detta få till följd att kriminella nätverk och/eller terrorister
            medvetet väljer Sverige som bas för organiserad kriminell verksamhet
            eller brott mot välfärdssystemet i och med möjligheten till multipla
            identiteter.”
          </p>
          <head xml:id="i-P9z5Y8g6mozB83Mn42h3Dx" type="h1">
            Efterföljande behandling av biometriska uppgifter
          </head>
          <p xml:id="i-3zb5FFfRU9BzwYy6KBLXsb">
            Möjligheten att spara och jämföra biometriska uppgifter över
            tid är ett viktigt verktyg för att motverka att personer vistas
            i Sverige utan tillstånd.
          </p>
          <p xml:id="i-F3fDUqtnEEL9GLQWWTBNvr">
            Ds 2021:9, som föregick nu aktuell proposition, innehåller ett
            förslag på en gallrings­frist om senast sex år för fingeravtryck
            och fotografier som tas för att genomföra en kon­troll mot in-
            och utresesystemet och som inte ska förstöras omedelbart. Någon
            förklaring till förslaget lämnas inte, detta trots att övriga
            fingeravtryck och foton i Migrationsverk­ets register ska gallras
            när den registrerade blir svensk medborgare eller senast tio år
            efter det att uppgiften registrerades.
          </p>
          <p xml:id="i-7nQ4go34TbpXshuAgEJ51z">
            Moderaterna instämmer i Migrationsverkets ståndpunkt att det
            är rimligt med en en­hetlig gallringsfrist för fingeravtryck och
            fotografier. Polismyndigheten och Säkerhets­polisen har också
            framfört skäl kring varför det är nödvändigt att i större utsträckning
            möjliggöra upptagning av uppgifter som fotografi och fingeravtryck
            och lagra dessa över tid, se betänkandet Klarlagd identitet (SOU
            2017:93). I betänkandet Klarlagd identitet föreslås för fotografi
            och de fingeravtryck som tas i samband med en inre utlännings­kontroll
            en gallringsfrist om tio år. I efterföljande proposition (prop.
            2020/21:159) anförs inga skäl att avvika från detta förslag. Trots
            det har regeringen infört ett tillägg i utlän­ningsdataförordningen
            (2016:30) varigenom gallring av biometriska uppgifter som i vissa
            fall sparas efter en genomförd inre utlänningskontroll ska gallras
            efter sex år om inte den registrerade blir svensk medborgare innan
            dess.
          </p>
          <p xml:id="i-3e5YSRAYK8hWXqR4eEfK6u">
            Mot denna bakgrund och förslaget i Ds 2021:9 förefaller det troligt
            att regeringen avser en gallringsfrist om som längst sex år även
            i detta fall. Det är att bortse från myn­digheternas behov samt
            försvåra möjligheten att upprätthålla en reglerad invandring och
            nationell säkerhet. Riksdagen bör därför tillkännage för regeringen
            att uppgifter i Migra­tionsverkets register över fingeravtryck
            och fotografier ska gallras när den registrerade blir svensk medborgare
            eller i andra fall som senast tio år efter att den registreras.
          </p>
          <head xml:id="i-X73ZcnMYXxcJX7b9Qz7tag" type="h1">
            Tidpunkten för när biometriska uppgifter ska förstöras
          </head>
          <p xml:id="i-MvNkwtCUnsinjsU5My5JBj">
            Sverige har i dag stora problem när det kommer till verkställighet
            av utvisningsbeslut. Alltför få människor som får avslag på sina
            asylansökningar lämnar landet. En allvarlig följd är det skuggsamhälle
            som vuxit sig allt större i Sverige. I skuggsamhället löper människor
            en extra hög risk att utnyttjas. Likaså har Sverige alltför många
            gånger fått vittna om att det där finns individer som vistas här
            illegalt och som är beredda att utföra handlingar som orsakar
            människor och det svenska samhället stor skada. Det bör därför
            finnas möjlighet att spara biometriska uppgifter efter att ett
            ärende avgjorts för att på så sätt kunna använda uppgifterna i
            verkställighetsarbetet.
          </p>
          <p xml:id="i-NQz4aErkghW4ubJDZz2Pop">
            Härutöver finns, som Migrationsverket påtalar i sitt remissvar,
            andra praktiska aspekter som talar för att uppgifter inte bör
            förstöras för tidigt. Regeringen anser dock att det inte finns
            utrymme att i detta lagstiftningsärende överväga om biometrin
            kan sparas längre än vad som föreskrivs i 9 kap. 8 a § tredje
            stycket UtlL, eftersom prome­morian inte innehåller något sådant
            förslag. På samma sätt bemöts Migrationsverkets synpunkt om behovet
            av att kunna ta fingeravtryck och använda dem vid ansökningar
            om nationell visering.
          </p>
          <p xml:id="i-5EC7KHukq15FEgfxGfPuj7">
            Frågor om tidpunkten för när biometriska uppgifter ska förstöras
            är nära samman­länkade med förslagen i promemorian. Moderaterna
            anser att regeringen bör utreda och återkomma med konkreta förslag
            om att biometriska uppgifter ska förstöras i ett senare skede
            än vad som gäller i dag.
          </p>
          <head xml:id="i-14ZdWGXHi7WHTmcdnXjBdf" type="h1">
            Möjlighet att i vissa fall kontrollera in- och utresor
          </head>
          <p xml:id="i-2aGtwYnSNPNP5ctKoo4JTH">
            I och med att skyldigheten att stämpla tredjelandsmedborgares
            resehandlingar upphör kommer viss resehistorik som i dag går att
            utläsa ur en passhandling att gå förlorad. Moderaterna vill i
            detta sammanhang lyfta betydelsen av att Migrationsverket kan
            få tillgång till information om in- och utresor för personer som
            har uppehållstillstånd, detta eftersom det exempelvis kan vara
            av betydelse i ärenden om förlängning och återkallelse av uppehållstillstånd
            samt medborgarskap.
          </p>
        </div>
        <div xml:id="i-7Pm2zcTPx1T8oDYmLX6WPC" type="motSignatures">
          <list xml:id="i-FHWunEPmfy529WhY5eFiYe">
            <item xml:id="i-NuzX1dVae69bCSzxNodoa7">
              Maria Malmer Stenergard (M)
            </item>
            <item xml:id="i-5YbmBY7tZjXecmi2kQmGGE">
              Mattias Karlsson i Luleå (M)
            </item>
            <item xml:id="i-4GRAYPPpQ9XjanoTaG96F7">
              Katarina Brännström (M)
            </item>
            <item xml:id="i-P4qAXdrurQnjR8XAcHfgPP">
              Arin Karapet (M)
            </item>
            <item xml:id="i-GdMpWywj2zSc9eUXgMFR7o">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
