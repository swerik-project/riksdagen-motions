<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0762/mot_199900_MJ_0762-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ762 pnr: mp527
          </p>
          <p>
            Motion till riksdagen
          </p>
          <p>
            1999/2000:MJ762 av Gudrun Lindvall (mp)
          </p>
          <p>
            Klorerade fettsyror
          </p>
          <p>
            Inledning
          </p>
          <p>
            Miljögifterna i havet gäckar oss. När vi tror att något ämne
            börjar minska dyker nästa upp. När reproduktionsstörningen hos
            säl tycks gå tillbaka kommer laxsjukan M74. Hela tiden finner
            forskare nya gifter. Nu är det klorerade fettsyror, som bland
            annat misstänks kunna störa fortplantningen hos fisk och däggdjur.
            Kemikaliseringen av miljön är ett av de allvarligaste miljöproblemen
            i framtiden. En avgiftning av samhället är nödvändig för att komma
            till rätta med de kemiska miljöproblemen.
          </p>
          <p>
            Klorerade föreningar reaktiva
          </p>
          <p>
            DDT, PCB och dioxin är exempel på omskrivna klorerade miljögifter.
            Halterna av dessa ämnen är fortfarande relativt höga i fisk och
            däggdjur, även om användningen upphört eller minskat i Sverige.
            Men de här ämnena utgör bara 5 procent av det organiska klor som
            finns i djuren. Resten, alltså 95 procent, har visat sig vara
            klorerade fettsyror. I början av oktober disputerar forskaren
            Helena Björn, avdelningen för kemisk ekologi och ekotoxikologi
            vid Lunds universitet, på en avhandling om vad som händer med
            klorerade fetter i näringskedjan och kroppen. Liksom andra klorerade
            miljögifter binds klorerade fettsyror i kroppens fettvävnad, men
            dessutom också i cellernas väggar (membran). Cellmem- branen har
            många viktiga uppgifter för cellfunktionen, som skulle kunna störas
            av för höga halter klorerade fettsyror.
          </p>
          <p>
            Klorerade fettsyror liknar hormoner
          </p>
          <p>
            Vanliga fettsyror, utan klor, har betydelse för bildandet av
            våra könshormo- ner. Därför kan det, enligt Helena Björn, också
            misstänkas att klorerade fettsyror ger störningar i förmågan att
            fortplanta sig. Kroppen känner igen dem som hormoner, men de fungerar
            inte. På samma sätt har man visat att nonylfenoler fungerar. Miljöpartiet
            har i flera motioner och debatter varnat för dessa nya typer av
            miljögifter. I regeringen proposition 1997/98:145 Svenska Miljömål
            tas dessa hormonliknande ämnen upp.
          </p>
          <pb facs="riksdagen-motions-pdf/data/199900/mot_199900_MJ_0762/mot_199900_MJ_0762-0002.pdf"/>
          <p>
            Källan inte känd
          </p>
          <p>
            Man vet inte varifrån de klorerade fettsyrorna kommer. En känd
            källa har varit klorblekning inom massaindustrin och oroande signaler
            säger att den blekmetoden är på väg tillbaka trots att andra mer
            miljövänliga metoder finns. Klor är mycket reaktivt och det har
            framförts misstankar om att klorerade fettsyror kan bildas från
            avloppsvatten med höga klorhalter.
          </p>
          <p>
            Forskningen måste intensifieras Nu har signalen kommit om detta
            nya miljöproblem. Det måste naturligtvis tas på största allvar.
            Det är angeläget att snarast ta fram förslag för att komma till
            rätta med problemet med klorerade fettsyror. Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om klorerade
            fettsyror.
          </p>
          <p>
            Stockholm den 3 oktober 1999
          </p>
          <p>
            Gudrun Lindvall (mp)
          </p>
          <p>
            Mot. 1999/2000 MJ762
          </p>
        </div>
      </div>
    </body>
  </text>
</TEI>
