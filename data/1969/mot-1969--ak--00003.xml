<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00003">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__3/mot_1969__ak__3-001.pdf"/>
      <fw xml:id="i-QZ5XSX7JsZhbADCYNMFCMq">
        Motion i Andra kammaren, nr 3 år 1969 3
      </fw>
      <div xml:id="i-2tJnrN1WMmHa2KjRD8dLQ9" type="motHeader">
        <div xml:id="i-G3MSneQorAyb5Hx33nm5bz" type="motTitle"/>
        <div xml:id="i-6TttzGtQLoRCLBYr2mqCTN" type="motSubmissionInfo"/>
      </div>
      <div xml:id="i-58XCR9VwHfjnetubFpMTvy" type="motBody">
        <div xml:id="i-XPA62tzsjCae5KoNLspnV1">
          <p xml:id="i-EMB7WtTDD7mWcGAQNn1D4S">
            Nr 3
          </p>
          <p xml:id="i-5MGqR3SC1MWXfMadbaps44">
            Av herr Sjöholm, om förbud för riksdagsledamot att tala från
            manuskript.
          </p>
          <p xml:id="i-QcX28hiW4hZPVTdutiST7H">
            Ett av de problem som den nya enkammare som 1971 skall träda
            i verk- samhet kommer att ställas inför är hur det skall kunna
            bli möjligt att hindra att arbetsplena blir orimligt långa. Erfarenheterna
            från den nu fungerande tvåkammarriksdagen — särskilt andra kammaren
            — ger på ett övertygande sätt vid handen att problemet kommer
            att visa sig vara både påträngande och svårbemästråt. Anförandenas
            förutsedda frekvens och tidsåtgången för deras framföranden kommer
            med all säkerhet att göra vissa restriktioner eller be- gränsningar
            oundgängligen nödvändiga. Som självklar princip bör gälla att
            varje riksdagsledamot skall äga rätt att tala både hur ofta och
            hur länge hon eller han önskar. I ett val mellan att införa någon
            form av tidsbegränsning för varje anförande och en metod där varje
            parti finge rätt att utse ett visst antal talare i varje särskilt
            ärende synes det förra systemet vara det som i den mindre utsträckningen
            kan komma att träda demokratiska principer för när. Det torde
            emellertid vara möjligt att gå fram utefter en helt annan väg.
            Vid förra årets riksdag motionerade jag om att riksdagen borde
            besluta att på prov införa förbud mot manuskript vid anföranden
            i riksdagen. Motio- nen avstyrktes av konstitutionsutskottet utan
            tillstymmelse till motivering och drunknade i kamrarnas behandling
            av författningsreformens stora, fun- damentala frågeställningar.
            Det förtjänar påminnas om att både det engelska parlamentet och
            den väst- tyska förbundsdagen har ett system med förbud mot manuskript.
            Huvud- motiveringen synes där vara att förhindrandet av innantilläsningen
            medver- kar till en livfullare och mera omedelbar debatt — en
            synpunkt som sanner- ligen inte saknar relevans även för den svenska
            riksdagens del. Vad som i detta avseende skulle kunna vinnas talar
            redan det starkt för ett förverkli- gande av denna molions syften.
            Avgörande synes dock här vara att ett förbud mot manuskript, utan
            att demokratiskt mer eller mindre diskriminerande dekret skulle
            behöva tagas i bruk, avsevärt skulle förkorta debatterna. Vi skulle
            få en livligare debatt under kortare tidsutdräkt. Ett ytterst
            betydelsefullt inlägg i denna fråga har gjorts av den vid årsskiftet
            avgångne talmannen i andra kammaren Fridolf 'Thapper, som med
            utomordentlig skicklighet lett kammarens överläggningar under
            en lång följd av år. I åtskilliga samstämmiga tidningsintervjuer
            har
          </p>
          <pb facs="riksdagen-motions-pdf/data/1969/mot_1969__ak__3/mot_1969__ak__3-002.pdf"/>
          <fw xml:id="i-P9dqzPYQoKXougcGtHgSNk">
            4 Motion i Andra kammaren, nr 3 år 1969
          </fw>
          <p xml:id="i-BCdWYYbcWcQ7b8u6H4g7pP">
            Thapper därvid uttalat som sin mening att manuskripten borde
            bort, och han har som motiv anfört just den »långrotning» som
            är en följd av innantill- läsandet och den tristess som lägrar
            sig över en debatt som förs via i förväg sammanställda argument.
            Thapper företräder här en sakkunskap som inte bör och inte gärna
            får negligeras. Mitt förslag innebär att riksdagen så snart som
            möjligt bör göra försök med förbud mot manuskript för att ha erfarenhet
            av hur systemet verkar inför den nya storkammarens start. Försöksverksamheten
            kan utformas på många skilda sätt — att besluta härom bör riksdagen
            uppdraga åt talmanskonferen- sen. Förbudet kan exempelvis gälla
            arbetsplena viss veckodag. En annan lös- ning är stadgande om
            förbud i interpellationsdebatter och i meningsutbyten i samband
            med enkla frågor. En viss minskning i frekvensen av dessa fråge-
            institut har ju ansetts önskvärd och skulle sannolikt på detta
            sätt vinnas på frivillig väg. Manuskripten är ju dessutom alldeles
            särskilt omotiverade och t.o.m. en smula utmanande i samband med
            svar på enkel fråga eftersom frågeställaren inte har en aning
            om svarets utformning eller innebörd när argumenten i anledning
            av svaret utarbetas i manuskriptet. Manuskripten har därutöver
            allvarligt medverkat till att det i sig självt ytterst värdefulla
            institutet enkel fråga utvecklats i en riktning som är klart otillfredsställande
            och icke tillgodoser de syften som legat till grund för dess införande.
            En kombination av skilda prov med förbud mot manuskript kan också
            tänkas och är måhända särskilt att rekommendera. En så bred erfarenhet
            som möj- ligt bör finnas tillgänglig före öppnandet av 1971 års
            lagtima riksdag. Med åberopande av vad ovan anförts hemställer
            jag, att riksdagen måtte besluta att åt talmanskonferensen upp-
            draga att så snart ske kan låta införa prov med förbud mot manuskript
            vid anföranden i riksdagen.
          </p>
          <p xml:id="i-TyMsfuMQA96iDGtgewMUZs" type="date">
            Stockholm den 13 januari 1969
          </p>
          <p xml:id="i-Lgb48cTZ76C6tw34nRP7HK">
            Sten Sjöholm (fp)
          </p>
        </div>
      </div>
    </body>
  </text>
</TEI>
