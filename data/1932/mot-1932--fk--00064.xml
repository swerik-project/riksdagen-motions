<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00064">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__64/mot_1932__fk__64-001.pdf"/>
      <fw xml:id="i-6BDQWrc3eats2VKPtw5gmi">
        Motioner i Första kammaren, Nr 64. 1
      </fw>
      <div xml:id="i-TFmXGsfwwvAx4Et8gkJkRL" type="motHeader">
        <div xml:id="i-JTA7MqvZuHiAKLWyqwVVVX" type="motTitle"/>
        <div xml:id="i-Qa7z6CPiK1zHbJgVjBrrUz" type="motSubmissionInfo"/>
      </div>
      <div xml:id="i-NVWA8Bd96cW7GwWcii3rgK" type="motBody">
        <div xml:id="i-E87w8VsnhMmL14WoZrgJAD">
          <p xml:id="i-RAFDFjtS2T9LBu5DxkLdtm">
            Nr 64.
          </p>
          <p xml:id="i-B95aVpjLB7FH5rF8VVGKXT">
            Av herr Holmgren, om rätt för medborgare i de andra skandina-
            viska länderna att söka och erhålla vetenskapliga befatt- ningar
            vid våra högskolor i samma ordning som svenska
          </p>
          <p xml:id="i-A4jEyYqGBaC6ywLG3evKrx">
            medborgare.
          </p>
          <p xml:id="i-4SKnYQcgoHWMkkNT8hoiU3">
            Hela världen suckar under nationalismens förbannelse. Alla äro
            överens om att det är detta, nationalegoismen och motsättningen
            mellan nationerna, som bär huvudskulden till det ekonomiska kaos,
            som härskar, och till det politiska osäkerhetstillståndet. Vårt
            folk torde mer än de flesta vara besjälat av önskan att icke lägga
            hinder i vägen för utjämnandet av de nationella motsättningarna
            och har säkerligen den bästa vilja att själv bidra till utvecklingen
            av den anda av samförstånd och samarbete mellan folken, som alla
            längta efter. Alla onödiga skrankor mellan folken, som kunna tas
            bort, böra också tas bort. Svenska folket är emellertid ett till
            numerären litet folk och detta begränsar i högsta grad möjligheterna
            för vårt land att ta fruktbärande internationella initiativ. Det
            finns dock ett område på kartan, där Sveriges ställning är en
            annan, och det är Norden. De nordiska staterna bilda ett komplex
            för sig i Europa. Skiljelinjerna mellan de nordiska länderna och
            det övriga Europa äro långt skarpare än mellan de förstnämnda
            länderna inbördes. Den, som något vistats i Norge och Danmark
            och utanför Skandinaviens gränser, får ovillkorligen ett starkt
            intryck härav. De nordiska folkens skaplynne, livsåskådning, rättsåskåd-
            ning, vanor, samhällsförhållanden och kulturförhållanden te sig
            för en utom- stående så lika, att de tyckas utgöra ett enda folk.
            Ett uttryck härför är, att man allmänt i utlandet icke skiljer
            på oss utan kallar oss skandinaver helt enkelt. De stora likheterna
            mellan svenskar, norrmän, danskar och svenska fin- ländare bero
            naturligtvis på den fullständiga rasgemenskap, som finnes mellan
            oss och som vi icke i tillnärmelsevis samma grad ha med något
            annat folk, och på vårt, man kan väl säga, gemensamma språk. Skillnaden
            mellan det språk, som talas i Norges huvudstad och i Sveriges
            är icke större än mellan moramålet eller gotländskan och språket
            i Stockholm, och det torde vara mindre skillnad på den genuina
            skånskan och danskan än på norr- landsmålet och skånskan. Bihang
            till riksdagens protokoll 1932. 3 saml. 19 häft. (Nr 64—067.)
          </p>
          <pb facs="riksdagen-motions-pdf/data/1932/mot_1932__fk__64/mot_1932__fk__64-002.pdf"/>
          <fw xml:id="i-V6tpYNLDaxSQG7qyYVfVQv">
            2 Motioner i Första kammaren, Nr 64.
          </fw>
          <p xml:id="i-WeCDbwEtnYVjm892NWAf9p">
            Bland de nordiska (skandinaviska) länderna är Sverige det största
            och intar redan härigenom och även av andra skäl ställningen som
            primus inter pares. Denna ställning ger möjlighet till initiativ
            och förpliktar till initiativ om gemensamt uppträdande och samverkan
            mellan de skandinaviska länderna. Många sådana initiativ ha också
            tagits från svensk sida och varit till väl- signelse. Det förefaller
            mig uppenbart, att det finns åtskilliga skrankor mellan de skandinaviska
            folken, som icke äro till nytta, utan borde bort, och jag för-
            menar, att det skulle vara till vårt lands heder att härvid gå
            i spetsen. Som sådana onödiga skrankor räknar jag de hinder, som
            finnas för skandinaviska vetenskapsmän att fritt söka vetenskapliga
            befattningar vid alla de skandinaviska ländernas universitet.
            Det skulle säkerligen ha en sammanknytande och enande betydelse,
            vars vikt knappast kan överskattas, om norska, danska resp. finlandssvenska
            vetenskapsmän finge rätt att i samma ordning som svenska medborgare
            söka de vetenskapliga lärarebefatt- ningarna vid våra universitet
            och högskolor. Man ryggar kanske först till- baka för en sådan
            tanke såsom orimlig och orealiserbar, men varför skulle den vara
            någotdera? Det är dock nödvändigt, att man börjar ta litet kraf-
            tigare tag för folkens närmande till varandra. Knappast någonstans
            i Europa finnas så gynnsamma förutsättningar härför som de nordiska
            folken emellan och Sverige har där, som sagt, en röst, som man
            lyssnar till. En dansk eller en norrman skulle icke hindras i
            sin undervisning av studenterna genom språket. Han kunde gott
            fortsätta att tala sitt eget språk och de bland studenterna, som
            icke kunde följa med från början, skulle så hastigt lära sig detta,
            att ingen anmärkningsvärd olägenhet skulle följa därav. Därom
            har jag riklig erfarenhet. Den enda sakliga invändning man, så
            vitt jag ser, kan göra mot ett sådant fritt utbyte av vetenskapsmän
            är, att man riskerar att ta brödet ur munnen på våra egna obefordrade
            veten- skapsmän om de i konkurrensen, t. ex. om en professur,
            skola kunna stickas ut av en dansk eller norrman. Jag frågar mig
            då: vilket är fördelaktigare för vårt land, att vid en professorskonkurrens
            ta en svensk, som är under- lägsen, eller att ta en dansk eller
            norrman, som är överlägsen. Ser man saken en smula i stort, så
            kan svaret icke bli mer än ett: landets intresse är att få den
            bästa. Detta betyder för undervisningen och för forskningen oändligt
            mycket. Det talas i dessa dagar mycket och med rätta om behovet
            av att begränsa en onödig import, men om någon import skall vara
            nödig och nyttig, så vore det väl importen av överlägsen intelligens
            och skaparkraft. Dessa män från våra grannländer, som äro av identiskt
            samma ras som vi själva, ha vi ingen svårighet att assimilera
            i vår samhälle. Det är en ren och klar vinst för Sverige att få
            dem och deras avkomma införlivade med vår folk. Vetenskapen är
            internationell. Särskilt gäller detta naturvetenskaperna. I andra
            fakulteter finns kanske ett och annat läroämne, som är speciellt
            nationellt, kanske några juridiska ämnen eller några teologiska.
            Det behövs
          </p>
          <pb facs="riksdagen-motions-pdf/data/1932/mot_1932__fk__64/mot_1932__fk__64-003.pdf"/>
          <fw xml:id="i-X5BULwxdHqvYJjyQXGcTog">
            Motioner i Första kammaren, Nr 64. 3
          </fw>
          <p xml:id="i-YExxAohcFv1XuGCfk22N2T">
            naturligtvis en utredning om vilka vetenskapliga befattningar,
            som lämp- ligen böra stå öppna för de andra skandinaviska ländernas
            forskare. Om man skall kräva överflyttning till svenskt medborgarskap,
            vilka finländska medborgare som med hänsyn till språkförhållandena
            kunna komma i fråga och så vidare. Det är givet, att det är önskligt,
            att svenska medborgare på samma sätt som här skisserats finge
            rätt att söka vetenskapliga lärarebefattningar vid de andra nordiska
            ländernas universitet. Det vill synas som om fördelarna härav
            skulle vara minst lika stora för våra grannar som för oss. Då
            t. ex. i Norge vid dess enda universitet finns två professurer
            i invärtes sjukdomar, så finns vid Sveriges tre medicinska fakulteter
            sammanlagt fyra professurer i detta ämne. Beträffande möjligheterna
            att uppnå en överenskommelse om reciprocitet med Finland ligga
            förhållandena ogynnsamt till på grund av språkbestämmelserna,
            som ge svensktalande vetenskapsmän en mycket för- svårad ställning
            vid ansökan till vetenskapliga universitetsbefattningar. Jag anser
            emellertid, att man icke borde göra beviljandet av de här före-
            slagna rättigheter för våra grannländers forskare beroende av
            liknande till- stånd för oss i grannländerna. Kommer ett dylikt
            till stånd som resultat av förhandlingar i saken, så är det utmärkt,
            men Sverige borde enligt min mening dessförinnan och oberoende
            av dylika förhandlingar själv besluta. Det är även utan reciprocitet
            till fördel för Sverige att dra till sig grann- ländernas bästa
            forskare. Och för resten, skulle det icke oavsett detta över-
            ensstämma med svenskt kynne och vara för Sveriges ställning i
            Norden gagneligt att ta ett sådant första steg? Även om de andra
            nordiska länderna icke genast komme efter, skulle det nog icke
            dröja länge. Till sist en kort redogörelse för de nu gällande
            bestämmelserna i detta hänseende, vilken redogörelse kanske bättre
            borde ha kommit först. Utländsk man har enligt gällande författningar
            ej rätt att söka lärar- befattning vid universiteten. Regeringsformens
            $ 28 ger emellertid Konungen rätt »att efter vederbörandes hörande
            eller uppå deras framställning till lärarbefattning vid universiteterna,
            de teologiska lärartjänsterna likväl undantagna, såsom ock till
            lärar- och andra beställningar vid andra inrätt- ningar för vetenskap,
            slöjd eller skön konst ävensom till läkarbefattningar kalla och
            befordra även utländske män av utmärkt förtjänst, de där den rena
            evangeliska läran bekänna». Enligt Otto Croneborg: Universitetsstatuter,
            Upsala och Stockholm 1916, har Kungl. Maj:t vid flere tillfällen
            med anledning av gjord ansökan för- klarat hinder icke möta för
            utländsk man att anmäla sig som sökande till professorsbefattning
            vid svenskt universitet. Vid andra tillfällen har Kungl. Maj:t
            däremot avslagit dylika ansökningar. Genom de gällande bestämmelserna
            kunna även infödde svenske män bli förhindrade att söka professur
            vid våra universitet. Så meddelar Croneborg ett fall, då infödd
            svensk man, som erhållit norsk medborgarrätt och längre
          </p>
          <pb facs="riksdagen-motions-pdf/data/1932/mot_1932__fk__64/mot_1932__fk__64-004.pdf"/>
          <fw xml:id="i-H4iokL9ZB6H1FvBcqVosi7">
            4 Motioner i Första kammaren, Nr 64.
          </fw>
          <p xml:id="i-9YoP6FKe4CUHKgUT3Cha9n">
            tid innehaft befattning i Norge, av Uppsala större konsistorium
            ansågs, ehuru han blivit i Sverige kyrkoskriven och sökt svensk
            medborgarrätt, icke kunna uppföras på förslag till professorsbefattning.
            Att gällande bestämmelser förhindrat det fria utbyte av vetenskapsmän
            mellan de nordiska högskolorna, som enligt min uppfattning vore
            av så stort värde både för vår vetenskapliga odling och för förhållandet
            mellan de nordiska folken, är emellertid påtagligt. Vore så icke
            fallet, skulle helt säkert ansökningar från vetenskapsmän i grannländerna
            om rätt att söka professurer vid våra universitet icke vara sällsynta
            undantagsfall, utan all- dagliga företeelser. På grund av det
            anförda vågar jag hemställa,
          </p>
          <p xml:id="i-MhEUuQLBNry9cD4V1Br68r">
            att riksdagen ville besluta i skrivelse till Kungl. Maj:t anhålla
            om utredning om i vilken utsträckning samma rätt, som svensk medborgare
            har att söka lärarebefattningar vid våra universitet och högskolor,
            kan medgivas norsk, dansk eller finsk undersåte, ävensom om förslag
            till ändringar i regeringsformen och Övriga författningar, som
            därav föranledas.
          </p>
          <p xml:id="i-LUjPzUBi5eqXviVdUdrnYa">
            Stockholm den 20 januari 1932. Israel Holmgren.
          </p>
        </div>
      </div>
    </body>
  </text>
</TEI>
