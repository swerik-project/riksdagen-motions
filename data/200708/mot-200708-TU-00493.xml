<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00493">
  <teiHeader>
    <fileDesc>
      <titleStmt>
        <title>Kommunikationer</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunikationer</title>
          <idno type="rdwebb">GV02T493</idno>
          <rs type="number">T493</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T493/text</ref>
          <ref type="dokument_url_html">http://data.riksdagen.se/dokument/GV02T493</ref>
          <ref type="dokumentstatus_url_xml">http://data.riksdagen.se/dokumentstatus/GV02T493</ref>
          <ref type="doc">http://data.riksdagen.se/fil/7D9C74B1-1EAB-4F53-ADCB-20B5A1F85258</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V4s9n4ZM9mp9DA3coYQfVm" type="signed"/>
        <correspContext corresp="i-V4s9n4ZM9mp9DA3coYQfVm">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-QfZxfbpzbxPV4fqCkw6Fob" type="referral">
          <date when="2007-10-16"/>
        </correspAction>
        <correspAction xml:id="i-BbdQYx8Tv7KePtCsVHNWXU" type="dismissal">
          <date when="2007-10-16"/>
        </correspAction>
        <correspAction xml:id="i-8vWiYkWtG9XR3qM7Ku6SUU" type="numbering">
          <date when="2007-10-09"/>
        </correspAction>
        <correspAction xml:id="i-NwTLEbYJQDV9biPcPV4bAe" type="submission">
          <date when="2007-10-05"/>
        </correspAction>
        <correspAction xml:id="i-13sMbjnZh46GjRC7msRdcR" type="transfer">
          <date when="2007-10-04"/>
        </correspAction>
        <correspAction xml:id="i-GwnJmZYkkoQ3etAemmr1A3" type="assigned"/>
        <correspContext corresp="i-GwnJmZYkkoQ3etAemmr1A3">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SNhvn9mBXQxEAiBdWYCh2z" type="motBody">
        <div xml:id="i-H735qg7mfHWt6dUpmEi1re" type="motSummary">
          <head xml:id="i-MupjsbAmTj2wvM4Gg3UTyH">
            1 Sammanfattning
          </head>
          <p xml:id="i-BfXjhMroMq4hgdRZCFGTJS">
            Inriktningen på regeringens budgetproposition är tydlig, man
            vill öka investeringarna i vägar med över 2 miljarder kronor medan
            investeringarna i järnvägen fryses. Regeringen etablerar en 61-princip
            för fördelningen av resurser, till vägarnas fördel.
          </p>
          <p xml:id="i-DdhepzuFzn1TAfvBtg1hVc">
            Miljöpartiet de gröna anser att statens vägnät från kapacitetssynpunkt
            inte behöver byggas ut. Vägtrafiken är det transportslag som har
            i särklass flest och störst negativa effekter på människors hälsa
            och miljön. Att satsa mer på detta transportslag är oförsvarligt,
            särskilt med tanke på det beroende en sådan satsning skapar i
            samhället. Det leder ofrånkomligen till ökat beroende av biltrafik
            med åtföljande klimatpåverkan och andra negativa effekter. Väg­verkets
            anslag bör därför fokusera på ombyggnader som är önskvärda från
            säkerhetssynpunkt samt i större utsträckning än hittills bidra
            till en ökad och förbättrad kollektivtrafik samt cykling.
          </p>
          <p xml:id="i-7t13xD6ZNAivCHnMU6wHmy">
            Mot denna bakgrund avslår Miljöpartiet regeringens förslag i
            riktning mot ökade investeringar i motorleder. Istället föreslår
            vi ytterligare ökning av anslagen till under­håll och utbyggnad
            av järnvägens kapacitet samt satsningar på kollektivtrafik. Statens
            intäkter från trängselskatterna i Stockholm, sammantaget över
            1 miljard kronor under budgetperioden, bör i enlighet med resultatet
            i folkomröstningen gå till investeringar i regionens kollektivtrafik.
            Vägverkets anslag 36:2 bör därför minskas i förhållande till regeringens
            förslag och ett nytt anslag på samma belopp, ett riktat bidrag
            till kollektiv­trafiken i regionen, bör införas.
          </p>
          <p xml:id="i-5EZAyRpwkrBBKPrX35E268">
            Under budgetperioden anser vi att Banverkets anslag 36:4 bör
            ökas med 10,3 miljarder kronor i förhållande till regeringens
            budget för underhåll och investeringar i järnvägen. Dessutom bör
            anslaget ökas med ytterligare 4,2 miljarder kronor för statliga
            bidrag till kollektivtrafik i städer, framför allt spårvägar.
          </p>
          <p xml:id="i-3PthhGwC62BjHWZjdytMgU">
            Vidare bör 1,5 miljarder kronor per år av Vägverkets anslag under
            budgetperioden öronmärkas till investeringar i infrastruktur för
            kollektivtrafik samt till utbyggnad av gång- och cykelvägar. Miljöpartiet
            anser att Vägverkets aktivitet vad gäller infra­strukturåtgärder
            för kollektivtrafiken behöver förstärkas med 750 miljoner kronor
            per år. Pengarna bör investeras i åtgärder som underlättar för
            kollektivtrafikens fram­komlighet på de delar av det statliga
            vägnätet där behovet av sådana åtgärder är störst, främst i storstadsregionerna.
            Ytterligare 750 miljoner kronor per år av Vägverkets anslag bör
            satsas på utbyggnad av gång- och cykelvägar på det statliga vägnätet
            och utgöra bidrag till kommunernas utbyggnader. Båda dessa åtgärder
            finansieras genom en överföring av investeringar i nationell plan
            som ska minska med 1,5 miljarder kronor.
          </p>
          <p xml:id="i-JgjQ7EAeYXTNV2RjXva2V2">
            Därmed föreslår Miljöpartiet, sammantaget över budgetperioden,
            att statens anslag till drift, underhåll och infrastruktur för
            järnvägar, kollektivtrafik samt gång- och cykel­banor ökas med
            cirka 17 miljarder kronor i förhållande till regeringens förslag.
            Dessutom föreslår Miljöpartiet en rad åtgärder som gynnar gång,
            cykling och kollektiv­trafik i förhållande till bilar, lastbilar
            och flyg. Amorteringar på statens lån till vägar och järnvägar
            bör fördelas så att de gynnar järnvägen istället för vägbyggen,
            en avståndsbaserad skatt på lastbilstransporter bör införas 2010
            och flygbränsle bör beskattas på samma sätt som bensin till bilar.
            Riskavgiften för statens lånegarantier till Öresundsbron bör betalas
            av de bilar som använder bron.
          </p>
        </div>
        <div xml:id="i-CPjXCVJTfebx1WagS8mHYz" type="motProposal" subtype="förslag">
          <head xml:id="i-esXUJUGZKgcig8377AwLu">
            2 Förslag till riksdagsbeslut
          </head>
          <list xml:id="i-4eYpiWhFRAjcGmT9w2zoRW" style="ol">
            <item xml:id="i-WZMLtHcuioB6nXs3UZ9Fkt">
              Riksdagen anvisar med följande ändringar i förhållande till regeringens
              förslag anslagen under utgiftsområde 22 Kommunikationer enligt
              uppställning:
            </item>
          </list>
          <table xml:id="i-CvyuPbSbt94TKZr5KBURqZ">
            <row xml:id="i-TTouAojn7QUws3rZEwCfu3">
              <cell>
                Anslag (nr)
              </cell>
              <cell>
                Anslagsförändring (miljoner kronor)
              </cell>
            </row>
            <row xml:id="i-FGGiB7KJGXvRifiFH28Srx">
              <cell>
                2008
              </cell>
              <cell>
                2009
              </cell>
              <cell>
                2010
              </cell>
            </row>
            <row xml:id="i-SJfy59QRMmzNRiQg4bWKL3">
              <cell>
                36:2
              </cell>
              <cell>
                Väghållning och statsbidrag
              </cell>
              <cell>
                202
              </cell>
              <cell>
                410
              </cell>
              <cell>
                460
              </cell>
            </row>
            <row xml:id="i-R69gRGoTgn2ht2L1Daree1">
              <cell>
                36:4
              </cell>
              <cell>
                Banverket: Banhållning och sektorsuppgifter
              </cell>
              <cell>
                1 791
              </cell>
              <cell>
                3 395
              </cell>
              <cell>
                5 125
              </cell>
            </row>
            <row xml:id="i-RdWwLCpTLDHgJxWVNoMpgH">
              <cell>
                36:4
              </cell>
              <cell>
                Ökad kapacitet i kollektivtrafiken
              </cell>
              <cell>
                275
              </cell>
              <cell>
                1 375
              </cell>
              <cell>
                2 575
              </cell>
            </row>
            <row xml:id="i-L7y7ii7eFuvgT659JiLSXD">
              <cell>
                36:18
              </cell>
              <cell>
                Riktat statsbidrag till Stockholmsregionen med anledning av trängselskatten
              </cell>
              <cell>
                202
              </cell>
              <cell>
                410
              </cell>
              <cell>
                460
              </cell>
            </row>
            <row xml:id="i-CkGeji6Cg6eQRVsnGJfgg6">
              <cell>
                Summa för utgiftsområdet
              </cell>
              <cell>
                2 066
              </cell>
              <cell>
                4 770
              </cell>
              <cell>
                7 700
              </cell>
            </row>
          </table>
          <list xml:id="i-XvWwQ4VypqPAsq2hdHTwCi" style="ol">
            <item xml:id="i-GyxnS1WpYMuH3CqA1u84uL">
              Riksdagen tillkännager för regeringen som sin mening vad som
              anförs i motionen om att minska anslag 36:2 med en summa motsvarande
              överskottet från trängsel­skatten i Stockholm och i stället anslå
              summan till ett nytt riktat bidrag till regionens kollektivtrafik.
            </item>
            <item xml:id="i-KiCFwzPnfDXpAKU7q1HHHS">
              Riksdagen tillkännager för regeringen som sin mening vad som
              anförs i motionen om amorteringar av skulder inom väg- och järnvägssektorn.
              1
            </item>
            <item xml:id="i-8bmrV2mNWscfEf8PchGnQb">
              Riksdagen tillkännager för regeringen som sin mening vad som
              anförs i motionen om att myndigheter och regeringen bör avvakta
              resultaten av analyserna innan man bestämmer vad som är samhällsekonomiskt
              lönsamt.
            </item>
            <item xml:id="i-HBvZz7sPLcF5dsMKLpELnQ">
              Riksdagen tillkännager för regeringen som sin mening vad som
              anförs i motionen om att bedömningar om lönsamheten i infrastruktur
              ska baseras på realistiska prognoser över oljepriset.
            </item>
            <item xml:id="i-AsHWPRt6qqqos7EbUEEnd9">
              Riksdagen tillkännager för regeringen som sin mening vad som
              anförs i motionen om att värderingen av koldioxidutsläpp i de
              samhällsekonomiska kalkylerna behöver uppdateras och utgå från
              moderna källor, t.ex. IPCC:s konsekvens­beskrivningar och Sternrapportens
              uppgifter.
            </item>
            <item xml:id="i-QjLhBj6QewL2PdbBhe1W1P">
              Riksdagen tillkännager för regeringen som sin mening vad som
              anförs i motionen om att riskavgiften för statens lånegarantier
              för Öresundsbron fortsättningsvis bör finansieras genom höjda
              avgifter för de bilar som använder bron.
            </item>
            <item xml:id="i-Je6rKaxhAsPREXEF3AXNHE">
              Riksdagen tillkännager för regeringen som sin mening vad som
              anförs i motionen om att kilometerskatt ska införas på tunga lastbilstransporter
              fr.o.m. den 1 januari 2010. 2
            </item>
            <item xml:id="i-Di9wpMMF6cqjBexZSo78ei">
              Riksdagen tillkännager för regeringen som sin mening vad som
              anförs i motionen om att flygets bränslen bör beskattas på samma
              sätt som bensin. 2
            </item>
            <item xml:id="i-FatDbMb9DvYtaYJgm9N2j3">
              Riksdagen tillkännager för regeringen som sin mening vad som
              anförs i motionen om att öka Banverkets sektorsanslag med 10,3
              miljarder kronor under budget­perioden.
            </item>
            <item xml:id="i-KS4izYcCaQKZ1V6baU71Lo">
              Riksdagen tillkännager för regeringen som sin mening vad som
              anförs i motionen om att anslå 4,2 miljarder kronor till Banverket
              för statsbidrag till lokala och regionala investeringar som underlättar
              kollektivtrafikens framkomlighet och har en tydlig klimatnytta.
            </item>
            <item xml:id="i-6ZQsRysG3PYpBRYq7NY1b7">
              Riksdagen tillkännager för regeringen som sin mening vad som
              anförs i motionen om att statens bidrag till regionala spårfordon
              fortsättningsvis bör benämnas bidrag till tåg och spårvagnar.
            </item>
            <item xml:id="i-EroEzwkEMmg1sLrshFh9XQ">
              Riksdagen tillkännager för regeringen som sin mening vad som
              anförs i motionen om att Vägverket bör ges i uppdrag att avsätta
              750 miljoner kronor per år till åtgärder som ökar kollektivtrafikens
              andel av persontransporterna.
            </item>
            <item xml:id="i-NziNqBBeR5UUGJbbqwW2Ws">
              Riksdagen tillkännager för regeringen som sin mening vad som
              anförs i motionen om att regeringen bör vidta åtgärder för att
              verkställa Vägverkets cykelstrategi eller på annat sätt agera
              för att öka cyklingen i samhället.
            </item>
            <item xml:id="i-KsL2xCDG9smdCPhJqAXaUU">
              Riksdagen tillkännager för regeringen som sin mening vad som
              anförs i motionen om att anslå 750 miljoner kronor per år till
              att öka cyklingens andel av person­transporterna, såväl på Vägverkets
              vägnät som i det vägnät kommunerna ansvarar för.
            </item>
            <item xml:id="i-ELLQNcwQ4HrdPR8iHpx1H4">
              Riksdagen tillkännager för regeringen som sin mening vad som
              anförs i motionen om avskaffad förmånsbeskattning av cyklar. 2
            </item>
          </list>
          <p xml:id="i-3fTDbDoTiEWaR2gcNDyNvV">
            1 Yrkande 3 hänvisat till FiU.
          </p>
          <p xml:id="i-UCWaHFcddxczKrGDy76sku">
            2 Yrkandena 8, 9 och 16 hänvisade till SkU.
          </p>
        </div>
        <div xml:id="i-46faUYNR5FGf2r1aJpEdXe" type="motContent">
          <head xml:id="i-YMfpYc7aWHbUmUyK3CysTf" type="h1">
            3 Inledning
          </head>
          <p xml:id="i-BKupu3e2menBtxCEM8Ezbs">
            Väl fungerande transporter är en central del av vårt samhälle
            och en förutsättning för många människors vardag. Transporterna
            blir allt snabbare och billigare relativt sett, vilket ökar efterfrågan.
            Den större rörlighet som uppstår för med sig många goda saker:
            större tillgänglighet till arbetsmarknaden, ökade möjligheter
            att uppleva andra kulturer, ett större utbud av fritidsaktiviteter
            och varor samt mycket annat.
          </p>
          <p xml:id="i-7FLEkmJ2ojgmM82fQWL7Lo">
            Tillväxten inom transporterna sker emellertid huvudsakligen inom
            väg- och flyg­sektorerna, vilket innebär att den ökade rörligheten
            har ett högt pris, inte minst genom sin klimatpåverkan, men även
            vad gäller folkhälsa och miljöpåverkan i övrigt. Väg- och flygtransporter
            står för merparten av den svenska transportsektorns utsläpp av
            klimat­gaser och annan miljö- och hälso­påverkan. Vägtransporterna
            står också ensamt för nästan alla dödsfall och olyckor i trafiken.
          </p>
          <p xml:id="i-TCPmu5TvkE7UR691m2kiPs">
            Miljöpartiet anser att de negativa konsekvenserna av ökande väg-
            och flygtrafik är alltför stora för att utan vidare accepteras,
            i synnerhet som prognoser visar på en fortsatt kraftig ökning.
            Den ökning av vägtransporter som vi ser idag grundlades för många
            decennier sedan då kunskapen om konsekvenserna var begränsad.
            En fortsatt ökning är emellertid inte given; det finns andra transportslag,
            med försumbar eller liten miljö- och hälsopåverkan, som bör prioriteras
            av samhället, det finns annan modern teknik som bör användas och
            utvecklas, andra sätt att planera städer och samhällen samt, inte
            minst, kunskap om konsekvenserna av en fortsatt satsning på väg-
            och flygtrafik.
          </p>
          <p xml:id="i-QmGEww6a3Qi3oD4qtL98pF">
            Miljöpartiet anser att en ansvarsfull politik inom transportsektorn
            bör ha som sitt övergripande mål att ställa om transportsektorn
            från att vara en av landets största klimatfaror till att bli klimatvänlig.
            Arbetet mot detta mål inleddes genom samarbete med den tidigare
            regeringen under den förra mandatperioden, då stora satsningar
            beslutades inom järnväg och kollektivtrafik. Denna politiska inriktning
            vill vi intensifiera och fullfölja, med målet att transportsektorns
            klimatpåverkan skall minska med 40 procent till 2020.
          </p>
          <head xml:id="i-Tdy5YtmjrqS6cDdCLhdj5Q" type="h1">
            4 Regeringens väg
          </head>
          <p xml:id="i-BsSFP9myuhmgSzrQZi8gzr">
            I budgetproposition 2007/08:1 lägger regeringen grunden till
            en neddragning inom järnvägssektorn och en prioritering av vägbyggen
            och vägtransporter. Den förra regeringens strävan att öka kapaciteten
            för järnväg och annan kollektivtrafik överges och ersätts av en
            politik som gynnar privatbilism, last­bilar, flyg och klimatförändring.
            Den fördelningsprincip som användes under förra mandatperioden,
            och som skulle gälla för hela planeringsperioden fram till 2015,
            innebar att dubbelt så mycket pengar skulle gå till järnväg som
            till vägar, 21-principen. Regeringen har helt vänt på prioriteringarna
            genom att föreslå fördelning enligt en 61-princip, men till motorledernas
            fördel. Regeringen har, i dubbel bemärkelse, valt väg.
          </p>
          <head xml:id="i-738kpaotcoeKGAtqJnZ4ix" type="h2">
            4.1 Fler motorleder
          </head>
          <p xml:id="i-WFFpfU4w93uqcVGwtE5r5m">
            Genom att öronmärka intäkterna från trängselskatter i Stockholm
            till väginvesteringar i regionen samt amortera 7 miljarder kronor
            på lån inom vägsektorn, skapar regeringen utrymme för att anslå
            över 2 miljarder kronor till vägar.
          </p>
          <p xml:id="i-RuNfHvaL61pK3g9LUiQsuu">
            Regeringen har vid flera tillfällen nämnt att ett av de vägobjekt
            som prioriteras är en nord-sydlig motorled väster om Stockholm,
            den så kallade Förbifart Stockholm. Motorleden är en del av en
            föråldrad regionplan som lades fram första gången för flera decennier
            sedan, då konsekvenserna av ökad vägtrafik inte var helt kända,
            och som leder till kraftigt höjda utsläpp från trafiken. Enligt
            Vägverkets vägutredning kommer vägtrafiken med denna politik att
            öka med 40 procent och leda till motsvarande ökningar av utsläpp
            av klimat-, miljö- och hälsofarliga ämnen.
          </p>
          <p xml:id="i-6JqbiPF881b1yWeqETLAij">
            Vägutredningen innehåller dessutom en rad andra tveksamheter
            och oklarheter som har påpekats från många andra aktörer, inte
            minst Statens institut för kommunikations­analys (SIKA) och Naturvårdsverket.
            Sammanfattningsvis kan sägas att båda myndigheterna är negativa
            till Förbifart Stockholm och förespråkar andra alternativ, i synnerhet
            en utbyggnad av kollektivtrafiken.
          </p>
          <p xml:id="i-X1c8BYn2ffeV7EzuQ9fyMs">
            Det ålderdomliga förslaget har sedan sin tillkomst omhuldats
            av vägkramare, byggbranschen och framkomlighetsivrare, främst
            i de borgerliga leden. Därför är det följdriktigt att förslaget
            åter lanseras av en borgerlig regering.
          </p>
          <p xml:id="i-Xt1gXxYTh6Yc5UgVvZ7EGC">
            Miljöpartiet anser att den politik som legat till grund för förslaget
            om en förbifart är föråldrad, i det närmaste att betrakta som
            ett fossil från en svunnen tid. Den är uppenbart ohållbar och
            det är förvånande att något politiskt parti, med dagens kunskap
            om klimatförändring, kan acceptera eller till och med förespråka
            en sådan utveckling inom transportsektorn. Idag krävs ett modernare
            sätt att närma sig samhällsplanering, transporter och mobilitet.
            Förbifart Stockholm och andra liknande motorledsbyggen bör förpassas
            till historien där de hör hemma.
          </p>
          <p xml:id="i-UfXfPrqdxzM2yeLv3fGfXa">
            För Miljöpartiet är det självklart att det beräknade överskottet
            från trängselskatten i Stockholm istället skall användas till
            investeringar och underhåll i regionens kollektiv­trafik. Det
            är också självklart att regeringen i denna fråga skall följa resultatet
            av den folkomröstning som hölls i Stockholm och anslå överskottet
            till kollektivtrafik i regionen. Den formella kontrollen över
            systemet och intäkterna måste föras ned till regional nivå. Med
            anledning av detta bör Vägverkets anslag 36:2 minskas med en summa
            motsvarande överskottet från trängselskattens intäkter, cirka
            1 miljard kronor under budgetperioden. Överskottet bör istället
            överföras till ett nytt anslag för riktat bidrag till regionens
            kollektivtrafik. Detta bör riksdagen som sin mening ge regeringen
            tillkänna.
          </p>
          <p xml:id="i-bJGgEzw2NRnG4oSaeSfMB">
            Regeringens förslag i tilläggsbudgeten att amortera på skulderna
            inom väg- och järnvägssektorn är i sig positivt. Statens lån för
            väg- och järnvägsinfrastruktur är omfattande och räntebetalningarna
            utgör en stor post inom anslagen. Det är angeläget att skulderna
            minskar för att frigöra en större andel av anslaget för investeringar
            och underhåll.
          </p>
          <p xml:id="i-PjULYRp1mBxJU3yvY6EYQk">
            Miljöpartiet anser dock att den fördelning av amortering som
            regeringen föreslår är fel. Enligt propositionen skall sammantaget
            10 miljarder kronor, 7 miljarder på vägsidan och 3 miljarder för
            järnvägen, amorteras. Amorteringarna medför ett ökat investeringsutrymme
            som gynnar vägar i förhållande till järnvägar, vilket gynnar klimat­farliga
            transporter och missgynnar klimatvänliga. I enlighet med tidigare
            principer anser Miljöpartiet att förhållandet bör vara det omvända,
            fördelningen bör vara åtminstone 21 till järnvägens fördel. Därmed
            bör 7 miljarder amorteras för järnvägens skulder och 3 för vägarnas.
            Detta bör riksdagen ge regeringen till känna som sin mening.
          </p>
          <p xml:id="i-VubhQ3CkwmQATscm4vt4yi">
            I propositionen tydliggör regeringen också sin ambition att framledes
            investera mer i vägar jämfört med järnväg. Fler initiativ i den
            riktningen kommer att tas när regeringen lägger en proposition
            om infrastruktur nästa år. Regeringens beslutsamhet i den frågan
            kan inte misstolkas och tar sig stundom halsbrytande uttryck.
            Bland annat skriver man i budgetpropositionen att samhällsekonomiska
            analyser i framtiden kommer att spela en viktig roll för besluten
            och att en större andel av investeringarna, som en följd av detta,
            kommer att gå till vägar.
          </p>
          <p xml:id="i-J71Aqpx92SD1BjGQNbhkGu">
            Regeringen anser sig därmed på förhand veta hur de samhällsekonomiska
            analyserna kommer att utfalla, vilket kan synas något anmärkningsvärt.
            Särskilt anmärkningsvärt är det med tanke på den redovisning av
            den samhällsekonomiska lönsamheten hos vägar som finns med i budgeten.
            Där redovisas lönsamheten hos de nio största vägprojekt som öppnats
            för trafik under 2007. För två av dessa saknades samhällsekonomiska
            analyser helt och tre av de återstående var samhällsekonomiskt
            olönsamma. Minst 33 procent av dessa vägbyggen var alltså samhällsekonomiskt
            olönsamma, trots att man i kalkylerna räknar med mycket låga kostnader
            för klimatpåverkan. Att bygga dessa projekt kan inte ses på annat
            sätt än som statligt stöd till klimatförändring.
          </p>
          <p xml:id="i-RMuhJ1xk3a586nyTeZc8Lm">
            Miljöpartiet anser att de samhällsekonomiska modeller som används
            idag har stora brister och bör utvecklas eller ersättas. Men så
            länge de används bör ett minimikrav vara att myndigheter och regeringen
            avvaktar resultaten av analyserna innan man bestämmer vad som
            är samhällsekonomiskt lönsamt. Detta bör riksdagen ge regeringen
            till känna som sin mening.
          </p>
          <p xml:id="i-UdrX9YHyLLjbX9uMjx4hNx">
            En av de brister som belastar de modeller som används är att
            man utgår från bränsle­priser som inte längre är aktuella. När
            vägutredningar görs räknar man fram hur stor trafikökning som
            kommer att ske och ju större trafik­ökning, desto större nytta
            anses motorleden medföra. Trafikökningen beräknas i sin tur på
            en mängd variabler där oljepriset är en viktig faktor. Ju billigare
            bensin, desto mer trafik och större nytta.
          </p>
          <p xml:id="i-Xe4BdnNz6UBfhwoXvd5Usn">
            Det oljepris som nu används i dessa beräkningar är cirka 25 dollar
            per fat. För den som inte följer med i utvecklingen av oljepriset
            bör det nämnas att priset idag är cirka 80 dollar per fat och
            att senast priset låg kring 25 dollar var 1999. Få bedömare anser
            att priset någonsin kommer att återgå till 25 dollar per fat.
          </p>
          <p xml:id="i-CAhUpMnPLCqwvsZWewfph7">
            Likväl är det alltså detta pris som används, vilket trissar upp
            lönsamhetskalkylerna för motorleder och andra vägar. Miljöpartiet
            anser att regeringens b edömningar om lönsamheten i infrastruktur
            ska baseras på realistiska pro gnoser över oljepriset. Detta bör
            riksdagen ge regeringen till känna som sin mening.
          </p>
          <p xml:id="i-3f5b5chToTK7mSnVC4Xtai">
            En annan brist i beräkningarna är att man räknar med att kostnaden
            för utsläpp av ett kilo koldioxid är 1 krona och 50 öre. Denna
            siffra har varit oförändrad sedan tio år, trots inflation och
            ökad insikt om utsläppens påverkan och klimatförändringens konsekvenser.
            Värderingen är en grov underskattning av vilken skada ytterligare
            klimat­påverkan från trafiken kan förväntas medföra. Myndigheter
            måste ha realistiska värderingar av klimatskador för att kunna
            ta ställning till vilken infrastruktur som är samhällsekonomiskt
            mest lönsam att finansiera med skattemedel. Miljöpartiet anser
            att värderingen behöver uppdateras och utgå från modernare källor,
            till exempel IPCC:s konsekvensbeskrivningar och Sternrapportens
            uppgifter. Detta bör riksdagen ge regeringen till känna som sin
            mening.
          </p>
          <p xml:id="i-8w6PFL2WCbodkrkvBvRbqg">
            Att stödja en ökad fossildriven vägtrafik med statliga medel
            strider mot många gällande principer och överenskommelser, bland
            annat principen om att förorenaren betalar, vilken regeringen
            säger att man ansluter sig till, och den globala miljö­konventionen
            från Rio de Janeiro, UNCED.
          </p>
          <p xml:id="i-7xdeiNvYRvWbxBMhjsg357">
            Likväl är det i praktiken ingenting som regeringen verkar skygga
            för. Bortsett från investeringar i samhällsekonomiskt tveksamma
            projekt som Förbifart Stockholm föreslår man också att biltrafiken
            över Öresundsbron skall stödjas med allmänna medel. Riskavgiften
            för de statliga lånegarantierna för bron skall finansieras genom
            hälften vartdera från Banverkets och Vägverkets anslag, istället
            för av de bilar och tåg som använder bron.
          </p>
          <p xml:id="i-WfhtYufNNMLbnebtCDcB1n">
            Att tågen subventioneras är i vår mening inte något problem i
            sammanhanget eftersom de inte drivs av fossila bränslen. Att trafik
            med lastbilar och personbilar på detta sätt subventioneras är
            emellertid oacceptabelt. Att bil­avgifterna på bron inte täcker
            de kostnader biltrafiken ger upphov till samt att det ges rabatter
            för att stimulera ytterligare biltrafik, ökar trafikens klimatpåverkan
            samtidigt som brons konkurrenskraft ökar jämfört med att åka via
            HelsingborgHelsingör. Detta förhållande försvårar en sund integration
            och regional utveckling i norra Öresundsregionen. Miljöpartiet
            anser därför att riskavgiften fortsättningsvis skall finansieras
            genom höjda avgifter för de bilar som använder bron. Detta bör
            riksdagen ge regeringen till känna som sin mening.
          </p>
          <head xml:id="i-XuDRZMcEH2HDt9zR63pho8" type="h2">
            4.2 Fler lastbilar och flyg
          </head>
          <p xml:id="i-TYNNvxybL7DCy4YupQU3Ed">
            Medan regeringen inleder satsningen på fler motorleder och tydligt
            varslar om att ytterligare satsningar kommer i en infrastrukturproposition
            nästa år, står man naken när det gäller åtgärder för att begränsa
            vägtrafikens negativa effekter, i synnerhet vad gäller dess klimatpåverkan.
            Man konstaterar i budgetpropositionen att utsläppen fortsätter
            att öka, särskilt från lastbilstrafiken, och att det behövs kraftfulla
            åtgärder. Några sådana har man uppenbarligen inte trots att det
            finns en mångfald av styrmedel att tillgå.
          </p>
          <p xml:id="i-Hs5aw4kfTUS3dir5ectb2J">
            I årets regeringsförklaring deklarerade regeringen att miljöskatter
            och andra ekonomiska styrmedel har en central roll i klimatarbetet.
            En grundprincip i reform­arbetet, sades det, blir att förorenaren
            skall betala för sin miljöpåverkan.
          </p>
          <p xml:id="i-XF98yUMp6J6KaGnLZVV1Hd">
            Ett av de mest effektiva styrmedlen i detta arbete förbigås helt
            av regeringen, den avståndsbaserade skatt som den förra regeringen
            beslutade att införa, den så kallade kilometerskatten. Denna skatt
            har nu utretts ett antal gånger i olika sammanhang, och det råder
            ingen tvekan om att den skulle ha en stor gynnsam påverkan på
            transportsektorns klimatpåverkan. Likväl lyser den med sin frånvaro
            i regeringens budgetproposition.
          </p>
          <p xml:id="i-DfPfe7efP7kojGTp9s5ZZP">
            Miljöpartiet anser att kilometerskatt skall införas på tunga
            lastbilstransporter från och med den 1 januari 2010. Skatten bör
            utgå med i genomsnitt 20 kronor per mil och differentieras på
            ett sätt som gör att den slår mot transporter där järnväg och
            sjöfart eller ingen transport alls är ett alternativ, medan den
            värnar skogsindustrins intressen. Detta bör riksdagen ge regeringen
            till känna som sin mening.
          </p>
          <p xml:id="i-WTjRXbXykDzZeYwgHggQ76">
            Vid sidan av lastbilstransporterna kommer transportsektorns ökande
            klimat­påverkan främst från flyget. Prognoserna visar också på
            en kraftig uppgång de närmaste åren. I syfte att bromsa denna
            utveckling något beslutade den tidigare regeringen att införa
            en flygskatt. Trots att utformningen av skatten inte var optimal,
            bedömdes den ha en positiv klimateffekt. SIKA beräknade att den
            skulle minska flygets klimatpåverkan med cirka 100 000 ton koldioxidekvivalenter
            eller mer i förhållande till prognosen. Samtidigt arbetade den
            förra regeringen för att flyget skulle ingå i handeln med utsläppsrätter
            som ett komplement till skatten.
          </p>
          <p xml:id="i-R21kgBiLvqPRu59gneA1NH">
            I sin okunnighet om flygets klimatpåverkan och möjligen även
            om klimatför­ändringens konsekvenser och iver att ta politiska
            poäng inför valet 2006, hoppade borgarna i säng med lobbyister
            från SAS och den övriga flygindustrin. Man lovade att vid ett
            regeringsskifte genast ta bort flygskatten, vilket också gjordes.
            Konsekvensen känner vi till: 100 000 ton koldioxidekvivalenter.
            Minst.
          </p>
          <p xml:id="i-6ijXrZnqPSdEi1uJkEQMSb">
            Denna klimatfarliga åtgärd försöker man nu dölja bakom en dimridå
            av halvsanningar och det faktum att EU har bestämt att flyget
            skall ingå i utsläppshandeln. Vad man inte berättar är att flygets
            deltagande i utsläppshandeln inte med säkerhet kan sägas bli av,
            och att om den blir det kommer det i alla fall inte att ha någon
            nämnvärd klimatpåverkan på flyget.
          </p>
          <p xml:id="i-JgDcMTcfGdHpPsrxSFVGG">
            Beslutet om att tillåta fortsatt trafik på Bromma flygplats är
            ytterligare ett tecken på att man inte inser problemets dignitet.
            Förutom att orsaka lokala störningar medför flygplatsens fortlevnad
            en fortsatt ökning av flygets ohämmade tillväxt.
          </p>
          <p xml:id="i-4fBQkBkWzKtT3Z5RpDm498">
            Trots rekommendationer från Naturvårdsverket att införa någon
            form av skatt på flyget som komplement till utsläppshandeln finns
            inga förslag i den vägen från regeringen. Miljöpartiet anser att
            flygets bränslen bör beskattas på samma sätt som bensin för bilar,
            det vill säga med en koldioxidskatt och energiskatt. Detta bör
            riksdagen ge regeringen till känna som sin mening.
          </p>
          <head xml:id="i-7dy2JKehP4Y1UTodMUNgA8" type="h2">
            4.3 Mindre järnväg och kollektivtrafik
          </head>
          <p xml:id="i-8m3sZnPXDiuzRBBsWD6my1">
            Regeringen har i dubbel bemärkelse valt väg. Den politik för
            ökad hållbarhet och minskad klimatpåverkan i transportsektorn
            som drevs av den förra regeringen med Miljöpartiet som pådrivare,
            förbyts nu i en massiv satsning på ohållbara och klimat­farliga
            investeringar. Därför är det knappast förvånande att regeringen
            i budgeten endast anslår 330 miljoner kronor till järnvägen för
            ökat underhåll, trots en skriande brist på finansiering av samhällsekonomiskt
            lönsamma infrastrukturobjekt och en kollektivtrafik som går på
            knäna. Beloppet ska jämföras med de över 2 miljarder kronor som
            investeras i vägar.
          </p>
          <p xml:id="i-SqiK5GdPkvLz15U9bTnBdY">
            Regeringen förklarar frånvaron av investeringar i järnvägen med
            att man med en ansvarsfull ekonomisk politik gör bedömningen att
            det inte finns ekonomiskt utrymme för att förändra kostnadsramen
            för investeringar i järnvägsprojekt. Konsekvensen av detta är,
            enligt regeringen, att angelägna järnvägsprojekt kommer att senareläggas.
          </p>
          <p xml:id="i-VUUeNmFytnZWrihZLG1PKg">
            Resonemanget haltar betänkligt. De projekt som föreslås av Banverket
            kräver förvisso investeringar, men de är samhällsekonomiskt lönsamma
            även med dagens låga kostnadsberäkning för trafikens klimatpåverkan.
            Att göra investeringarna är därför mer ekonomiskt ansvarsfullt
            än att inte göra dem. Det går också stick i stäv med de åsikter
            som framförs i den så kallade Sternrapportern, att samhället bör
            investera en procent av BNP i klimatåtgärder, vilket är många
            gånger billigare än att inte göra sådana åtgärder. Anmärkningsvärt
            är också att regeringens, i detta fall missriktade, omsorg om
            statens finanser inte utsträcker sig till vägsektorn där man är
            beredd att investera miljardbelopp i motorleder som Förbifart
            Stockholm, trots samhällsekonomiskt tveksamma kalkyler.
          </p>
          <head xml:id="i-PBxsZw44UhSJGryuh27kJx" type="h1">
            5 Satsa på järnväg och kollektivtrafik
          </head>
          <p xml:id="i-9pXjaxrjPyBwNSrvv4DWbN">
            Den fördelningsprincip som användes under förra mandatperioden,
            och som skulle gälla för hela planeringsperioden fram till 2015,
            innebar att dubbelt så mycket pengar skulle gå till järnväg som
            till vägar, 21-principen. Regeringen har helt vänt på prioriteringarna
            genom att föreslå fördelning enligt en 61-princip, men till motorledernas
            fördel.
          </p>
          <p xml:id="i-XQfesEpFWQJ3cW8fD3SSgL">
            Miljöpartiet vill fortsätta den omställning som inleddes under
            förra mandatperioden och intensifiera arbetet för att ställa om
            transportsektorn, från klimatfara till klimat­smart. I ett långsiktigt
            perspektiv vill vi öka järnvägens och kollektivtrafikens kapacitet
            och konkurrensförmåga gentemot andra trafikslag genom ökade anslag,
            åtminstone de närmaste femton åren. Detaljerna i dessa förslag
            redovisas i Miljöpartiets partimotion 2007/08:T545 Järnvägar .
          </p>
          <p xml:id="i-XacZQZ42iXc3MmbuASc5mr">
            Det paket som Miljöpartiet där presenterar innehåller två delar.
            Den första utgörs av en stor satsning på underhåll och utbyggnad
            av järnvägar, medan den andra innebär ett ökat statligt ansvar
            för etablering och drift av lokal och regional kollektivtrafik,
            främst spårvägar.
          </p>
          <p xml:id="i-Uz56GkUfGkx2Soevdf663g">
            I järnvägsnätet handlar det om att förbättra kvalitet och kapacitet
            genom ökat underhåll och utbyggnad av ett stort antal objekt som
            för närvarande ligger i träda hos Banverket på grund av bristande
            finansiering, till exempel höghastighetsjärnvägen Götalandsbanan/Ostlänken,
            Norrbotniabanan, Sydostlänken i Blekinge, sträckan HallsbergDegerön
            som är vital för godstransporterna, Dalabanan, Stångådals- och
            Tjustbanan, kombiterminaler, elektrifiering av vissa sträckor
            och mycket mer. Till detta ändamål bör anslaget till Ban­verkets
            sektorsuppgifter öka med 10,3 miljarder kronor under budgetperioden.
            Detta bör riksdagen ge regeringen till känna som sin mening.
          </p>
          <p xml:id="i-N3nnrQuBxk9Mv2nFhMnMhq">
            Det större statliga ansvar som Miljöpartiet föreslår för investeringar
            och drift av lokal och regional kollektivtrafik syftar till att
            öka kollektivtrafiken, framför allt spårvägar, i landets större
            städer, det vill säga städer med över 100 000 invånare. Operatörer
            av spårburen kollektivtrafik skall ha möjlighet att få 50-procentiga
            statliga bidrag för investeringar som de idag vill göra men avstår
            på grund av bristande finansiering. Anslaget skall förvaltas av
            Ban­verket och betalas ut till sökande som vill göra investeringar
            i objekt som underlättar kollektivtrafikens framkomlighet och
            har en tydlig klimatnytta.
          </p>
          <p xml:id="i-B1RPQoffAtxh4MaE3BRXBn">
            Exempel på sådana objekt i Stockholm är en vidare utbyggnad av
            tvärbanan HammarbySlussen, AlvikSolna station, Universitetet och
            AlvikKistaSollentunaHäggvik samt en utbyggnad av tunnelbanan Odenplan
            Karolinska, spårvägar NorrmalmstorgCentralen och konvertering
            av linje 4 till spårväg. I Göteborg behövs till exempel investeringar
            i nya spår och vändslinga på Munkebäckslänken och Opaltorget,
            reinvesteringar i befintligt spårvägsnät, nya fordon samt en fortsatt
            handikappanpassning. I Malmö behövs investeringar i projektering
            och infrastruktur för ett helt nytt spårvägsnät, så kallad Light-rail.
            Även i Uppsala, Norrköping och andra städer finns många intressanta
            kollektivtrafikobjekt med stor klimatnytta som behöver statligt
            stöd för att komma i gång. Till detta ändamål vill Miljöpartiet
            anslå 4,2 miljarder kronor under budgetperioden. Detta bör riksdagen
            ge regeringen till känna som sin mening.
          </p>
          <p xml:id="i-E7QVvx6Y3LEXh89J9jD8v">
            I nuvarande framtidsplan finns en ram avsatt för statsbidrag
            till regionala spårfordon. Bidraget söks av trafikhuvudmännen
            och delas ut av Banverket efter en rimlig fördelning mellan huvudmännen.
            Bidraget bör fortsättningsvis kunna ges till alla typer av spårfordon:
            pendeltåg, tåg på det nationella järnvägsnätet, tunnelbanetåg
            och spårvagnar. Detta bör riksdagen ge regeringen till känna som
            sin mening.
          </p>
          <p xml:id="i-X6x8kiyx5Mw4zg5CXKERh5">
            En annan del av statens ansvar för utvecklad kollektivtrafik
            handlar om trafikens framkomlighet på det statliga vägnätet. God
            framkomlighet är viktig både för kollektiv­trafikens punktlighet
            och för att få en hög medelhastighet så att konkurrenskraften
            gentemot biltrafiken kan behållas och förbättras. Punktlighet
            är det som har störst inverkan på om resenärer är nöjda eller
            inte.
          </p>
          <p xml:id="i-LWXdzf6rw1ELruM6S6Y6FN">
            Trafikhuvudmännen samarbetar kontinuerligt med länets kommuner
            för att hitta lösningar som ger kollektivtrafiken bättre framkomlighet,
            men kampen om utrymmet är hård, och det är ofta svårt att få fram
            ekonomiska medel till åtgärder. Det finns dessutom stora möjligheter
            att förbättra förutsättningarna för busstrafiken på statens vägar.
          </p>
          <p xml:id="i-FSbQrpAz7QYPt3sFgSJbbY">
            Vägverket har sektorsansvar för kollektivtrafiken på väg och
            vi uppfattar det så att det ingår i Vägverkets ansvar att se till
            att kollektivtrafiken har goda förutsättningar att verka. Det
            material verket lämnat till regeringen inom ramen för den nya
            infra­planeringsomgången visar mycket lite på detta. I sammanfattningen
            av materialet är kollektivtrafiken över huvud taget inte nämnd.
          </p>
          <p xml:id="i-Sm3TdufJCeSHGDngZamTKQ">
            Den generella bilden verkar också vara att kollektivtrafiken
            inte alltid har så lätt att få igenom sina önskemål hos Vägverket
            om åtgärder i vägnätet. Viktiga frågor som man jobbar med just
            nu är framkomligheten för bussar framför allt på infarterna till
            de större orterna och där det annars finns trängsel i trafiken.
            Det kan gälla särskilda körfiler, signalprioriteringar, hållplatser
            och andra åtgärder. Skälet till att vi trycker särskilt på detta
            är förhållandet att framkomligheten påverkar kollektivtrafik på
            flera sätt:
          </p>
          <p xml:id="i-Q9xAitHzg25inPcgj58U2K">
            Minskad framkomlighet, vilket uppstår när biltrafiken ökar, innebär
            att bussarna blir hängande i den ena kön efter den andra. Resan
            tar längre tid, blir mindre attraktiv och huvudmännens möjligheter
            att dra in pengar för att finansiera trafiken minskar. Dessutom
            ökar samtidigt deras kostnader. Dålig framkomlighet innebär samtidigt
            dålig kvalitet, en ryckighet i tidhållningen som beror på slumpmässiga
            svängningar i den generella trafiken. Detta innebär också i sin
            tur minskad attraktivitet i trafiken och försämrad konkurrenskraft,
            minskad intjäningsförmåga, försämrad trafik och så vidare.
          </p>
          <p xml:id="i-L3Gf7Qo5ALeyM3h6aM9GGG">
            Bra framkomlighet gör att trafiken flyter bättre, resan blir
            snabbare och trafiken blir mer attraktiv och konkurrenskraftig.
            Resandet ökar, intäkterna ökar och det genereras pengar till att
            göra trafiken ännu bättre och mer attraktiv och konkurrenskraftig.
            Dessutom innebär ökad framkomlighet att våra kostnader för att
            producera trafiken sjunker, och vi får pengar över att göra trafiken
            ännu bättre.
          </p>
          <p xml:id="i-ALZ8G195pSNmYPwZqfiE5k">
            Vägverket har ett sektorsansvar för kollektivtrafiken. Men det
            krävs öronmärkta anslag och en tydlig prioritering och återrapportering
            om kollektivtrafikens andel av persontransporterna ska öka. Det
            handlar exempelvis om anläggning av busskörfält, signalreglering,
            skyltning, ändringar av vägdragning och hållplatser med mera.
            Vägverket bör ha i uppdrag att prioritera kollektivtrafiken på
            bilismens bekostnad. Först då detta är fallet är en klimat­anpassning
            av transporterna möjlig.
          </p>
          <p xml:id="i-77nPTRM5N5aBR1GWB2uEas">
            Av budgetpropositionen framgår att etappmålet för ett ökat resande
            med kollektiv­trafik inte har uppnåtts, men regeringen föreslår
            inga åtgärder som verkar i denna riktning, tvärtom. Miljöpartiet
            anser att Vägverket i alltför hög grad har fokus på framkomlighet
            för person- och lastbilar och att den mer energisnåla och klimatvänliga
            kollektivtrafiken ofta får stå tillbaka. Myndigheten bör öka sina
            ansträngningar för att underlätta utvecklingen mot ett ökat resande
            med kollektivtrafik. Därför föreslår vi att Vägverket ges i uppdrag
            att avsätta 750 miljoner kronor årligen under budgetperioden till
            åtgärder som ökar kollektivtrafikens framkomlighet. Detta finansieras
            genom en överföring av investeringar i nationell plan som ska
            minska med motsvarande belopp. Detta bör riksdagen ge regeringen
            till känna som sin mening.
          </p>
          <head xml:id="i-2zDugFv7sJGSiboCFBSQn6" type="h1">
            6 Satsa på cykling och gång
          </head>
          <p xml:id="i-Etf2nJSA73uHBorvWJXm6S">
            De investeringar i järnvägar och kollektivtrafik som Miljöpartiet
            föreslår syftar till att ställa om transportsystemet från att
            vara en klimatfara till att bli klimatsmart. Åtgärderna är en
            viktig del av vår strävan att minska transportsektorns klimat­påverkande
            utsläpp med 40 procent till 2020, men de kommer inte att räcka
            i sig själva. Det krävs även andra initiativ och styrmedel som
            understöder en utveckling där andelen transporter som sker med
            hållbara färdmedel ökar kraftigt.
          </p>
          <p xml:id="i-FWEgnGL5oA4HYnpVshQ7y">
            De två bästa sätten att förflytta sig kortare sträckor är genom
            att gå eller cykla. Den klimat- och miljöpåverkan som sker genom
            en sådan förflyttning är helt försumbar o ch från hälsosynpunkt
            har det till och med positiva effe kter.
          </p>
          <p xml:id="i-QQHhUYTwZ5KgZbscDEhPhq">
            När det gäller cykling har regeringen år 2000 givit i uppdrag
            åt Vägverket att vidta åtgärder för att öka cyklingen i landet.
            Vägverket utvecklade med anledning av detta en nationell cykelstrategi
            som dessvärre ännu inte har kommit till genomförande. Enligt de
            konkreta målen i Vägverkets arbete med cykelstrategin angavs att
            cyklingens andel av alla personresor skall öka med en tredjedel
            fram till 2010, från tolv till 16 procent.
          </p>
          <p xml:id="i-5FNhpFauFK77SNB2abBs5i">
            Det har nu gått sju år sedan Vägverket fick sitt uppdrag och
            satte upp målet, och vad har hänt sedan dess med cyklingen? Jo,
            den har minskat, från tolv till nio procent. Under dessa år har
            vi alltså kommit längre ifrån målet än vad vi var för sju år sedan.
            Detta beklagliga förhållande noteras också av regeringen i budgetpropositionen,
            men det föranleder märkligt nog ingen åtgärd. Än märkligare är
            att regeringen i samma budgetproposition satt ett kryss i rutan
            som indikerar att målet har uppnåtts.
          </p>
          <p xml:id="i-BciCQGbkYcd5yAfhDFKWQv">
            En färsk rapport från NTF visar att kommuner struntar i att ge
            barn säkra skolvägar när nya bostadsområden byggs, att planerade
            tunnlar under starkt trafikerade vägar aldrig byggs eller dröjer
            många år och byggs först efter kraftiga påtryckningar. NTF har
            dokumenterat 33 områden som alla finns beskrivna i rapporten.
            Det är ett dåligt betyg sammantaget för de nya områden som har
            granskats. Endast var tredje studerad plats får godkänt vid den
            mest kritiska delen på barnens skolväg.
          </p>
          <p xml:id="i-GAQ4bEi8bTWyFWSJXhhR2g">
            Miljöpartiet anser att regeringen bör vidta åtgärder för att
            verkställa Vägverkets cykelstrategi eller på annat sätt agera
            för att öka cyklingen i samhället. Detta bör riksdagen ge regeringen
            till känna som sin mening.
          </p>
          <p xml:id="i-SFiTStz2bFvyAuZdTf6QRy">
            Med tanke på den negativa utvecklingen för cyklingen de senaste
            åren är det dock osannolikt att Vägverkets cykelstrategi räcker
            för att vända utvecklingen och nå det mål som har satts upp. Därför
            krävs ytterligare initiativ.
          </p>
          <p xml:id="i-LXGBd2rruir23tTBZTneF2">
            En av de faktorer som har störst påverkan på cyklingen är förekomsten
            av gång- och cykelvägar. Huvudsakligen är detta ett kommunalt
            ansvar, och många kommuner har redan långt framskridna kartläggningar
            och projektplaner för förbättrade och nya gång- och cykelvägar.
            Alltför ofta hamnar dessa planer i kommunernas arkivskåp på grund
            av bristande finansiering när man ska prioritera.
          </p>
          <p xml:id="i-4R6pH3GvFVbGR2JzyAQNsf">
            Miljöpartiet anser att staten bör ta ett större ansvar för att
            öka cyklingen. Staten bör därför anslå 750 miljoner kronor per
            år under budgetperioden för investeringar i säkra gång- och cykelvägar
            i det statliga vägnätet samt ett 50-procentigt bidrag till kommunerna
            för att öka cyklingens andel av persontransporterna. Det kan till
            exempel gälla bidrag till kommuner som anlägger cykelvägar, ändrar
            korsningar så att det blir indragen stopplinje för bilar vid trafikljus
            (så kallade boxar), hastighetsdämpning till 30 km/tim, införande
            av så kallade stadsgator där olika transportsätt kan kombineras
            på ett säkert sätt med mera. Anslaget bör administreras av Vägverket
            som en del av dess sektorsansvar. Ökningen av sektorsanslaget
            för detta ändamål bör finansieras genom motsvarande minskning
            av väginvesteringsanslaget i nationell plan. Detta bör riksdagen
            ge regeringen till känna som sin mening.
          </p>
          <p xml:id="i-UWxtjPD6gU2NVWcEcf2APU">
            För att gynna cyklande föreslår vi även avskaffad förmånsbeskattning
            av cyklar. Den avskaffade förmånsbeskattningen innebär att arbetsgivare
            som vill tillhandahålla cyklar till sina anställda slipper att
            betala socialavgifter på dessa cyklar och att den anställda slipper
            ta upp cykeln för förmånsbeskattning i sin deklaration. Detta
            bör riksdagen ge regeringen till känna som sin mening.
          </p>
          <head xml:id="i-U3Rxvmvczr6Edk72ydTkux" type="h1">
            7 Byt politik
          </head>
          <p xml:id="i-4VrVV2D2p5yR5WHdH87VF7">
            Miljöpartiet anser att regeringens politik är en återvändsgränd
            i samhällsutvecklingen. Allt talar idag för att ytterligare öka
            insatserna för att stärka järnvägens kapacitet och konkurrenskraft.
            I synnerhet den angelägna uppgiften att ställa om Sveriges transport­system
            till ett energieffektivt och klimatvänligt system kräver en helt
            annan politik och insikt om problembilden.
          </p>
          <p xml:id="i-RTyGEncttj7JapgTu1MQor">
            Tydligast åskådliggörs regeringens bristande intresse för klimat-
            och miljöfrågorna kanske av den brist på kongruens som genomsyrar
            uppgifter om transportsektorns utveckling i budgetpropositionen.
            Man konstaterar i en kort kommentar att utsläppen av koldioxid
            från vägtransporterna ökar. Några sidor tidigare har man i en
            tabell bockat av att målet med sänkta utsläpp har uppnåtts.
          </p>
          <p xml:id="i-LUmpHgRqMp2YBf3BesYiq5">
            Skönmålningen inskränker sig emellertid inte bara till transporternas
            miljö- och klimatpåverkan, även många av vägtrafikens andra negativa
            effekter och egenskaper anses avklarade. Det står klart av studier
            som gjorts, bland annat av Markör AB år 2004, att den manliga
            dominansen i transportsektorn är massiv. Inom vägtrafiksektorn
            besitter männen 92 procent av alla ledande funktioner. Det fåtal
            kvinnor som finns i sektorn är antingen journalister eller styrelsemedlemmar.
            Men regeringen anser att problemet är avklarat. Man bockar av
            att målet inom vägtransportsektorn ska makt och inflytande vara
            jämt fördelat mellan kvinnor och män är uppfyllt. Likaså anser
            man att målet att antalet dödade i trafikolyckor ska minska med
            20 personer har uppfyllts, trots att antalet omko mna ökade med
            fem personer. Målet att andelen trafi kanter som går, cyklar och
            använder kollektivtrafiken anses uppfyllt, trots att andelen minskar.
          </p>
          <p xml:id="i-PaKqJCp5ZdY3tbhPJir1Sc">
            Uppenbart är att regeringen saknar både insikt om problemen och
            politik för att hantera dem. Miljöpartiet ser med oro på regeringens
            tillkortakommanden och hoppas att man snarast gör framsteg i detta
            avseende så att problemen inte har förvärrats ytterligare till
            2010.
          </p>
        </div>
        <div xml:id="i-GAQHzWBFsYdVXyirakRREj" type="motSignatures">
          <list xml:id="i-CSATgo5dqzBBUUchDPGMMG">
            <item xml:id="i-LohbtS3wdEukNstXbUmDnj" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-UsoNy7zPwtpQqCFcEN1d1L" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-MTTExUkVaipSR5sg6oQmgB" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
