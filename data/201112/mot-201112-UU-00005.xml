<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00005">
  <teiHeader>
    <fileDesc>
      <titleStmt>
        <title>med anledning av skr. 2010/11:167 Biståndets resultat tema jämställdhet och kvinnors roll för utveckling</title>
        <author corresp="i-FeVXF7pVocmUfQoPXGuJKR">av Valter Mutt m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:167 Biståndets resultat tema jämställdhet och kvinnors roll för utveckling</title>
          <idno type="rdwebb">GZ02U5</idno>
          <rs type="number">U5</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U5/text</ref>
          <ref type="dokument_url_html">http://data.riksdagen.se/dokument/GZ02U5</ref>
          <ref type="dokumentstatus_url_xml">http://data.riksdagen.se/dokumentstatus/GZ02U5</ref>
          <ref type="doc">http://data.riksdagen.se/fil/F3952C5A-33DE-4B8F-BC86-8411A96503D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W15EgMqWjGeMMVKPf1HCPy" type="basedOn"/>
        <correspContext corresp="i-W15EgMqWjGeMMVKPf1HCPy">
          <ref>Regeringsskrivelse 2010/11:167</ref>
        </correspContext>
        <correspAction xml:id="i-PcqF9Jjxud85pp4CTNkkDD" type="signed"/>
        <correspContext corresp="i-PcqF9Jjxud85pp4CTNkkDD">
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-XtUf52ZFkreyLvhQw9yi45" type="submission">
          <date when="2011-10-03"/>
        </correspAction>
        <correspAction xml:id="i-7nhSZdRv9GuoS7AB5M1wb2" type="referral">
          <date when="2011-10-03"/>
        </correspAction>
        <correspAction xml:id="i-CQYXzg8oJKcqEidW55ySNA" type="dismissal">
          <date when="2011-10-03"/>
        </correspAction>
        <correspAction xml:id="i-RRM9vTTR2KQ55BECs5GWUZ" type="dismissal">
          <date when="2011-10-03"/>
        </correspAction>
        <correspAction xml:id="i-2cN8wzf2scqqXQmCULaDHF" type="transfer">
          <date when="2011-09-30"/>
        </correspAction>
        <correspAction xml:id="i-WTm94TYaERZQzUKp6J3Lv3" type="assigned"/>
        <correspContext corresp="i-WTm94TYaERZQzUKp6J3Lv3">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2f7BoTBsS76dqUYw4niyzP" type="motBody">
        <div xml:id="i-W9xTmXgSion1NTBzMCsGAD" type="motProposal" subtype="förslag">
          <head xml:id="i-R9RKA8UdYwM6r53hU8PKwv">
            Förslag till riksdagsbeslut
          </head>
          <list xml:id="i-MNbX6d3FabiCjHojA8mEjL" style="ol">
            <item xml:id="i-FVSBmhvuBtRBjS6tDZiFaW">
              Riksdagen tillkännager för regeringen som sin mening vad som
              anförs i motionen om att arbetet med den globala fattigdomsbekämpningen
              bör utgå från ett könsmaktsperspektiv.
            </item>
            <item xml:id="i-3LrYrMSP4upNAmPMuHUYEy">
              Riksdagen tillkännager för regeringen som sin mening vad som
              anförs i motionen om för korta redovisningsperioder för jämställdhet
              och kvinnors roll i utvecklingen inom biståndet.
            </item>
            <item xml:id="i-BWHyFR8WJ3jkDVLwxzjQxf">
              Riksdagen tillkännager för regeringen som sin mening vad som
              anförs i motionen om att fokusera på uppföljning av de delar av
              biståndet som inte har jämställdhet som sitt huvudfokus.
            </item>
            <item xml:id="i-9zEt75bdnGVcG3KvFUS1jo">
              Riksdagen tillkännager för regeringen som sin mening vad som
              anförs i motionen om att Sverige aktivt bör arbeta i multilaterala
              organ och utvecklingsbanker för att de ska se främjande av jämställdhet
              som en central kärnverksamhet.
            </item>
            <item xml:id="i-9krQdW5vd3ri84UeVWt4yR">
              Riksdagen tillkännager för regeringen som sin mening vad som
              anförs i motionen om nedskärningar av medel för informationsarbete
              och opinionsbildning.
            </item>
            <item xml:id="i-T44zhZo4EoAH1FEC1Tamrg">
              Riksdagen tillkännager för regeringen som sin mening vad som
              anförs i motionen om att regeringen i sin utveckling av biståndspolitiken
              ska ta fasta på rekommendationerna i OECD/Dacs utvärdering av
              Parisagendan, dvs. att resultatstyrning bör bygga på principerna
              om samordning bland givare, lokalt ägarskap och harmonisering
              med mottagarländernas system, liksom ömsesidigt ansvarsutkrävande
              mellan givare och mottagare av bistånd.
            </item>
          </list>
        </div>
        <div xml:id="i-75DUMoio6KtdM2MQjmoQWC" type="motContent">
          <head xml:id="i-Qgmox6sAsdHGxanf7t9jhQ" type="h1">
            Motivering
          </head>
          <p xml:id="i-AU7RX9fmRF2TiPLpd3xxpd">
            Solidaritet med världens alla människor är en av tre grundläggande
            solidariteter som ligger till grund för Miljöpartiet de grönas
            ideologi. Vi är inom Miljöpartiet starkt medvetna om att jordens
            resurser är knappa och mycket ojämnt fördelade mellan länder och
            människor. Miljöpartiet menar att det är en absolut nödvändighet
            om vi ska få en trygg värld att varje människa har alla grundläggande
            mänskliga rättigheter tillgodosedda, såväl de ekonomiska, sociala
            och kulturella som de politiska och medborgerliga rättigheterna.
            För Miljöpartiet är kvinnors rättigheter samt sexuell och reproduktiv
            hälsa och rättigheter helt avgörande för en mer jämställd och
            rättvis värld. Miljöpartiet anser att arbetet med den globala
            fattigdomsbekämpningen bör utgå från ett könsmaktsperspektiv och
            att det är avgörande att styra bistånd och stödprogram mot specifika
            satsningar för flickor och kvinnor.
          </p>
          <p xml:id="i-FQRHhXBNevgShyFzBjrdTM">
            Det är långt kvar till att vi uppnår en mer jämställd värld.
            En grundläggande mänsklig rättighet är rätten till lika behandling,
            dvs. rätten att inte diskrimineras. Alla människor ska ha samma
            rättigheter i ett demokratiskt och jämställt samhälle. Alla kvinnor
            och män, oavsett funktionshinder oberoende sexuell läggning, oavsett
            etnisk tillhörighet, religion eller annan trosuppfattning. Oavsett
            var du kommer ifrån, din förmåga att fungera, vem du lever med,
            om du är kvinna eller man ska du alltså kunna vara med och utveckla
            samhället. Miljöpartiet vill verka för att alla människor får
            utveckla sin fulla potential. Diskriminering av människor på grund
            av kön är ett av utvecklingens största hinder. Kvinnor har som
            grupp färre resurser och möjligheter än män som grupp och detta
            blir ännu tydligare i de delar av världen som är drabbade av krig,
            svält, vattenbrist och sjukdomar. Feminiseringen av fattigdom
            är tydlig och kräver att resurser, projekt och satsningar riktar
            sig mot kvinnor som grupp. Den fortsatt höga mödradödligheten
            måste hävas. 1 000 kvinnor dör varje dag runt om i världen på
            grund av osäkra aborter och bristande mödravård. Frågor om sexuellt
            våld och rätten till fri abort samt rätten till den egna kroppen
            är något som är centralt för många kvinnors välbefinnande och
            en avgörande del av en hållbar utveckling. I dag är det fler kvinnor
            som dör i barnsäng i Afghanistan än soldater i krig, och systematiska
            våldtäkter används som en medveten krigsstrategi i oroshärdar.
            Genusanalys borde vara en självklar utgångspunkt för alla utvecklingsprogram.
            Nu är det inte så, och svenska ansträngningar till trots har inte
            FN-resolutionerna 1820, 1325 och 1960 som syftar till att stoppa
            sexuellt våld och krigsbrott fått den uppmärksamhet som krävs
            för att resultat ska uppnås. I samband med förhandlingarna under
            klimattoppmötet i Köpenhamn kunde Miljöpartiet konstatera att
            alla hänvisningar till genus i princip ströks.
          </p>
          <p xml:id="i-5t9PcJXnchdNQ6FV5YcrTu">
            Detta tillåts pågå så länge politiker väljer att prioritera annat.
          </p>
          <p xml:id="i-EVwvpbh7i5JDiMSYtxKJQU">
            Vi behöver förstärka kvinnors rätt till sin egen kropp genom
            att arbeta för fria aborter, hälso- och sjukvård, preventivmedel
            och sexualupplysning. Vi måste erbjuda utbildning och träning
            till kvinnor så att de kan påverka politiken på ett tydligare
            sätt och som beslutsfattare styra var resurser och gemensamma
            tillgångar används till.
          </p>
          <p xml:id="i-HoSgR4jJKPcdTYuuSm2FuR">
            Biståndet är ett av de verktyg vi har för att visa solidaritet
            med dem som diskrimineras och bidra till utveckling. Det finns,
            vilket skrivelsen också noterar, bevisliga samband mellan ökad
            jämställdhet och fattigdomsminskning. Fattigdomen som sådan förstärker
            diskriminering och ojämlika maktrelationer mellan könen, och ett
            aktivt arbete för jämställdhet är därför en nyckel till utveckling.
            Genus har betydelse för klimatfrågan och även för att framtida
            utvecklingssatsningar kommer hela befolkningen till del. Det är
            kvinnor och barn som drabbas hårdast av klimatförändringar och
            det är män i rika länder som står för den största klimatpåverkan
            på vår jord.
          </p>
          <p xml:id="i-nhGK1ch7rgeeY6tqrxwEU">
            Miljöpartiet har sedan länge efterfrågat att biståndets resultat
            ska redovisas till riksdagen och uppskattar därför regeringens
            initiativ till denna skrivelse, dvs. att analysera biståndets
            resultat med fokus på jämställdhet och kvinnors roll i utvecklingen.
            Det är vår övertygelse att Sverige kan ge ett viktigt bidrag till
            en mer jämställd värld, genom biståndet och en värderingsstyrd
            utrikespolitik som tar sin utgångspunkt i Sveriges politik för
            global utveckling, i mänskliga rättigheter och de perspektiv som
            människor som lever i fattigdom har.
          </p>
          <p xml:id="i-QHHXxbWNvfEhDrDK7kwejY">
            Trots att vi anser att det är bra att regeringen har detta tema
            i sin skrivelse vill vi inom Miljöpartiet passa på att föra fram
            både kritik och en del andra synpunkter med anledning av skrivelsens
            innehåll.
          </p>
          <head xml:id="i-7PvXFeprrxSCkWjktXGdRu" type="h2">
            Skrivelsens innehåll
          </head>
          <head xml:id="i-Lrfkx1XErXgmTMHWaBYDVf" type="h3">
            Genus och hållbar utveckling
          </head>
          <p xml:id="i-DuBZjHnDfxUm2uNwGPp8mE">
            I regeringens skrivelse saknas könsmaktsperspektivet. Utgångspunkten
            är i stället integration av jämställdhet i alla utvecklingsinsatser.
            Skrivelser som saknar referens till genus riskerar att bli könsblinda
            för kvinnors situation och åtgärder riskerar att bli uddlösa.
          </p>
          <p xml:id="i-K7QAZoQdTsm93Zf66nJwcT">
            Miljöpartiet menar att Sverige har en möjlighet att framstå som
            ett internationellt föredöme i förståelsen av hur kön formar människors
            livsvillkor och att allt ekonomiskt bistånd analyseras ur ett
            makt- och könsperspektiv för att komma till rätta med snedfördelningen
            av resurser baserat på kön.
          </p>
          <head xml:id="i-KQ1JMCWnGq3DsfrBqmDYXQ" type="h3">
            Resultatstyrning
          </head>
          <p xml:id="i-GeQiJMiGfLbwi51BqJismo">
            Regeringens biståndspolitik har resultat i fokus och menar att
            man är del av en internationell trend där flertalet stora bilaterala
            och multilaterala givare går mot tydligare resultatstyrning och
            redovisning samtidigt som de ställer krav på ökad transparens
            och ansvarsutkrävande.
          </p>
          <p xml:id="i-AHYEd7Ydr76rokKsRawWPK">
            Miljöpartiet välkomnar fokus på resultat men anser det nödvändigt
            att utveckla diskussionen. För oss står det lokala ägarskapet
            i centrum och vi menar att decennier av utvärderingar av biståndet
            entydigt visar på en sak utan ägarskap kommer inga resultat att
            bli långsiktigt hållbara. Den andra framgångsfaktorn är tålamod.
            Förändringar, inte minst inom områden som jämställdhet, rör människors
            inre identiteter och samhällens grundvalar och kan och bör inte
            mätas på alltför kort tidshorisont. Vi menar att det finns stora
            risker med regeringens syn på resultat där kortsiktiga satsningar
            inom biståndet riskerar att ta över de långsiktiga överenskommelser
            som finns, t.ex. inom ramen för Parisagendan. Flera exempel i
            skrivelsen visar att framgångar beror på ett starkt lokalt ägarskap
            och inblandning av flera aktörer på lokal och distriktsnivå. Regeringen
            lyfter också fram starka institutioner och uppföljningssystem
            i samarbetsländerna som en förutsättning för trovärdig resultatinformation.
            Miljöpartiet menar i detta sammanhang att Sverige ska verka för
            att samarbetsländernas regeringar i första hand ska vara ansvariga
            mot sina befolkningar. En felaktigt utformad resultatagenda tenderar
            att snedvrida relationerna och göra mottagande regeringar mer
            ansvariga inför givarna än inför sina egna medborgare.
          </p>
          <p xml:id="i-QNw1JThKdD3uSi6deaiGSX">
            I skrivelsens inledning lyfter regeringen fram det svenska utvecklingssamarbetet
            som en del av ett globalt sammanhang där samstämmighet, arbetsfördelning
            och samordning blir allt viktigare. Miljöpartiet vill i detta
            sammanhang betona Parisdeklarationens skrivningar om ömsesidigt
            ansvarsutkrävande och lyfta fram den hänvisning som regeringen
            gör till den svenska politiken för global utveckling. Det är en
            insikt som vi saknar i den resterande delen av skrivelsen som
            i stället nästan enbart utgår från resultat och styrning enligt
            svensk modell blandat med en portion kritik för brister i densamma.
            Miljöpartiet har tidigare påtalat att en resultatskrivelse självklart
            ska ha resultatfokus, men det ligger en inneboende konflikt mellan
            Parisagendans ambitioner om ägandeskap och ömsesidigt ansvarsutkrävande
            och resultatstyrning. På grund av skrivelsens svårigheter att
            se denna konflikt känns det därför som att även denna skrivelse
            haltar.
          </p>
          <p xml:id="i-G1EoSwdymsdhzVbmvjhmJu">
            Regeringen skriver att det är lätt att visa upp prestationsresultat
            men inte dess effekter. Det är i sig inte konstigt eftersom jämställdhet
            och kvinnors roll i utvecklingen är områden som inte låter sig
            mätas i korta perspektiv. Miljöpartiet menar att ambitionen inte
            kan vara att resultat alltid ska kunna visas inom bara en kort
            redovisningsperiod.
          </p>
          <p xml:id="i-Ux8jfuQRvjMta9dXGKDvAK">
            Regeringen hänvisar svagheter i redovisningen till brister i
            formuleringen av insatsernas mål. Miljöpartiet vill i detta sammanhang
            lyfta fram möjligheten att bredda och fördjupa synen på resultatredovisning.
            I stycket ovan hänvisas till tidsaspekten. Därtill kan läggas
            möjligheten att aktivt arbeta med metoder som outcome mapping.
            Alla som arbetat i komplexa miljöer vet att målstyrning kan vara
            vanskligt och att fokus måste ligga på lärande. Att då utgå från
            insatsens faktiska resultat bra eller mindre bra och följa insatsens
            krokiga väg är avgörande för planering av fortsatta stöd. Regeringen
            betonar att Sida ska införa enhetliga insatsuppföljningssystem
            och att detta är förutsättningen för att Sida ska kunna redovisa
            resultat på ett systematiskt och stringent sätt. Miljöpartiet
            menar att systemen i första hand ska bidra till lärande och mer
            adekvat uppföljning och planering, även om detta inte står i kontrast
            till resultatredovisning.
          </p>
          <p xml:id="i-XjLsbNSHZpe1HCwresvs2G">
            Miljöpartiet noterar också att de exempel som redovisas i skrivelsen
            i alltför liten utsträckning resonerar kring vad man lärt av insatsperioden.
            Skrivelsen saknar också resonemang kring avvikelser och hur uppföljningen
            av riskanalyser gjorts.
          </p>
          <head xml:id="i-F23MEd5wKBiWreK9B35ViK" type="h3">
            Urval och metod för resultatredovisningen
          </head>
          <p xml:id="i-7DP5Cg5XWK9ESkS5gPxH3A">
            Skrivelsen har tagit sin utgångspunkt i vad regeringen ser som
            jämställdhets­integreringens tre metoder, nämligen riktade insatser
            som direkt syftar till att förbättra kvinnors villkor och främja
            jämställdhet, integrerade insatser då hänsyn tagits till kvinnors
            situation och jämställdhet och dialog med samarbetspartner. Urvalet
            visar på en bredd av insatser och ger en möjlighet till en övergripande
            analys och lärande. Det är inte minst intressant att se hur frågan
            om jämställdhet och kvinnors rättigheter används som verktyg i
            dialog.
          </p>
          <p xml:id="i-DPG79UeDE5xYaf6eN2jCZV">
            Regeringen har valt att i huvudsak redovisa de insatser som har
            jämställdhet som sitt huvudsyfte. Stora delar av redovisningen
            innehåller intressant läsning, men givet att jämställdhet ska
            genomsyra all verksamhet och svensk politik för utveckling hade
            det varit betydligt mer intressant att ta del av hur redovisningen
            ser ut hos de aktörer som inte har jämställdhet i fokus. Visserligen
            redovisas erfarenheter från dialogen med några av de multilaterala
            organisationerna och Världsbanksgruppen. Miljöpartiet kommer med
            intresse att följa hur regeringen arbetar med villkor i påfyllnadsförhandlingarna.
            Givet att privatsektorn pekas ut som nyckelaktörer i det framtida
            svenska utvecklings­samarbetet förväntar sig Miljöpartiet ett
            ytterligare fokus på dessa aktörers resultatredovisning. Det är
            beklagligt att en så kritiserad och viktig aktör som Swedfund
            inte fått ett särskilt uppdrag att redovisa resultat på jämställdhetsområdet,
            och Miljöpartiet förutsätter att regeringen omgående ser över
            sin reglering av Swedfund och andra nya aktörer på privatsektorsidan
            så att dessa genom uppföljning och resultatredovisning kan lära
            och utveckla sitt arbete så det bidrar till biståndets övergripande
            mål.
          </p>
          <head xml:id="i-EBvKeKvo5kbEEba1TPjAvT" type="h2">
            Andra synpunkter
          </head>
          <head xml:id="i-6WtdHeFZqD8uUhRQnQw37v" type="h3">
            Multilaterala organisationer
          </head>
          <p xml:id="i-UD6qZgHyW2AUJLjBBXoxfE">
            Enligt skrivelsen går 50 % av vårt bistånd till multilaterala
            organisationer som enligt regeringens egen redovisning är sämre
            på jämställdhet än vad vi själva är. Över lag visar regeringen
            en något större tilltro till de multilaterala organisationernas
            effektivitet än andra, detta utan att för den sakens skull lyfta
            fram resultat som visar på detta. Det är en brist i skrivelsen.
            De multilaterala organisationerna är bra på samordning, men regeringen
            ställer inte samma höga krav på att lyfta fram resultat och effekter
            som det ställs på det bilaterala biståndet och andra aktörer.
            Regeringen indikerar dock ofta att den gärna vill inlemma även
            de multilaterala organisationerna i den svenska modellen och Miljöpartiet
            ser därför fram emot redovisningar som redogör för hur dialogen
            som verktyg utvecklas och blir effektiv och resultatinriktad.
          </p>
          <p xml:id="i-Rbtx1wMpJPKnUNytT9rT6N">
            Sverige måste i ännu högre utsträckning än i dag aktivt verka
            för att multilaterala organ och utvecklingsbanker ska se främjande
            av jämställdhet som en central kärnverksamhet. Till detta hör
            en aktiv uppföljning och redovisning av resultat, inte minst inom
            de organ som inte tidigare gett frågan den centrala plats den
            förtjänar. Erfarenheter från utvecklingsbankerna visar att jämställdhetsagendan
            prioriteras högre när ansvaret för frågorna knyts till ansvaret
            för utlåningen.
          </p>
          <head xml:id="i-9MWn4AVCtrpizqHYxxDH37" type="h3">
            EU
          </head>
          <p xml:id="i-Cn8f1G9UrFZzotfm5TxhJ5">
            Arbetet omfattar EU:s övergripande strategiska ramverk för implementeringen
            av FN-resolutionerna 1820, 1325 och 1960, vars viktigaste mål
            är att ge mer makt åt kvinnor i fredsprocesser, att förebygga
            sexuellt våld och att behandla förekomsten av detsamma som krigsbrott.
            Miljöpartiet menar att det är viktigt att Sverige ligger på och
            bevakar frågan i EU och i andra sammanhang samt ställer krav på
            andra EU-länder att ta fram handlingsplaner för resolutionerna.
            EU och dess medlemsländer lär inte göra det på egen hand. Allt
            som oftast är Sveriges gender advisers relativt ensamma ute i
            fält under internationella insatser. Den allmänna uppfattningen
            är att vi är ganska ensamma om att ta frågan på allvar inom EU.
          </p>
          <p xml:id="i-Wby1eXDACjYH2ofgCtifpM">
            Arbetet inom EU med jämställdhetsfrågor och FN-resolutionerna
            är viktigt. Sverige bidrar i allt högre utsträckning till EU:s
            biståndsorganisationer och då borde regeringen även koppla bidragen
            till högre krav på jämställdhetsarbetet inom EU. Till exempel
            är det inte många EU-länder som har implementerat resolutionerna
            som tagit fram handlingsplaner för arbetet. Det vore en poäng
            i sammanhanget om regeringen ökade ansträngningarna att få fler
            svenskar att söka till EU:s biståndsorganisationer.
          </p>
          <head xml:id="i-YA5kQjcrimHcBga8xX8KCZ" type="h3">
            Biståndets nya aktörer Swedfund och andra privatsektorstöd
          </head>
          <p xml:id="i-LdEN96TJk4pYQGrNmoewac">
            I den svenska debatten ser vi hur regeringen duckar kring frågan
            om ökande transparens när det gäller de nya aktörerna inom biståndet,
            det privatsektorsfinansierade biståndet, som t.ex. Swedfund, som
            år efter år tilldelas extra kapital utan att det ställs några
            särskilda krav på transparens eller redovisning. Det blir särskilt
            tydligt i denna resultatskrivelse. Miljöpartiet anser att denna
            dubbla standard är ologisk och orättvis och inte gagnar utvecklingen
            av ett privatsektorstöd som ska bidra till det svenska biståndets
            övergripande mål.
          </p>
          <head xml:id="i-7sRekfzwpEUcQh6GeB3Uvf" type="h3">
            Enskilda organisationer
          </head>
          <p xml:id="i-GYHL3fpjXxh7fVsdEghPuf">
            I denna skrivelse får det civila samhällets organisationer ingen
            särskild plats även om insatser som drivs av civilsamhällets organisationer
            (CSO) redovisas som en del av det bilaterala biståndet. Det kunde
            för lärandets skull vara intressant att det civila samhällets
            aktörer, förhåller sig till andra aktörer och resultatskrivelsen
            skulle vinna på att analysera det sammanhang som finns mellan
            olika aktörer som får stöd av svenskt bistånd. Miljöpartiet delar
            bistånds­ministerns engagemang för en fri och öppen debatt om
            utvecklingspolitiken. Den är viktig om vi ska kunna utveckla och
            förbättra biståndet . Miljöpartiet vill därför ånyo beklaga att
            det är bekymmersamt att regeringen skurit ned på biståndsaktörernas
            möjlighet till informationsarbete och opinionsbildning. Detta
            är något som Miljöpartiet tidigare varnat för. Resultatet blir
            att den fria debatten om biståndet och utvecklingspolitiken begränsas,
            liksom möjligheterna att Sverige blir en skarpare biståndsaktör
            i sin helhet.
          </p>
          <head xml:id="i-RfdpnnneMNXsA8ttkC2vLp" type="h3">
            Sida
          </head>
          <p xml:id="i-RqPN48NMWz2RiaQwZ6gJAn">
            Givet den turbulenta situation som myndigheten upplevt de senaste
            åren är det Miljöpartiets förhoppning att regeringen i sin utveckling
            av biståndspolitiken tar sin utgångspunkt i de internationella
            utvärderingar som görs av biståndet. OECD/Dacs utvärdering av
            Parisagendan visar vägen för ett långsiktigt bistånd vars goda
            resultat vilar på samordning bland givare, lokalt ägarskap och
            harmonisering med mottagarländernas system, liksom ömsesidigt
            ansvarsutkrävande. Miljöpartiet noterar med intresse att utvärderingen
            visar att det är givarna som varit sämst på att leverera i enlighet
            med Parisagendans principer och menar att Sverige måste visa på
            ansvar genom att ta till sig utvärderingens rekommendationer om
            att fortsätta på den inslagna vägen, trots att det inte alltid
            leverar snabba resultat. Vägen får hellre vara krokig men leda
            rätt.
          </p>
        </div>
        <div xml:id="i-Udc6pTEANbjZT1hDDTRkJi" type="motSignatures">
          <list xml:id="i-2NU2cGoEcVN1WPRc99xiod">
            <item xml:id="i-DJyDLcUxBuPNHJ5Yvyy73h" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-RKZNAkuKYRixwo1q53MXrG" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-TrVVJ4Ey6GkWw7WDy9VGor" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-2wpQqE2GG3bgQtckdy2Nzx" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-V7DoTLLW1AZaf6hSn74252" who="i-2EZPhWWR7yHztg3zN2aNvh">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
