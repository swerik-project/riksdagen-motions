<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01896">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:72 med förslag till lag om ändring i lagen (1916:156) om vissa inskränkningar i rätten att förvärva fast egendom eller gruva eller aktier i vissa bolag, m. m.</title>
        <author>av herr Brundin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:72 med förslag till lag om ändring i lagen (1916:156) om vissa inskränkningar i rätten att förvärva fast egendom eller gruva eller aktier i vissa bolag, m. m.</title>
          <idno type="rdwebb">FW021896</idno>
          <rs type="number">1896</rs>
          <ref type="dokument_url_text">http://data.riksdagen.se/dokument/FW021896/text</ref>
          <ref type="dokument_url_html">http://data.riksdagen.se/dokument/FW021896</ref>
          <ref type="dokumentstatus_url_xml">http://data.riksdagen.se/dokumentstatus/FW021896</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7oTnqapnshRg18qXWm1AaJ</idno>
            <name>PAUL BRUNDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hmu1dqQVjaUNseQ4uT1xCr" type="signed"/>
        <correspContext corresp="i-Hmu1dqQVjaUNseQ4uT1xCr">
          <note type="signatory" corresp="i-7oTnqapnshRg18qXWm1AaJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1896/mot_1973__1896-001.pdf"/>
      <fw xml:id="i-5y62z22MQtKf5xoYnk6tbY">
        Mot. 1973:1896 2
      </fw>
      <div xml:id="i-WhDCcmMFbCxYUCsyV8PbLS" type="motHeader">
        <div xml:id="i-QW4aBj6a5ToEVNg8ZnfsaJ" type="motTitle"/>
        <div xml:id="i-UGc5LjVXxYvGRFLRWuqyo" type="motSubmissionInfo"/>
      </div>
      <div xml:id="i-Fnfe6bX166e2Bn6CeVsm2w" type="motBody">
        <div xml:id="i-7khCHVvYKM1h7r91YTbBa9">
          <p xml:id="i-A3LR7LTrVqyoexoRQaWaSK">
            Motioner nr 1896—1903 år 1973
          </p>
          <p xml:id="i-DHFze2Ac3UjHT2Lf2uVird">
            Nr 1896
          </p>
          <p xml:id="i-3FCqEzBcAi7PkuoEQjZDmp">
            av herr Brundin i anledning av Kungl. Maj:ts proposition 1973:72
            med förslag till lag om ändring i lagen (1916:156) om vissa inskränkningar
            i rätten att förvärva fast egendom eller gruva eller aktier i
            vissa bolag, m. m.
          </p>
          <p xml:id="i-XUJ8RZDp3GSDYVC965frbC">
            I propositionen 1973:72 föreslås vissa ändringar i 1916 års lag
            om vissa inskränkningar i rätten att förvärva fast egendom m.
            m. Ändringarna innebär att Kungl. Maj:t får möjlighet att vägra
            bolag tillstånd att upphäva eller ändra s. k. utlänningsklausul
            om det strider mot väsentliga allmänna intressen att aktierna
            överlåts på utländska intressenter. Enligt förslaget skall tillstånd
            kunna vägras oberoende av omfattningen av den fasta egendom som
            företagen äger. Enligt den s.k. inskränkningslagen (1916:156)
            gäller vissa inskränk- ningar i utlännings rätt att förvärva fast
            egendom m. m. För att hindra ett kringgående av förvärvsförbuden
            gäller dessa även svenska bolag, vilkas aktier enligt gällande
            bolagsordning fritt kan förvärvas av utlänningar, dvs. vilkas
            bolagsordning inte innehåller s. k. utlänningsklausul. För att
            undvika olägenheterna av ett dispensförfarande och sålunda underlätta
            förvärv av fastighet som är erforderlig för bolagets rörelse har
            det åtminstone tidigare varit vanligt att bolag i sin bolagsordning
            intar s. k. utlänningsklausul, alldeles oavsett att bolaget inte
            har för avsikt att förvärva sådana naturtillgångar beträffande
            vilka dispens till förvärvet inte skulle kunna påräknas. I propositionen
            upplyses i detta hänseende att över 80 Z av börsbolagen har utlänningsklausul.
            I överensstämmelse med aktiebolagslagens bestämmelser kan emellertid
            en dylik utlännings- klausul i bolagsordningen upphävas — för
            vilket dock erfordras Kungl. Maj:ts tillstånd. Om emellertid bolaget
            saknar betydande naturtillgångar torde bolaget, efter vad i propositionen
            uppgives, ha en ovillkorlig rätt att slopa klausulen, dvs. erhålla
            Kungl. Maj:ts godkännande av ändringen av bolagsordningen i detta
            hänseende. Det är detta som nu föreslås skola ändras därhän att
            Kungl. Maj:ts medgivande ej skall lämnas om det strider mot väsentligt
            allmänt intresse att bolagets aktier förvärvas av utlänning eller
            aktiebolag utan utlännings- klausul. Såsom skäl härför anföres
            i propositionen att det bör finnas legala möjligheter att slå
            vakt även om svenska företag som inte har naturtillgångar men
            andra tillgångar, vilka är lika värdefulla eller kanske ännu värdefullare,
            såsom ”teknik, know-how, dyrbara maskiner, patent och varumärken”.
            ”Vi bör också” — anföres det i propositionen — ”kunna skydda oss
            t. ex. mot utländska uppköp av svenska företag i en bransch som
            redan förut har ett mycket starkt inslag av utländskt ägande.”
            För att hindra ett kringgående av ett dylikt utsträckt
          </p>
          <p xml:id="i-7KmZyRHbXsS2bzCNWNPER8">
            1 Riksdagen 1973. 3 saml. Nr 1896-1903
          </p>
          <p xml:id="i-MEibb9ndyDqndKtoHR88ay">
            Mot. 1973 1896-1903
          </p>
          <pb facs="riksdagen-motions-pdf/data/1973/mot_1973__1896/mot_1973__1896-002.pdf"/>
          <p xml:id="i-RsMKkB6c9STu52MqWt6MoR">
            förvärvsförbud föreslås därutöver att även överlåtelse av rörelse
            eller del av rörelse till utlänning eller svenskt bolag utan utlänningsklausul
            skall göras tillståndspliktigt. Jag vill inte bestrida att det
            i vissa fall kan tänkas föreligga ett lika starkt intresse att
            kunna motverka ett utländskt uppköp av ett svenskt företag utan
            betydande naturtillgångar som när det gäller förvärv av naturtillgångar
            av det slag som avses med inskränkningslagen. Den föreslagna lagändringen
            vilken säges endast — ”provisoriskt” i avvaktan på ”en allsidig
            översyn av 1916 års lag” — vilja åstadkomma en förbättrad etableringskontroll
            över utlandsägda företag går emellertid avsevärt längre än så,
            vilket framgår av det följande. Under senare år har det blivit
            allt vanligare att företag med utlänningsklausul avlägsnar dessa
            ur bolagsordningen. Skälet härtill torde bl. a. vara att bolaget
            vill förbereda introducering av bolagets aktier på utländska kapitalmarknader
            eller öppna möjligheter till ett närmare samarbete med utländska
            företag baserat på aktieinnehav. Introducering av bolagets aktier
            på en utländsk marknad kan i sin tur ha väsentlig betydelse för
            marknadsföringen av dess produkter och därmed samman- hängande
            finansieringsbehov. Företaget avser inte fördenskull att låta
            sig uppköpas av något kontrollerande utländskt intresse. Bolag
            utan sådan utlänningsklausul — och såsom framgår av proposi- tionen
            är det redan en förhållandevis stor andel av börsbolagen som saknar
            eller avskaffat dylik utlänningsklausul — blir emellertid beroende
            av Kungl. Maj:ts tillstånd om det vill köpa upp ett annat svenskt
            bolag med utlänningsklausul. Det kan måhända sägas att olägenheterna
            icke blir större än de f. n. är när ett bolag utan utlänningsklausul
            vill köpa upp ett bolag med utlänningsklausul. Skillnaden är dock
            den att f.n. kan ett sådant svenskt bolag utgå från att tillstånd
            till slopande av utlännings- klausulen och alltså tillstånd till
            förvärvet erhålles om det förvärvade företaget icke har några
            betydande naturtillgångar. Enligt den ordning som nu föreslås
            utsträckes emellertid kontrollen och prövningen till att omfatta
            icke blott fall som avser annat än naturtillgångar utan även fall
            där några aktuella utländska intressen över huvud taget icke föreligger
            utan på sin höjd en risk föreligger att det förvärvade bolagets
            aktier i en framtid kan komma att förvärvas av utlänningar. Inte
            heller ger propositionen någon vägledning hur Kungl. Maj:ts dispensmakt
            skall utövas i dylika fall. Olägenheterna skärpes ytterligare
            av att icke blott förvärv av aktier utan även förvärv av rörelse
            eller del av rörelse göres tillståndspliktigt. Svenskägda företag
            som saknar utlänningsklausul skulle alltså i fortsättningen inte
            kunna köpa upp en verkstad av en underleve- rantör eller en lokal
            med däri bedriven rörelse utan särskilt tillstånd av Kungl. Maj:t.
            Det kan visserligen antagas att f.n. tillstånd till dylika förvärv
            skulle erhållas, men den föreslagna ordningen innefattar dock
            icke blott en administrativ olägenhet utan också betydande osäkerhet
            beträffande det sätt varpå dylika dispensbefogenheter kan komma
            att utnyttjas under andra förhållanden än de nuvarande. Det bör
            i detta sammanhang också observeras att förvärv av aktier i strid
            mot inskränk-
          </p>
          <pb facs="riksdagen-motions-pdf/data/1973/mot_1973__1896/mot_1973__1896-003.pdf"/>
          <fw xml:id="i-JwuqCy2Anrnz5ch1dsB5kz">
            Mot. 1973:1896 3
          </fw>
          <p xml:id="i-FX89RejYA7b6iza3mRpzZ8">
            ningslagen är ogiltigt. Innebörden av en dylik ogiltighetsbestämmelse
            är måhända icke fullt klar, men med mindre annorlunda angives
            i lagtexten kan med ett visst fog hävdas att ett träffat avtal
            är ogiltigt intill dess tillstånd erhållits, dvs. att endera parten
            intill dess utan påföljd kan dra sig ur den träffade överenskommelsen.
            Det behöver icke ytterligare framhållas vilken osäkerhet detta
            skulle medföra då det gäller att träffa överenskommelser om strukturrationaliseringar
            vilka kommer att omfat- tas av tillståndsplikt. Genom att nu förvärv
            av rörelse eller del av rörelse görs tillståndsplik- tig uppstår
            risk för att ogiltiga transaktioner genomförs på grund av förbiseende.
            Härtill kommer att rörelsebegreppet ofta är svårtolkat. Det är
            tveksamt om nackdelarna med denna osäkerhet uppvägs av fördelarna
            som hindret mot uppsåtliga kringgåendeoperationer medför. Det
            finns alltså anledning antaga att den föreslagna lagändringen
            kommer att medföra olägenheter för den pågående strukturrationalise-
            ringen genom att omfatta transaktioner för vilka den alls icke
            kan antagas vara avsedd samt därutöver leda till betydande osäkerhet
            om hur de vidsträckta befogenheter som lagts i Kungl. Maj:ts hand
            kan komma att utnyttjas. Men även om den nya regleringsbefogenhet
            som lägges i Kungl. Maj:ts hand skulle begränsas till fall där
            det föreligger ett aktuellt intresse att överta ett svenskt företag
            måste man känna osäkerhet inför värdet med den nya ordningen.
            Självfallet får förutsättas att denna nya regleringsbe- fogenhet
            av Kungl. Maj:t icke utnyttjas i strid mot internationella åtaganden.
            I detta hänseende är emellertid Sverige redan kringskuret i åtskilliga
            hänseenden. Enligt den inom OECD antagna kapitalliberaliseringsstadgan
            har Sverige beträffande tillåtande av utländska investeringar
            i Sverige avgivit reservation ”only to the extent that there are
            limitations on the right of non-residents to engage in certain
            specified activities or acquire or own certain types of properties”.
            Detta åtagande synes vara oförenligt med begränsningar av utländska
            investeringar utöver vad som följer av redan gällande inskränkningslag.
            Propositionen innehåller icke någon upplys- ning om hur utövningen
            av den regleringsbefogenhet som Kungl. Maj:t begär skall bringas
            i överensstämmelse med åtagandena enligt kapitallibe- raliseringskoden.
            Ytterligare begränsningar av den svenska handlingsfriheten i detta
            hänseende följer av den för något år sedan av riksdagen antagna
            europeiska bosättningskonventionen (prop. 1971:26). Detta gäller
            visserligen formellt endast fysiska personer och icke utländska
            bolag, men det förefaller svårt att tänka sig att man i svensk
            lagstiftning skulle upprätthålla ett förbud för utländskt bolag
            att förvärva viss egendom om sådant förbud icke gäller för utländsk
            medborgare. I vart fall föreslår icke propositionen att åtskillnad
            göres i detta hänseende. Enligt bosättningskonventionen gäller
            s. k. stand-still beträffande utlän- ningsfientliga etableringsrestriktioner,
            dvs. sedan konventionen trätt i kraft får fördragsslutande stat
            icke införa nya inskränkningar i fråga om
          </p>
          <pb facs="riksdagen-motions-pdf/data/1973/mot_1973__1896/mot_1973__1896-004.pdf"/>
          <fw xml:id="i-WfrAe1UbBMqWdkPyTf7ZBm">
            Mot. 1973:1896 4
          </fw>
          <p xml:id="i-RWw9QuRRJecfKFUWVm5tUo">
            medborgares i konventionsstater förvärv, innehav eller utnyttjande
            av visst slags egendom, om den ej ser sig tvingad därtill av tungt
            vägande ekonomiska eller sociala skäl eller för att hindra en
            monopolisering av naturtillgångar av vital betydelse för landet.
            Det bör observeras att medan kapitalliberaliseringsstadgan icke
            torde lägga hinder i vägen för lagstift- ning av föreslaget slag
            utan endast ålägger stat att i förekommande fall lämna erforderliga
            tillstånd, går bosättningskonventionen så till vida längre att
            redan en genom lagstiftning införd inskränkning i rätten att förvärva
            viss egendom torde vara konventionsstridig. För att icke komma
            i strid med bosättningskonventionen bör den föreslagna lagstiftningen
            därför åtminstone modifieras därhän att den icke omfattar medborgare
            i konventionsstater. Enligt min mening ger emellertid den föreslagna
            lagändringen i dess helhet och den därmed förbundna Kungl. Maj:t
            tillagda regleringsbefo- genheten upphov till problem av så vittgående
            slag att de icke lämpligen kan lösas annat än, såsom i propositionen
            säges, i samband med en allsidig översyn av 1916 års lag. Den
            etableringskontroll som genom den föreslagna lagstiftningen skulle
            anordnas synes mig därför inte kunna godtagas ens provisoriskt,
            allra helst som i ett dylikt läge den förebådade översynen av
            1916 års lag kan antagas komma att skjutas ytterligare på framtiden.
            Vid en dylik översyn synes det mig nödvändigt att utredningen
            genom ledamöter eller sakkunniga representerande näringslivet
            får möjlighet att redan i ett tidigt skede tillgodogöra sig erfarenheter
            från näringslivet i dessa hänseenden. Det synes nämligen vara
            en utomordentligt grannlaga uppgift att väga å ena sidan ett intresse
            av bibehållen nationell dominans i vissa företag mot behovet av
            en fortgående specialisering, även i internationellt perspektiv,
            av varor och tjänster och därmed samman- hängande strukturrationalisering
            till stordrift, vilket senare är en nödvän- dig förutsättning
            för en produktivitetsstegring. Olägenheterna av att andra länder
            kan komma att vidta repressalier gentemot svenska företags möjligheter
            att investera utomlands bör också beaktas. Det är också anmärkningsvärt
            att någon remissbehandling ej skett av de i propositionen framförda
            förslagen. Med hänvisning till vad som anförts i motionen hemställer
            jag därför att riksdagen måtte med avslag å Kungl. Maj:ts proposition
            nr 72 hos Kungl. Maj:t anhålla om utredning åsyftande en allsidig
            översyn av lagen om inskränkningar i rätten att förvärva fast
            egendom eller gruva eller aktier i vissa bolag samt vissa andra
            därmed sammanhängande författningar.
          </p>
          <p xml:id="i-39Fierqb4PxKtDBRYMxvn9" type="date">
            Stockholm den 24 april 1973
          </p>
          <div xml:id="i-LGj5SmLTB3xJjSKPi3S2ij" type="signatureBlock">
            <list xml:id="i-YJTpXhRqtnbSPoVyWqKcdK">
              <item xml:id="i-MoMWm8XynLhKGCZRupbAku" who="i-7oTnqapnshRg18qXWm1AaJ" type="signature">
                PAUL BRUNDIN (m)
              </item>
            </list>
          </div>
        </div>
      </div>
    </body>
  </text>
</TEI>
