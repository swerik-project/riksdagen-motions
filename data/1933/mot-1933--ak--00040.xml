<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__40/mot_1933__ak__40-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 40. 3
          </p>
          <p>
            Nr 40.
          </p>
          <p>
            Av herr Jacobsson m. fl., om anslag till kapitalökning för länefonden
            för inköp av gasgeneratorer för motordrift.
          </p>
          <p>
            För budgetåret 1932/1933 anvisade 1932 års riksdag under benämningen
            lånefonden för inköp av gasgeneratorer för motordrift ett reservationsanslag
            av 200,000 kronor. Enligt för fonden gällande allmänna villkor
            och bestämmelser utlämnas lån från denna för inköp av gasgeneratorer
            för motordrift med inhemskt bränsle att, för användning inom landet,
            monteras å automobil, traktor eller annan mobil eller stationär
            motor. Lån kan beviljas till belopp, motsva- rande den verkliga
            kostnaden för anskaffande av gasgenerator med tillhörande reningsapparater
            och gaskylare jämte kostnad för anordningarnas anbringande, dock
            högst 1,000 kronor. | I skrivelse till Kungl. Maj:t den 19 oktober
            1932 har kommerskollegium gjort framställning om kapitalökning
            för lånefonden för budgetåret 1933/1934 och därvid uttalat, bland
            annat, att för ändamålet torde erfordras åtminstone samma belopp,
            som anvisats för innevarande budgetår, eller 200,000 kronor. Av
            sparsamhetsskäl ansåg sig kollegium emellertid ej böra ifrågasätta
            större anslag till kapitalökning för lånefonden än 100,000 kronor.
            Härvid hade kol- legium beaktat, att den betydande besparing,
            som kunde vinnas med nuva- rande bensinpris, samt fördelen av
            medgiven skattelindring för träkolsgas- drivna automobiler torde
            kunna medföra, att försäljning av gasgeneratorer skulle möjliggöras
            även utan lån, åtminstone i en del fall. I utlåtande den 15 november
            1932 har statskontoret förklarat sig icke hava något att i ärendet
            erinra. Skogsägareföreningarnas riksförbund har i skrivelse den
            6 december 1932 framhållit betydelsen av att bränsleoljorna i
            möjligaste mån ersättas med trä- kol samt ifrågasatt en utökning
            av nu förevarande lånefond till åtminstone 1 miljon kronor. I
            sitt den 4 januari 1933 avgivna betänkande hava 1931 års skogssak-
            kunniga föreslagit en kapitalökning för lånefonden för nästkommande
            budget- år av 500,000 kronor. Som motiv härför anföra de sakkunniga,
            förutom annat, att det är av betydelse, att låneverksamheten under
            sagda budgetår kan be- drivas i vidgad omfattning, då eljest är
            att befara, att allmänhetens växande intresse för generatorgasdriften
            i viss mån stäckes. I 1933 års statsverksproposition har Kungl.
            Maj:t föreslagit riksdagen att såsom kapitalökning för meromnämnda
            lånefond för budgetåret 1933/1934 anvisa 200,000 kronor d. v.
            s. samma belopp som för innevarande budgetår. I anslutning till
            vad i ärendet förevarit må följande framhållas. De av statsmakterna
            hittills vidtagna åtgärderna till understödjande och utvecklande
            av generatorgasdriften hava åsyftat att åvägabringa möjligheter
            till förbättrad avsättning av inhemskt bränsle samt att bereda
            ökade arbets- tillfällen för landets befolkning. Jämväl med hänsyn
            till handelsbalansen i förhållande till utlandet har det ansetts
            önskvärt, att utländskt bränsle i görli- gaste mån ersättes med
            inhemska produkter. Det är emellertid uppenbart, att
          </p>
          <pb facs="riksdagen-motions-pdf/data/1933/mot_1933__ak__40/mot_1933__ak__40-002.pdf"/>
          <p>
            4 Motioner i Andra kammaren, Nr 40.
          </p>
          <p>
            dessa endast så småningom kunna vinna allmän användning som motordriv-
            medel, då det här är fråga om en driftsmetod, som endast är i
            förhållandevis ringa utsträckning prövad i det praktiska livet
            och vars genombrott därför måste förutsättas taga åtskillig tid.
            Ävenså är givet, att generatorgasdriftens fördelar för landet
            först komma att i nämnvärd grad göra sig gällande, då densamma
            vunnit allmännare utbredning. Det är därför angeläget, att de
            av staten hittills vidtagna åtgärderna för att stimulera användningen
            av gas- generatorer för motordrift fullföljas. Detta torde nämligen
            bidraga till att resultat av mera framträdande och bestående värde
            snabbare kunna ernås i nu ifrågavarande hänseende. De hittills
            av verksamheten med anledning av förevarande lånefond vunna erfarenheterna
            visa, att intresset bland den stora allmänheten för generator-
            gasdrift är väckt och befinner sig i hastig tillväxt. Lånemöjligheterna
            hava flitigt tagits i användning; fondens nuvarande kapitaltillgång
            är för närva- rande i det närmaste fullt utnyttjad. Flera hundratal
            generatorgasaggregat äro nu i drift i olika delar av landet. Om
            dessa aggregat komma att fungera tillfredsställande samt utvecklingen
            på detta område även i övrigt håller, vad den lovar, har man grundad
            anledning förvänta, att anspråken på lånefonden under påföljande
            budgetår skola avsevärt öka gentemot det nu löpande. Detta torde
            bliva fallet även om inköp av gasgeneratorer utan statslån komma
            till stånd i ökad omfattning som en följd av eventuellt stegrade
            bensin- eller oljepris, vilka göra generatorgasdriftens bränsleekonomiska
            fördelar ändå mera påtagliga. För att befordra övergången i allt
            större utsträckning till generator- gasdrift av motorer är emellertid
            nödvändigt, att lånebehovet i största möjliga utsträckning kan
            tillgodoses. Det ligger därför stor vikt uppå, att låneverk- samheten
            under budgetåret 1933/1934 kan bedrivas i betydligt vidgad ut-
            sträckning och att sålunda anslaget för kapitalökning för fonden
            göres större, än vad i $statsverkspropositionen föreslagits. För
            en väsentligt utökad understödsverksamhet från statens sida å
            detta område även i en ur budgetsynpunkt svår tid talar ytterligare
            det förhållan- det, att full återbetalningsskyldighet föreligger
            beträffande lånens kapital- belopp ävensom att de medel, som för
            ändamålet tagas i bruk, tjäna ett i hög grad produktivt och för
            landet gagneligt syfte. Med hänsyn härtill och under åberopande
            av vad ovan anförts hemställes, att riksdagen måtte såsom kapitalökning
            för lånefonden för inköp av gasgeneratorer för motordrift anvisa
            för budgetåret 1933/1934 ett reservationsanslag av 500,000 kronor.
            Stockholm den 17 januari 1933.
          </p>
          <p>
            C. Gösta Jacobsson.
          </p>
          <p>
            Martin Skoglund. Nils Holmström. Ludwig Brännström. N. E. Nilsson.
            Bernhard Nilsson. Nils Persson i Grytterud. C. 0. Johanson, Albert
            Johansson. Josef Hagman. Huskvarna. Ernst V. Olsson. Gösta Liedberg.
            Alf Meyerhöffer. Erik Hagberg. G. Arnemark. Ivar Anderson.
          </p>
          <p>
            Carl Patric Ossbahr. Bj. Holmgren.
          </p>
        </div>
      </div>
    </body>
  </text>
</TEI>
