<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0035/mot_200102_MJ_0035-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ35 pnr: kd198
          </p>
          <p>
            Motion till riksdagen 2001/02:MJ35
          </p>
          <p>
            av Caroline Hagström m.fl. (kd) med anledning av prop. 2001/02:93
          </p>
          <p>
            Ändringar i djurskyddslagen, m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen beslutar avslå förslaget om lagändring avseende
            förbud mot viss djurhållning. 2. Riksdagen tillkännager för regeringen
            som sin mening vad i motionen anförs om undantag från bestämmelsen
            om hur djur skall hållas och skötas. 3. Riksdagen tillkännager
            för regeringen som sin mening vad i motionen anförs om föreskrifter
            med undantag för givande av injektion. 4. Riksdagen beslutar om
            ändring i 16 8 djurskyddslagen i enlighet med vad som anförs i
            motionen. 5. Riksdagen tillkännager för regeringen som sin mening
            vad i motionen anförs om ersättning vid epizootiska sjukdomar.
            6. Riksdagen tillkännager för regeringen som sin mening vad i
            motionen anförs om att införa en straffsanktion för djurhållare
            som motsätter sig inspektion av tillsynsmyndighet.
          </p>
          <p>
            7. Riksdagen tillkännager för regeringen som sin mening vad i
            motionen anförs om att skyndsamt lägga fram förslag om djurskyddets
            organisation.
          </p>
          <p>
            Inledning
          </p>
          <p>
            Regeringen har i proposition 2001/02:93 framfört förslag om flera
            ändringar i djurskyddslagen = (1988:534), = förslag = till — förtydligande
            av en ersättningsbestämmelse i epizootilagen (199:657) samt, som
            en följd av ny lagstiftning, en ändring av en hänvisningsbestämmelse
            i lagen (1994:844) om behörighet att utöva veterinäryrket.
          </p>
          <p>
            Vi kristdemokrater välkomnar en del av de förslag som framförs
            i propositionen men utvecklar i denna motion vår syn på de frågor
            där vi har avvikande uppfattning.
          </p>
          <pb facs="riksdagen-motions-pdf/data/200102/mot_200102_MJ_0035/mot_200102_MJ_0035-0002.pdf"/>
          <p>
            2001/02:MJ35
          </p>
          <p>
            10
          </p>
          <p>
            Hur djur skall hållas och skötas
          </p>
          <p>
            I propositionen föreslås att regeringen eller, efter regeringens
            bemyndigande, Jordbruksverket ska få meddela föreskrifter om villkor
            för eller förbud mot viss djurhållning. Liksom remissinstansen
            länsstyrelsen i Skåne anser vi att denna lagändring kan medföra
            risk för den enskildes rättssäkerhet. Förbud mot viss djurhållning
            bör meddelas i lag antagen av Sveriges riksdag. I annat fall kan
            tillfälliga opinionsvindar leda till godtycke och beslut om förbud,
            vilket kan strida mot grundlagen och den enskildes rätt. Om den
            föreslagna lagändringen går igenom ger det oanade möjligheter
            för en regering att förbjuda vilken djurhållning som helst och
            på så sätt komma undan en demokratisk process med öppen debatt.
            Det är ett skrämmande perspektiv. Det är i Sveriges riksdag som
            lagstiftningen ska beslutas och att avhända sig denna typ av lagstiftning
            som kan slå såväl gentemot enskilda som hela näringar är att underkänna
            riksdagens ställning. Om regeringen anser det nödvändigt med förbud
            ska man också fortsättningsvis gå till Riksdagen för att stifta
            sådan lag. Regeringens förslag bör, i denna del, därför avslås.
            Regeringen föreslår vidare att bestämmelser om att djur ska hållas
            och skötas i en god djurmiljö och på ett sådant sätt att det främjar
            deras hälsa och ger dem möjlighet att bete sig naturligt ska gälla
            inte enbart lantbrukets djur, örsöksdjur och tävlingsdjur utan
            alla djur. Vi har i princip inget att invända mot förslaget, men
            anser att när det rör sig om djurslaget häst måste det finnas
            möjlighet att få undantag från bestämmelsen när det gäller hingstar.
            Anledningen till detta är att det i vissa all kan vara omöjligt
            att, under perioder när ston är brunstiga, släppa ut könsmogna
            hingstar i hagar. Det är allmänt känt att en hingst i sådana situationer
            ofta försöker att forcera både elstängsel och staket vilket kan
            få till öljd att den skadar sig allvarligt. I alla lägen kan det
            inte anses vara god djurhållning att djuren ska kunna bete sig
            naturligt. Lagstiftningen bör därför .ompletteras med en undantagsmöjlighet
            som gäller specifika situationer där djurens naturliga beteende
            kan vara till skada för dem själva.
          </p>
          <p>
            Operativa ingrepp
          </p>
          <p>
            Regeringen föreslår att det ska vara förbjudet att ge injektioner
            till djur i andra fall än när det är befogat av veterinärmedicinska
            skäl. Enligt förslaget ska veterinär anlitas då injektioner ges
            och vid annan behandling som syftar till att förebygga, påvisa,
            lindra eller bota sjukdom eller skada hos ett djur.
          </p>
          <p>
            Liksom flera remissinstanser vill vi påvisa det nödvändiga med
            att detta örslag kompletteras med föreskrifter om undantag. Om
            lagförslaget skulle börja gälla rakt av ökar behovet av veterinärer
            med flera tusen och ostnaderna för djurhållare blir ohållbara.
            Vad gäller exempelvis hästverksamheter kan det vara så att man
            under 14 dagars tid måste ge injektioner dagligen. Det kan då
            inte vara rimligt att en veterinär ska behöva
          </p>
          <pb facs="riksdagen-motions-pdf/data/200102/mot_200102_MJ_0035/mot_200102_MJ_0035-0003.pdf"/>
          <p>
            åka ut till en gård varje dag om samma injektion kan ges av erfarna
            hästskötare. Det leder till orimliga kostnader och brist på veterinärer.
            Därför bör ett undantag skapas som innebär att veterinärer kan
            skriva ut intyg åt erfarna djurhållare som bemyndigar dem att
            ge denna typ av injektioner. Preparaten som ges ska vara föreskrivna
            av veterinär.
          </p>
          <p>
            Krav på tillstånd
          </p>
          <p>
            Regeringens förslag till förändring av 16 8 djurskyddslagen (1988:534),
            som innebär krav på tillstånd för verksamhet där man håller sällskapsdjur
            och hästar i större omfattning, kan leda till orimliga konsekvenser.
            Frågan är vad som kan betecknas som ”större omfattning”. Om en
            hästhållare har fyra tävlingshästar, är det ”större omfattning”?
            Vad är ”större omfattning” när det gäller sällskapsdjur? Hur många
            hundar eller katter kan man ha? Det blir en orimlig gränsdragning
            att bedöma vad som är ”större omfattning”. Vårt förslag är att
            tillstånd ska gälla för dem som på yrkesmässiga grunder håller
            sällskapsdjur eller hästar. Lagparagrafen bör därför justeras
            i enlighet med detta.
          </p>
          <p>
            Ersättning för produktionsbortfall
          </p>
          <p>
            Det är bra att regeringen klargör att full ersättning för produktionsbortfall
            ska lämnas redan vid misstanke om utbrott av vissa särskilt allvarliga
            epizootiska sjukdomar. Det är dock missvisande att tala om full
            ersättning eftersom man de facto bara får ersättning till 50 96.
            Vi vill erinra om att Kristdemokraterna tidigare avvisade den
            sänkning av ersättningen som regeringen och sedan en riksdagsmajoritet
            antog. Vi menar att den sänkta ersättningen tog bort ett viktigt
            incitament för djurägaren att tidigt anmäla misstänkt sjukdom.
            Vi vidhåller att de djurägare som är anslutna till frivilliga
            kontrollprogram och som arbetar med förebyggande åtgärder ska
            garanteras full ersättning, dvs. 100 24, för kostnader eller förluster
            beroende på epizooti- eller zoonoslagen.
          </p>
          <p>
            Straffsanktioner
          </p>
          <p>
            Det är inte förenat med någon straffsanktion för en djurhållare
            att hindra och motsätta sig en inspektion av tillsynsmyndighet.
            Detta kan få till följd att en djurhållare utan risk för straff
            kan motsätta sig inspektion för att med denna åtgärd t.ex. vinna
            tid och undanröja bevis etc. Detta är en brist i lagstiftningen
            som måste rättas till.
          </p>
          <p>
            2000/01:c999
          </p>
          <p>
            21
          </p>
          <pb facs="riksdagen-motions-pdf/data/200102/mot_200102_MJ_0035/mot_200102_MJ_0035-0004.pdf"/>
          <p>
            2001/02:MJ35
          </p>
          <p>
            12
          </p>
          <p>
            Ansvaret för djurskyddet
          </p>
          <p>
            Det är också en stor brist att regeringen ännu inte lämnat förslag
            till riksdagen om sin syn på det samlade djurskyddet, ev. djurskyddsmyndighet
            och ansvarsfrågan vad gäller tillsynen av djurskyddet. Denna fråga
            har dragits i långbänk på ett sätt som skapat oro och osäkerhet
            hos myndigheter och djurhållare. Regeringen bör nu skyndsamt lämna
            förslag till riksdagen i denna fråga.
          </p>
          <p>
            Stockholm den 9 april 2002
          </p>
          <p>
            Caroline Hagström (kd)
          </p>
          <p>
            Ulf Björklund (kd) Ester Lindstedt-Staaf (kd) Johnny Gylling
            (kd) Ulla-Britt Hagström (kd) Harald Bergström (kd) Tuve Skånberg
            (kd) Magnus Jacobsson (kd) Lars Gustafsson (kd) Mikael Oscarsson
            (kd) Annelie Enochson (kd)
          </p>
        </div>
      </div>
    </body>
  </text>
</TEI>
