<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02040">
  <teiHeader>
    <fileDesc>
      <titleStmt>
        <title>En långsiktig industripolitik</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En långsiktig industripolitik</title>
          <idno type="rdwebb">G6022040</idno>
          <rs type="number">2040</rs>
          <ref type="dokument_url_text">http://data.riksdagen.se/dokument/G6022040/text</ref>
          <ref type="dokument_url_html">http://data.riksdagen.se/dokument/G6022040</ref>
          <ref type="dokumentstatus_url_xml">http://data.riksdagen.se/dokumentstatus/G6022040</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YPxgnghdLxQwf1V29mjo8c" type="signed"/>
        <correspContext corresp="i-YPxgnghdLxQwf1V29mjo8c">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2040/mot_198283__2040-001.pdf"/>
      <fw xml:id="i-4xu3SW588HhUk9FHhSkUG3">
        Motion 1982/83:2040
      </fw>
      <div type="motHeader" xml:id="i-7SkwVtZTATj3CjvHgBDLxu">
        <div type="motTitle" xml:id="i-3tqLz1hHBDmkzK6CjgBvfc"/>
        <div type="motSubmissionInfo" xml:id="i-EVF9vwf6t6qpijb6zywPR9"/>
      </div>
      <div type="motBody" xml:id="i-4Pz5CF57XuYPNatLegAkgJ">
        <div xml:id="i-MoEGRQrKgnbAsvqN4NsQ6N">
          <p xml:id="i-WbgJhT5azVgP8LPkhoTsNz">
            14
          </p>
          <p xml:id="i-JqetFaUwiRtdKf2TsGK6WF">
            Lars Werner m. fl. En långsiktig industripolitik
          </p>
          <p xml:id="i-RHhyVCr7KWd82bE9PVJMnk">
            En verkningsfull kamp mot den ekonomiska krisen förutsätter en
            kvali- tativt annorlunda och långsiktigt upplagd industripolitik.
            Sverige saknar en sådan politik. Det som här traditionellt betecknas
            som industripolitik är ett osammanhängande knippe av kortsiktiga
            åtgärder, vilka inte hålls samman av något egentligt mål eller
            någon medveten strävan. I föreliggande motion skisseras bakgrunder,
            problem och åtgärder, som krisen aktualiserar inom industripolitikens
            område. kara Till en början måste industripolitiken organiskt
            knytas samman med det större samhälleliga perspektivet. Industripolitik
            uppfattas i etablerade sam- manhang vanligen teknokratiskt och
            ”ekonomistiskt” — ett komplex av tekniskt-ekonomiska faktorer,
            som är mer eller mindre värdeneutrala. Ett industriellt samhälles
            inbyggare kan inte vika undan frågor såsom vad slags samhälle,
            som framgår ur en viss industriell och teknologisk utveckling,
            hur maktförhållanden, värderingar, kultur m. m. påverkas. Av nämnda
            skäl måste man också frigöra sig från föreställningen, att in-
            dustripolitik skulle stå neutral i förhållande till samhällsklasserna.
            Idén att ”visitter alla i samma båt”, att industripolitik är ett
            nationellt intresse i vilket företagare och fackföreningsrörelse
            förenas, är falsk. Sådana föreställningar uppkommer bara, där
            ett självständigt ideologiskt medvetande hos arbetar- rörelsen
            saknas eller är dåligt utvecklat. En arbetarrörelse, vars mål
            är social frigörelse och ett klasslöst samhälle, inser att det
            på ett större samhälleligt plan måste råda obönhörliga objektiva
            motsättningar mellan olika intressen och strävanden i det industriella
            produktionssystemets utvecklingsprocess. I valet av industripolitik
            tar man, vare sig man vill det eller ej, ställning härtill. Det
            är emellertid samtidigt tänkbart att den ideologiska strävan kan
            vara förenlig med varierande industripolitiska strategier. Det
            gäller såväl om man utgår från en kapitalistisk som en socialistisk
            strävan. tara Svensk industripolitik är passiv och odynamisk.
            Den består grovt uttryckt av: 1. olika subventioner till företag
            i form av pengar och tjänster, 2. inslag i statlig forskningspolitik
            (delvis en förtäckt subvention), 3. speciella regio- nalpolitiska
            förmåner samt 4. viss statlig utrednings- och analysverksam- het.
            Företagsstödet är dels mer generellt, dels avdelat till utpräglade
            krisbran- scher. Krisstöden har varit nödvändiga och oundvikliga
            men kan sägas ha varit alltför litet inriktade på förnyelse. I
            realiteten har det statliga engage-
          </p>
          <pb facs="riksdagen-motions-pdf/data/198283/mot_198283__2040/mot_198283__2040-002.pdf"/>
          <fw xml:id="i-N5TxvKuikQrAgYJqFGvT4T">
            Mot. 1982/83:2040 15
          </fw>
          <p xml:id="i-FokoE8XeuRcSqgcLovXkco">
            manget väsentligen blivit ett sätt att överföra privatkapitalets
            avvecklings- kostnader på samhället. Det regionalpolitiska elementet
            i industripolitiken har varit svagt och inte stått i proportion
            till krisregionernas behov och si- tuation. Den offentliga analysverksamheten
            är intressant men utgör mer en spegling av utvecklingen än en
            bas för självständig politisk meningsbild- ning. Nästan all industripolitik
            bedrivs i ett mycket kortsiktigt perspektiv. S. k. strukturplaner
            för krisbranscher har bara några få års räckvidd. Som ”lång- siktigt”
            räknas allt över fem år. Sektoriseringen är utpräglad, varje område
            betraktas för sig. Graden av förutseende är ringa, och insatserna
            oftast sena. Framtiden förekommer i det industripolitiska tänkandet
            enbart som mycket lösliga förutsägelser om trender, och det betonas
            att man egentligen inte kan sägas något säkert. Kort sagt: det
            existerar ingen strategi. krk Avsaknaden av strategi har en bestämd
            bakgrund. Sverige tillhör kretsen av gamla, västliga industriländer.
            Krisens struktur- och stagnationsproblem har där gjort sig starkt
            gällande. Framtidsförvänt- ningarna är svaga. Det brister i kritisk
            självständighet och nyorientering även på det ekonomiska och politiska
            tänkandets områden. Denna atmosfär har fött romantiska och primitiva
            föreställningar, vilka griper tillbaka på den klassiska liberala
            ekonomins schabloner. Synen på industripolitiken är märkt av detta.
            Industriell utveckling ses som enbart styrd av ”marknaden”. Den
            är den anonyma, oåtkomliga allmakten, vars bud inte kan trotsas,
            med mindre än att avvikelsen straffar sig själv. Industripolitik
            blir med en sådan inställning en fråga om att ”anpassa sig” till
            marknaden, att finna någon ”nisch” där. Vad som i sin tur styr
            marknaden är något man varken vet eller anser sig behöva veta.
            Eftersom marknaden inte anses kunna förutses, och eftersom prismekanismerna
            sörjer för att ”rätt” produktion kommer till stånd, får industripolitiken
            givetvis en osam- manhängande, nyckfull och kortsiktig karaktär.
            Det som sker, sker. Med- vetenheten blir låg, då alla tankar på
            förutseende eller styrande åtgärder avvisas. Industriella framsteg
            ses som följder av geniers, uppfinnares och ledares initiativ.
            Personligt ledarskap och elitism förgudas, processens samhälleliga
            karaktär underskattas, institutionella förhållanden nedvärderas
            som ”byrå- kratiska” hinder eller ”kollektivism”. Det är en allmän
            återgång till en in- divid-centrerad vilda-västern-bild av modern
            industrikapitalism — allt medan i verkligheten kapitalismen blir
            alltmer institutionell och de institutionalise- rade jätteföretagens
            inflytande och betydelse allt större. Denna förljugenhet omöjliggör
            en verklig problemanalys. Den speglar bara den ekonomiska oligarkins
            tilltagande egoism och impotens. Högre vinster, lägre löner, mer
            export och multinationalisering av ekonomin, ersätt
          </p>
          <pb facs="riksdagen-motions-pdf/data/198283/mot_198283__2040/mot_198283__2040-003.pdf"/>
          <fw xml:id="i-9ZpcvgB5FVri936c3dWNnP">
            Mot. 1982/83:2040 16
          </fw>
          <p xml:id="i-TiSaCECxyNTpPqPRv8BWZ3">
            politiker med köpta ekonomer och politik med varumarknadens spel
            — där är den stagnerande kapitalismens ”krisprogram”, ägnat att
            föra krisens bördor över på andra än oligarkin. Gentemot denna
            konstlat pionjärromatiska konservatism har svensk arbe- tarrörelse
            f. n. inget verkligt alternativ. Socialdemokratins ledning ställer
            tvärtom aktivt upp på kortsiktigheten, marknads”anpassningen”
            och den falska bilden av kapitalismen. 1930-talets för sin tid
            nya krispolitik har ingen motsvarighet i dag. Exportoffensiv och
            sänkta reallöner är budskapet från både börshus och kanslihus.
            tra Det har sitt intresse att ställa den förhärskande synen på
            industripolitik i Sverige mot den som präglar ett annat avancerat
            kapitalistiskt etablissemang med hög kapitalkoncentration — det
            japanska. I återgivningen av officiella japanska ståndpunkter
            om nutida och framtida industriproblem framgår bl. a. följande:
            Japansk industripolitik är medvetet långsiktig. Bestämda val av
            utveck- lingsledande sektorer görs och vägleder investeringspolitiken.
            Detta är en huvudfaktor bakom den japanska industrins förstärkta
            relativa position efter 1950 och dess relativt sett snabbare produktivitetsutveckling
            och moderni- sering. Japansk industripolitik utformas i en samlad
            institutionell ram och leds av statliga organ. Ehuru den ideologiska
            sammansmältningen med storkapitalet är fullständig, företräder
            statsorganen aktivt de övergripande intressena gentemot de enskilda
            företagen. Planeringen är indikativ och ej styrande, men genom
            statsorganens starka ställning — även i projektens konkreta ut-
            formning — har företagen vanligen inget reellt alternativ utanför
            de statliga riktlinjerna. Den officiella japanska framtidsvisionen
            innefattar bl. a. följande premis- ser: Exporten skall relativt
            sett dämpas i förhållande till produktion för en vidgad nationell
            marknad. Detta skall'ses mot bakgrund av att Japan expor- terar
            20 26 av BNP mot Sveriges 32 9. Den offentliga sektorn växer snabbt
            i dagens Japan och förutses växa än snabbare i relation till BNP.
            Skattetrycket förutsätts öka för att möta efter- släpningen i
            sociala och levnadsförhållanden. Man väljer medvetet utvecklingsledande
            sektorer, vilka är väsentligen andra än de som hittills varit
            exportledande. Nationell teknologisk självständighet betonas.
            Grundforskning skall stär- kas på den rena produktforskningens
            relativa bekostnad. Filosofi och metod i japansk kapitalistisk
            industripolitik är alltså på nästan alla väsentliga punkter motsatt
            kapitalistisk industripolitik i Sverige. Vi framhåller nu ingalunda
            Japans industripolitik, därför att den till sitt sociala innehåll
            skulle vara eftersträvansvärd. Den har tvärtom en mängd djupt
            stötande drag. Exploatering av människa och natur är, liksom det
          </p>
          <pb facs="riksdagen-motions-pdf/data/198283/mot_198283__2040/mot_198283__2040-004.pdf"/>
          <fw xml:id="i-DYSQho6KJ1pztskjA3PcBz">
            Mot. 1982/83:2040 17
          </fw>
          <p xml:id="i-LgGPr2CSwoF5UMKx1vja9B">
            sociala förtrycket, långt brutalare i Japan än i Sverige. Klasstriderna
            är följ- aktligen också bittrare — talet om japanska arbetares
            ”samhörighet” med företagen är en myt. Det intressanta ligger
            i stället i analys och metodik, som så helt skiljer sig från den
            svenska motsvarigheten. Härskande föreställningar i Sverige ter
            sig primitiva och verklighetsfrämmande. De japanska utgår från
            en långt san- nare bild av en högt utvecklad industrikapitalism
            och dess villkor. Man inser exportstrategins begränsning. Man
            erkänner behovet av förutseende och planering (låt vara enbart
            kapitalistisk sådan). Man ser marknaden lika mycket som en produkt
            av industrins agerande som en bas härför. Man har inga illusioner
            om ”fria” företag och företagare — man ser de institutionella
            sambanden och utvecklingens karaktär av integrerad process. Dessa
            obser- vationer är giltiga också för andra mogna — eller övermogna
            — kapitalistiska ekonomier. Sverige hör till denna grupp av ekonomier.
            kara Uppgiften för svensk arbetarrörelse är att dels övervinna
            den industriella krisen, dels knyta antikrispolitiken på det industriella
            planet till en föränd- ring av kvalitativa samhällsförhållanden
            — främst den sociala och ekonomiska maktstrukturen. I ljuset av
            denna uppgift ter sig nuvarande svenska industripolitik passiv
            och konservativ. Den måste därför nyformuleras. Detta bör ske
            utifrån några grundläggande element i krisens natur och den ekonomiska
            situationen över huvud taget. Kortfattat är utgångspunkterna därvid
            följande. I regeringens finansplan framställs krisen väsentligen
            som en produkt av åtstramningspolitiken i ett antal industriländer.
            Åtstramningspolitiken för- värrar visserligen krisen men förklarar
            den inte och utgör inte dess orsak. Krisen består av flera element.
            Den är till en del en kortsiktig vågdal av den art, som regelmässigt
            förekommit i kapitalistiska ekonomier sedan tidigt 1800-tal. Orsaken
            härtill är temporär överackumulation av kapital som följd av ekonomins
            anarkiska karaktär (investeringsbeslut är inte samordnade) samt
            en inneboende motsättning mellan arbete och kapital. Den senare
            ska- par tendens till kontinuerlig obalans mellan produktion och
            avsättning. Dagens korta konjunkturkris ingår i en längre våg,
            inom vilken de korta nedgångarna blivit allt djupare. Den längre
            vågen började kring 1965. Den sammanfaller med en stor omgruppering
            av kapital och-en snabbt tilltagande multinationalisering av världsekonomin.
            Omgrupperingen har många inslag —t. ex. den ökade kapital- och
            industriutflyttningen från Sverige, den mindre mångsidigheten
            i inhemsk produktion, den ökade kapitalkoncentrationen, det större
            importberoendet. Inom krisens allmänna ram utlöses vidare vissa
            för Sverige typiska struk- turproblem, bundenhet vid energikrävande
            och råvaruextensiv produktion, långsiktigt sjunkande relativpriser
            på vissa viktiga stapelvaror. Liknande fe- nomen i svensk ekonomi
            förekom årtiondena kring 1880 och 1920-talet. Pro-
          </p>
          <pb facs="riksdagen-motions-pdf/data/198283/mot_198283__2040/mot_198283__2040-005.pdf"/>
          <fw xml:id="i-9GGXXyT3XWxKAfjZ4ikJdt">
            Mot. 1982/83:2040 18
          </fw>
          <p xml:id="i-29A8iCde5MSWSQuRyzTfnE">
            blemet förvärras i dag av att det i hög grad drabbar vissa landsdelar
            med ensidig, ”kolonial” ekonomi. Industriell teknologi håller
            på att anta radikalt annorlunda former. Följ- derna blir sannolikt
            dels att hela skikt av en befolkning ställs utanför normala samband
            med arbetsliv och samhälle, dels ökad uppknytning av mindre län-
            der till koncept formade av industriella stormakter och/eller
            transnationella finansimperier. Ingen tycks i dag heller ha grepp
            om de allmänna djupgående följderna för hela samhällets utformning,
            som den nya teknologiska epoken kan framkalla. Det enda som hittills
            hållit de drastiska förändringarna till- baka är depressionen
            själv med sitt pessimistiska investeringsklimat. Krisen förstärks
            över huvud genom det privata kapitalets svaga förvänt- ningar.
            Defensiva strategier, kortsiktiga perspektiv och förskjutning
            av akti- viteten till finansiella operationer dominerar. Politiskt
            har detta en tendens att befordra och skärpa diverse kompenserande
            företeelser: rustningssträ- vanden, aggressivitet, imperialism,
            tilltagande likgiltighet inför sociala och ekologiska aspekter
            på industrialismen. Till de ideologiska följdföreteelser- na hör
            också vad man kallar ”konsumism” — dvs. en inriktning på varu-
            och prylkonsumtion som ett huvudändamål för det mänskliga livet.
            Det är va- rorna som gör människan. Följaktligen blir också det
            ekonomiskt-politiska programmet för både borgerligheten och det
            ledande skiktet inom socialde- mokratin att söka återvinna 1950-
            och 1960-talens speciella typ av tillväxteko- nomi. kärra Från
            de generella dragen i krisens dynamik ger sig sedan ett antal
            bestämda slutsatser rörande den svenska industriutvecklingen.
            Exportstrategin är felaktig och riskfylld. Exporten kan inte väntas
            bli le- dande i industrialiseringens nya fas. Devalveringen ändrar
            i grund ingenting — särskilt inte på en smula sikt. Flera länder
            (Spanien, Grekland, Brasilien) devalverar nu, pundet och dollarn
            flyter nedåt. Världshandelns utveckling är svag, särskilt inom
            de regioner, dit svensk export är koncentrerad. Att ytter- ligare
            öka multinationalisering och specialisering i svensk industri
            är heller inte fördelaktigt. Huvudbasen för nyindustrialiseringen
            blir nationell. Den inhemska efter- frågan får vital betydelse.
            Detta står i motsättning till såväl den hittillsva- rande tendensen
            som den ekonomiska politikens inriktning. Det stämmer däremot
            med det allt tydligare behovet att försvaga en någorlunda rimlig
            grad av ekonomisk och politisk självständighet för landet. Ingenting
            visar att det privata storkapitalet kan förväntas bli ledande
            i en nödvändig nyindustrialisering. Den ledande faktorn måste
            i stället vara ett program utarbetat och lett i samhällelig regi.
            Inom detta program måste en rad långsiktiga vägval träffas. Man
            måste äntligen erkänna att produktionen påverkar marknaden minst
            lika mycket som marknaden påverkar produk- tionen. Arbetarrörelsen
            och arbetarpartiernas parlamentariska majoritet måste
          </p>
          <pb facs="riksdagen-motions-pdf/data/198283/mot_198283__2040/mot_198283__2040-006.pdf"/>
          <fw xml:id="i-DZdjjKty2CwnHq9T16Hh4W">
            Mot. 1982/83:2040 19
          </fw>
          <p xml:id="i-2JRpeypFWZSDuqVz4D1Fyi">
            ha en klar, självständig filosofi rörande framtidens industriella
            teknologi. Den senare innehåller en potential av djupt motsägelsefulla
            möjligheter. Sådana möjligheter måste främjas, som tjänar uppbyggnaden
            av ett jämlik- hetens och demokratins samhälle, som motverkar
            hierarkier, elitism och kunskapsmonopol och som kan bidra till
            lösningen av motsättningar mellan produktion och ekologi. Tillväxt
            måste tolkas i kvalitativa, sociala värdeter- mer och mindre i
            kvantitativa. Det blir också allt uppenbarare att Sverige måste
            välja en självständig väg i den fortsatta industrialiseringen.
            En liten nation får inte låta internationali- seringen drivas
            över den optimala gräns, bortom vilken landet blir en eko- nomisk
            ”banan-republik”. Frihandeln får inte övertolkas därhän, att multi-
            nationella imperier styr alla grundläggande villkor för den industriella
            ut- vecklingen. En överdriven grad av specialisering av industrin
            bryter dessutom sönder de samband, som eljest råder i en industriell
            ekonomi. Detta tenderar att skapa en rad problem i form av stockningar,
            marknadsstörningar och struk- turella obalanser. Ett program för
            landets industriella utveckling bör därför ta sikte på att återställa
            förlorade samband och eftersträva en större allsi- dighet i den
            industriella produktionen som helhet. Det nu anförda problemet
            bildar en viktig del av de analyser och diskussioner som förs
            rörande eko- nomisk utveckling. I allt högre grad framstår ett
            sammanhållet nationellt hushållningssystem som ett villkor för
            en sund och balanserad industrialise- ring. Snabbare varucirkulation,
            inbyggda slitage och produktvariationer som är socialt och civilisatoriskt
            ändamålslösa måste motverkas. Sådan teknik och produktion skall
            i stället främjas som tjänar lösandet av stora sociala och miljömässiga
            problem, och som förbättrar levnadsförhållandena i en djupare
            mening. Det är t. ex. viktigare att omvandla de totala stadsmiljöerna,
            så att de blir uthärdligare för barnen, än att lyckliggöra de
            vuxna med två eller tre personbilar per hushåll. Det är viktigare
            att bygga upp arbetarkooperativ i Norrland än att med investeringar
            i världens frizoner skärpa utplundringen av fattiga och beroende
            folk. Det är viktigare att mobilisera den breda be- folkningens
            förmåga till kunskap och insikt, än att främja produktionssys-
            tem, som delar folk i kunskapseliter och maktlösa underproletariat.
            Det finns med andra ord avgörande vägval, som väntar i den svenska
            in- dustrialiseringens nästa avsnitt. Frågan gäller, vems värderingar
            som skall avgöra dem. taka Mot den här skisserade bakgrunden kan
            ett program för en vidare, lång- siktig industrialisering av Sverige
            formuleras i följande punkter: 1. Ett samlat nationellt program
            för industrins utveckling bör utarbetas. Det bör i en perspektivplan
            för de närmaste 25 åren fastlägga utvecklings- linjer och områden
            för avgörande nya insatser. 2. Under 10-årsperioden från 1983
            bör målet för programmet vara ett
          </p>
          <pb facs="riksdagen-motions-pdf/data/198283/mot_198283__2040/mot_198283__2040-007.pdf"/>
          <fw xml:id="i-GiC84mMzG4ifC7ecG7iQAh">
            Mot. 1982/83:2040 20
          </fw>
          <p xml:id="i-TSvZ1tp4BmtZwiZQpgMtCz">
            nytillskott av 100 000 heltidsarbeten utöver den rådande trenden.
            3. Ansvaret för programmet är en samhällelig angelägenhet. Det
            måste utarbetas under ledning av regering, riksdag samt valda
            företrädare för fack- föreningsrörelsen och ett — förhoppningsvis
            — helt löntagarstyrt fondsystem. Olika former för gemensamt och
            samhälleligt ägande torde bli oundgängliga för merparten av den
            nya industrin. 4. Affärsbanker och finansinstitut bör nationaliseras.
            De bör med sin fackexpertis delta i programmets utarbetande. 5.
            Programunderlaget bör vara en kombination av ekonomisk, industri-
            teknisk, naturvetenskaplig och socialvetenskaplig kunskap, där
            man strävar efter samhälleliga perspektiv. 6. Programmet bör allmänt
            syfta till att minska det tunga inslaget av rå- varuproduktion,
            halvfabrikat och energikrävande processer till förmån för vidareförädling
            och avancerad färdigvaruproduktion. Detta är nödvändigt, inte
            minst för att bryta den ensidiga ekonomi, som traditionellt präglar
            stora delar av landet. 7. De områden som främst kan komma i fråga
            som ledande i utvecklings- programmet är: avancerade transportsystem
            teknik för utbildning och kunskapsförmedling datorer och elektronik
            telekommunikationsutrustning industrimaskiner byggnads- och stadsplaneteknik
            nya processanläggningar alternativ, förnybar energi miljöteknik
            medicinsk teknik ”autonoma” produktionsstrukturer 8. Behovet att
            utveckla en rimligare nationell självständighet på nyare avancerade
            områden får inte ställas i motsättning till behovet av förnyelse
            i traditionella industrier, som järn-, stål- och skogsindustri.
            Även om de se- nare inte kan ge nettotillskott till sysselsättningen,
            är de i behov av insatser för att försvara befintliga positioner.
            Delar av den nyare industrin bör därför inriktas på att stödja
            modernisering av de gamla basindustrierna (process- anläggningar,
            energiteknik). 9. Dator- och elektronikbranscherna bör nationaliseras.
            Det är helt nöd- vändigt att skapa en bas för frigörelse från
            utländska koncept och utländsk produktion på området. Detta är
            ett villkor för att den nya tekniken skall kunna formas efter
            progressiva sociala och mänskliga värderingar och accep- teras
            som sådan. Nästa generation datorer bör grundas på självständiga
            kon- cept. Datoriseringen av tillverkningsindustri och administration
            bör styras så, att den mobiliserar kunskap hos de breda skikten
            arbetande och tillgo- dogör sig befintlig yrkeskunskap.
          </p>
          <pb facs="riksdagen-motions-pdf/data/198283/mot_198283__2040/mot_198283__2040-008.pdf"/>
          <p xml:id="i-YQjneAsQ75C3f85MxZVjns">
            AE LE NS Re AA
          </p>
          <fw xml:id="i-Pz3XoUVaZzojK6qsy4CEam">
            Mot. 1982/83:2040 21
          </fw>
          <p xml:id="i-CbQX8hvWD9mLN1x2ScbmbU">
            10. Efterfrågebasen för väsentliga delar av den nya produktionen
            måste skapas genom samhällsinvesteringar på viktiga områden. Dessa
            kan riktas så, att genomgripande resultat uppnås på områden, där
            förnyelse är särskilt angelägen. I programmets tidiga skede kan
            de spårbundna trafiksystemen och processindustrins modernisering
            vara exempel härpå. Likaså är instal- lationer och metoder för
            att bekämpa arbetsmiljöfaror inom industrin ett område, där avsevärda
            sociala och ekonomiska vinster kan bli följden. Sam- hällsinvesteringarna
            har över huvud stor betydelse som normgivare för pro- duktionens
            utformning. 11. De regionala obalanserna och kriserna måste föranleda
            en riktad för- delning av de nya industriinvesteringarna. Detta
            är särskilt viktigt, med tan- ke på att strukturproblemen är proportionsvis
            svårare i skogslän och bruks- bygder — även om arbetslösheten
            kvantitativt är större i söder. Tillskottet av nya arbeten i skogslänen
            måste sålunda vara proportionellt större än deras andel av arbetslöshet
            och undersysselsättning. 12. En mindre, men inte oväsentlig del
            av de nya investeringarna bör ägnas vad man i bl. a. Frankrike
            brukar kalla ”autonoma” strukturer. Dit hör arbetar- och bondekooperativ
            eller andra typer av företag i mindre skala, vilka är delar av
            regionala självförsörjningssystem. De utgör alternativ till överdrivet
            koncentrerade strukturer och är ägnade att minska den regionala
            sårbarheten. Deras aktivitetsskapande roll i en eljest starkt
            institutionalise- rad industrialism skall inte heller underskattas.
            13. En förändring inom vissa ramar av Sveriges förhållande till
            vad som kallas frihandelssystemet är nödvändig. Även om Sverige
            behåller en relativt stor utrikeshandel (25 20 av BNP torde vara
            minimum även med våra ut- gångspunkter), är en måttfull protektionism
            oundviklig för uppbyggnaden av vissa nya typer av produktion.
            Begränsningarna behöver dock inte bli mer omfattande än de som
            redan i skilda former tillämpas av flera stora indu- striländer
            (USA, Frankrike). De kan i betydande mån ha formen av styrda samhälleliga
            beställningar. 14. Ien ny industriell epok måste också ett genombrott
            ske för nya former av arbetsorganisation och förvaltning. Man
            måste bryta med de hierarkiska och elitistiska styrprinciperna,
            och ersätta dem med demokratiska förvalt- nings- och styrformer,
            där de arbetande själva är den kollektiva ledande kraften. Nya
            såväl som existerande samhällsägda industrier är naturliga spjutspetsar
            i denna demokratisering.
          </p>
          <p xml:id="i-GFrhq72sQCtv1oXuWnQX6m">
            15. Till demokratiseringen är också knutet en förändring i den
            ekonomis- ka teoribildningen. Tillväxt är att definiera som en
            ökning i produktionens sociala nytta och dess bidrag till höjande
            av den samhälleliga livsformens civilisatoriska innehåll. Rovdrift
            och förgiftning är inte tillväxt, så är inte heller fler varuenheter
            med urholkat bruksvärde. Tillväxt är egentligen bara lika med
            produktion, som utan att föröda ”rikedomens urkällor” — naturen
            och arbetaren — med en minskande daglig arbetstid förmår åstadkomma
            en ständig ökad mängd bruksvärden till ett konstant samlat bytesvärde.
            Teknik
          </p>
          <pb facs="riksdagen-motions-pdf/data/198283/mot_198283__2040/mot_198283__2040-009.pdf"/>
          <fw xml:id="i-ViyAmLGouiyX5pujdqXX29">
            Mot. 1982/83:2040 22
          </fw>
          <p xml:id="i-7Bd97gXcN4pMA37Qe6imKh">
            finns eller är under utveckling, som möjliggör ett sådant ekologiskt
            och ra- tionellt industrisamhälle. Det gäller att hindra denna
            tekniks deformering för rent kommersiella syften. Det gäller med
            andra ord makten över den. Att beräkna kostnad och effekt av ett
            långsiktigt industriprogram är vansk- ligt. Det underlag som finns
            i form av prognoser och s. k. scenarier är alltför svävande. Med
            reservation härför kan dock vissa uppskattningar göras. Industrins
            bruttoinvesteringar var 1982 17 miljarder kronor och de väntas
            minska något 1983. Uppskattningar från Industriverket pekar mot
            en total bruttoinvestering i industrin av 190 miljarder i 1982
            års pris. Den aktuella trenden tyder snarast på ca 170. Ett tillskott
            av 100 000 nya heltidsarbeten nödvändiggör — uppskattat med ledning
            av tidigare investeringsmönster och utveckling av antalet arbeten
            — en höjning av investeringarna med mellan 80 och 100 miljarder
            kronor. Beloppet varierar med hänsyn till utbyggnadens fördelning
            på produktionsgrenar. Finansieringen av programmet är tänkbar
            i något olika former, bl. a. be- roende på hur pass ambitiöst
            man arbetar med att bygga upp någon form av löntagarstyrt fondsystem.
            Via ett fondsystems kanaler eller via beskattning kan man också
            dra in delar av de medel, vilka nu används för finansiella operationer
            av improduktiv natur. I övrigt kan man — i olika proportioner
            — tillföra medel via statsbudget, statlig upplåning och direkt
            via banksystemet. Uppskattningar av hur antalet nya arbeten kommer
            att fördelas är svåra att göra utan mer förfinade modeller. De
            tal som här anförs ska ses, inte som prognoser, utan som möjliga
            och önskvärda mål för medvetna och riktade insatser. De skiljer
            sig i detta av- seende från tal, vilka redovisas av t. ex. Industriverket
            i dess prognoser och sannolikhetsbedömningar. Då det gäller fördelningen
            på produktionsområden får talen ses som approximativa. Inom samma
            totala program är något annorlunda kombina- tioner tänkbara. De
            här redovisade talen bygger på en förhållandevis snabb utbyggnad
            av ny teknik — som förut sagts gäller förutsättningen av en sam-
            hällsstyrd datorisering utifrån nationella program. Vad som vinns
            i antal arbeten genom en sådan snabb utvecklingstakt kan naturligtvis
            minska till- skotten i vissa andra branscher, beroende på att
            automatisering av tillverk- ningsprocesser där går snabbare. En
            mer dämpad utveckling av dator- och elektronikindustrin ger omvänt
            ett något ökat antal arbeten i vissa andra branscher. På samma
            sätt är arbeten för processindustrins direkta och indi- rekta
            behov delvis beroende av hur starkt man går in för en dämpning
            av råvaruuttaget till förmån för höggradig förädling. Det bör
            påpekas att relationen mellan investeringar och sysselsättning
            blir allt svårare att uppskatta. Investeringarnas sammansättning
            har vida större betydelse för hur många arbeten som tillskapas
            än vad själva storleken på investeringarna har. Det blir allt
            vanligare att investeringar leder till syssel- sättningsminskningar
            i en viss bransch — även när parallellinvesteringar i samma bransch
            kan medföra fler arbeten i olika sidobranscher.
          </p>
          <pb facs="riksdagen-motions-pdf/data/198283/mot_198283__2040/mot_198283__2040-010.pdf"/>
          <fw xml:id="i-2qd5MVgCWH41MTnbkoEJny">
            Mot. 1982/83:2040 23
          </fw>
          <p xml:id="i-VUfdkNw4Z9KH37T6Na3bUe">
            I den här angivna totalramen ingår inte direkta sysselsättningseffekter
            av ökat bostadsbyggande. Med nu nämnda reservationer kan man formulera
            följande mål för antal nya arbetén inom olika områden av industrin:
          </p>
          <p xml:id="i-QvdmGcwWSsbAyS3AuCDe8a">
            tillverkning av nya processanläggningar 6 000 maskin-, apparat-
            och verktygsindustri 10 000 dator- och elektronikindustri 20 000
            produktion för järnvägsväsen och övrig kollektiv- trafik (materiel
            och anläggn.) 15 000 tätortssanering och stadsplanering 5000 övrig
            anläggnings- och byggnadsverksamhet 5000 träkemi och övrig träförädling
            5000 arbetsmiljöteknik och övrig miljöteknik 5000 produktion för
            alternativa energisystem 5 000 fartyg m. m. för inrikes sjöfart
            3 000 medicinsk teknik och bioteknik 3 000 utrustning i övrigt
            för vårdsektor, barnomsorg, undervisning och administration 10
            000 brytning av nya mineral 1000 instrumentindustri och optisk
            industri 2000 ”autonoma strukturer” — livsmedel, fodermedel, annan
            lokal industri 3 000 projektförberedelser för långsiktig utveckling
            2000
          </p>
          <p xml:id="i-DfLuj6dswyspdGxciX2DaM">
            Mot bakgrund av det anförda förslås 1. attriksdagen beslutar
            att hos regeringen begära utarbetande av ett förslag till industripolitiskt
            program för 100 000 nya arbeten i enlighet med vad som anförs
            i motionen, 2. attriksdagen beslutar att bevilja ett förslagsanslag
            på 1 000 milj. kr. för budgetåret 1983/84 till förberedelse och
            projektering.
          </p>
          <p xml:id="i-X4oqTitEVna9fDkZ546QaR">
            Stockholm den 25 januari 1983
          </p>
          <p xml:id="i-KRJCGpqkqdBXfRWLWyPbLB">
            LARS WERNER (vpk) KARIN NORDLANDER (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            JÖRN SVENSSON (vpk)
          </p>
          <pb facs="riksdagen-motions-pdf/data/198283/mot_198283__2040/mot_198283__2040-011.pdf"/>
          <p xml:id="i-KRXjis5nkcp2Xvoxi12LMq">
            minab/gotab Stockholm 1983 7360.
          </p>
        </div>
      </div>
    </body>
  </text>
</TEI>
