<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00205">
  <teiHeader>
    <fileDesc>
      <titleStmt>
        <title>Buller i tätorterna</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Buller i tätorterna</title>
          <idno type="rdwebb">GU02C205</idno>
          <rs type="number">C205</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C205/text</ref>
          <ref type="dokument_url_html">http://data.riksdagen.se/dokument/GU02C205</ref>
          <ref type="dokumentstatus_url_xml">http://data.riksdagen.se/dokumentstatus/GU02C205</ref>
          <ref type="doc">http://data.riksdagen.se/fil/43218DCA-91E2-4011-B6BF-6E809BA86522</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ViSu7o8brVi4JH88ZvCnAA" type="signed"/>
        <correspContext corresp="i-ViSu7o8brVi4JH88ZvCnAA">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-Wx5HUwJNyyuaeQN7hwfBLo" type="referral">
          <date when="2006-11-07"/>
        </correspAction>
        <correspAction xml:id="i-73TbCxRjVPC6r5Jp1472m4" type="dismissal">
          <date when="2006-11-07"/>
        </correspAction>
        <correspAction xml:id="i-gPyHmbm1n86HYvv9oQrkf" type="submission">
          <date when="2006-10-31"/>
        </correspAction>
        <correspAction xml:id="i-PEsLRCUbekchfGxP6UQYa5" type="numbering">
          <date when="2006-10-27"/>
        </correspAction>
        <correspAction xml:id="i-9HmigLxbknqBy5cfaPqxC8" type="transfer">
          <date when="2006-10-26"/>
        </correspAction>
        <correspAction xml:id="i-FQM29dkafZWQ3Xzk8VAjZu" type="assigned"/>
        <correspContext corresp="i-FQM29dkafZWQ3Xzk8VAjZu">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4zkLywxAzYTTKkFdsmSxqG" type="motBody">
        <div xml:id="i-EuZP4Qf7yZB3jbVLAARom4" type="TOC">
          <head xml:id="i-GUGS1gz6nRBFoKVkE5Ty6L">
            1 Innehållsförteckning
          </head>
          <list xml:id="i-Ae4rCQTn7X6cpStvncCV8x">
            <item xml:id="i-TjWnPxtBxcYbXuJVJoHWQn">
              1 Innehållsförteckning 1
            </item>
            <item xml:id="i-vZGgr5RsidAHfFNzKwfhq">
              2 Förslag till riksdagsbeslut 2
            </item>
            <item xml:id="i-96Fu1VuqaWeynEe33GiKHY">
              3 Bakgrund 3
            </item>
            <item xml:id="i-SfyuRahZR2kEzmoyVqsFE5">
              4 Buller ett hälsoproblem 3
            </item>
            <item xml:id="i-LCV5DJBm6qoZZKoe6fazKr">
              5 Utveckling av tätorterna 4
            </item>
            <item xml:id="i-DDtfWAP1Vu3scVKuGzJjs4">
              5.1 Boverkets rapport 4
            </item>
            <item xml:id="i-G3eGLr4LCMiRJ1sQgP7TxX">
              5.2 Den miljövänliga staden 5
            </item>
            <item xml:id="i-8aqy8hR8MAATD5FGZZKaoL">
              6 En helhetssyn 6
            </item>
            <item xml:id="i-VKUw1Y2vRqB6wAPCUspXPU">
              7 Plan- och bygglagen och miljöbalken 7
            </item>
          </list>
        </div>
        <div xml:id="i-VKCMidPzkYpZ8vprjvQb7a" type="motProposal" subtype="förslag">
          <head xml:id="i-J538hS4jAxdkA7fj6kCZ8J">
            2 Förslag till riksdagsbeslut
          </head>
          <list xml:id="i-MZx4LHyog1oXnRwm7iiUkr" style="ol">
            <item xml:id="i-V9RP9S54xxb4UFwpcTpTgQ">
              Riksdagen tillkännager för regeringen som sin mening vad i motionen
              anförs om ökade insatser för att sprida information och kunskap
              till beslutsfattare och allmänhet om bullersituationen och bullrets
              påverkan på hälsan. 1
            </item>
            <item xml:id="i-B518As6gziTyS9pCFFgnZ7">
              Riksdagen tillkännager för regeringen som sin mening vad i motionen
              anförs om att regeringen förtydligar riktlinjerna för buller.
            </item>
            <item xml:id="i-7oeWPkJLWX2HeVDKu7Vg36">
              Riksdagen tillkännager för regeringen som sin mening vad i motionen
              anförs om att mätningar av buller ska göras inomhus, bakom stängda
              fönster.
            </item>
            <item xml:id="i-RieuG133FrEZo614p6DGRj">
              Riksdagen tillkännager för regeringen som sin mening vad i motionen
              anförs om en samordning av plan- och bygglagen och miljöbalken
              vad gäller prövningen av planer då det gäller buller.
            </item>
          </list>
          <p xml:id="i-VX7NEBexAcUJaTqthY3WeS">
            1 Yrkande 1 hänvisat till SoU.
          </p>
        </div>
        <div xml:id="i-YTbzfvWvYAqo9eaKqjpy8W" type="motContent">
          <head xml:id="i-EsndJNpEyGinZibVt1d6ja" type="h1">
            Buller i tätorterna
          </head>
          <head xml:id="i-S7r3Yqt2XqoDDX7YdDfJRJ" type="h1">
            3 Bakgrund
          </head>
          <p xml:id="i-XQqGeZhvNoZftQTKwR9hQR">
            Riktvärden för buller från trafiken behandlades av riksdagen
            i mars 1997 i propositionen Infrastrukturinriktning för framtida
            transporter (prop. 1996/97:53) . Under årens lopp har tolkningarna
            av riktlinjerna varit många och inte minst har oklarheter uppstått
            då det handlat om att skapa nya bostäder i bullerutsatta stadsmiljöer
            något som ofta har lett till tidskrävande och kostsamma planeringsprocesser.
          </p>
          <p xml:id="i-5of8bWnHf4DxJPzxQhJVLp">
            För våra tätorter, många med akut bostadsbrist, är frågan naturligtvis
            ständigt aktuell. Höga krav ställs på planerare när bristen skall
            byggas bort samtidigt som regelverket för hur riktvärden för buller
            från väg- och järnvägstrafik skall tillämpas upplevs som mycket
            oklara. Man har vid ett flertal tillfällen därför efterlyst tydligare
            regler kring vilka faktorer som skall beaktas och hur olika intressen
            skall vägas mot varandra i samband med kommunal planering och
            lovprövning för kompletterande bebyggelse för bostadsändamål.
          </p>
          <p xml:id="i-K22qhNjLUDZ4Rjaj2UrpZ7">
            År 2003 gav regeringen därför Boverket i uppdrag att föreslå
            hur man kan hantera frågan. Uppdraget var att ge en tydlig vägledning
            hur riksdagens riktvärden för buller från väg- och järnvägstrafik
            skall tillämpas. I november 2004 redovisade Boverket sitt regeringsuppdrag
            i rapporten Tillämpning av riktvärden för trafikbuller vid planering
            för och byggande av bostäder. Under hösten 2005 avser Boverket
            att, utifrån rapporten, formulera s.k. allmänna råd.
          </p>
          <head xml:id="i-DNagtsvGJU7nY9tZCcNFxp" type="h1">
            4 Buller ett hälsoproblem
          </head>
          <p xml:id="i-G2eRmUknvR38eTjNNAMuuw">
            Buller är ett allvarligt hälsoproblem och måste tas på största
            allvar. I dag beräknas drygt två miljoner svenskar vara utsatta
            för bullerstörningar som överskrider det uppsatta riktvärdet på
            55 dB (A). Arbetet med att förbättra denna situation måste ständigt
            vara av högsta prioritet.
          </p>
          <p xml:id="i-3bHxvDNa4VknxKBJgn1Two">
            Det är dock den totala mängden bullerstörningar i städerna som
            måste minska, varför den största kraften måste ägnas frågan om
            hur bullerproblemen kan minska totalt sett. Tillskotten av ny
            bebyggelse är marginell i förhållande till det befintliga bostadsbeståndet
            och ett offensivt och målmedvetet arbete måste därför bedrivas
            för att komma till rätta med bullerproblem i de befintliga miljöerna.
            Samhällets åtgärder måste i högre grad inriktas på att angripa
            framför allt källan till bullret och genom åtgärder i den befintliga
            bebyggelsen.
          </p>
          <p xml:id="i-4zs8ywKzFQN2G6bEhphTTA">
            Den totala bulleremissionen bestäms av samhällets samlade transportarbete.
            De enskilda fordonens bulleremission minskar ytterst långsamt.
            Bullret från enskilda vägfordon i vanlig trafik har exempelvis
            inte minskat mer än 1 à 2 dB (A) under de senaste 25 åren medan
            vägtrafikarbetets tillväxt under samma period innebär en ökning
            med 4 dB (A). Självklart måste även bevakningen av emissionsgränser
            för olika typer av fordon ständigt vara aktiv, men en stor del
            av åtgärderna måste alltså vidtas på immissionssidan i väg- och
            trafikplanering.
          </p>
          <p xml:id="i-81fRhpmzofiyFChsEpzRTR">
            Långsiktighet måste prägla arbetet och likaså en ständigt hög
            beredskap där varje tillfälle till åtgärder tas till vara. Trafikmängden
            måste minska och tystare gatubeläggningar användas. Sänkta hastigheter
            är en billig och effektiv metod i bullerbekämpningen, precis som
            tystare däck och tysta fordon naturligtvis i kombination med högt
            ställda krav på placering och utformning av nytillkommande bostäder.
          </p>
          <p xml:id="i-QL2B8DG89j28knF21yCqrL">
            Alla kommuner måste bedriva ett målmedvetet arbete för att komma
            till rätta med hälsoeffekter orsakade av buller, både för befintliga
            och nytillkommande bostäder. Det skall finnas aktuella handlingsplaner
            som bl.a. redovisar planerade kompensationsåtgärder om riktvärden
            inte följs. Utarbetande av åtgärdsprogram mot bullerstörningar
            i landets större kommuner enligt EU-direktivet om bedömning och
            hantering av omgivningsbuller bör också få en ökad tyngd i arbetet
            med att komma till rätta med hälsoeffekterna av bullerstörningar.
            Regeringen bör öka insatserna för att sprida information och kunskap
            till beslutsfattare och allmänhet om bullersituationen och bullrets
            påverkan på hälsan. Detta bör riksdagen som sin mening ge regeringen
            till känna.
          </p>
          <head xml:id="i-7oDeiaetANjgBR7DdWmswj" type="h1">
            5 Utveckling av tätorterna
          </head>
          <head xml:id="i-LdLGWiYwYKugabyscGQpoe" type="h2">
            5.1 Boverkets rapport
          </head>
          <p xml:id="i-8mZchE1QjkinWd6vR6W5wx">
            I propositionen (prop. 1996/97:53) kan man läsa att man vid tillämpning
            av riktvärdena bl.a. bör hänsyn tas till vad som är tekniskt möjligt
            och ekonomiskt rimligt. Även möjligheten att ha en s.k. tyst sida
            nämns i de texter som behandlar trafikbuller i propositionen.
            Med tyst sida menas att en bostad alltid skall ha minst hälften
            av boningsrummen med fönster åt en tyst sida. Om bostaden är enkelsidig
            får den bara ha fönster åt den tysta sidan. Genom de skrivningar
            som finns har den generella tolkningen av rådande riktlinjer kommit
            att bli att det finns möjligheter att göra avvägningar mellan
            olika intressen i olika situationer.
          </p>
          <p xml:id="i-5HqiauG84t8goA4A8CxQuF">
            Även Boverket menar i sin rapport att det inte går att bortse
            från att situationen i de största städernas centrala delar skiljer
            sig från andra städer och tätorter motiv för avsteg från riktlinjerna
            kan finnas även i framtiden. Men man konstaterar samtidigt att
            det endast i undantagsfall bör accepteras bostäder där den dygnsekvivalenta
            ljudnivån vid fasad överstiger 60 dB (A), och då under förutsättning
            att en tyst sida, högst 45 dB (A) vid fasad, klaras.
          </p>
          <p xml:id="i-Hypp9kMC6UeriUXiUcqUk7">
            Boverkets redovisning har redan skapat en debatt om hur den skall
            tolkas. Kommuner, länsstyrelser, byggherrar m.fl. menar att rapporten
            är otydlig. Dessutom har kritik framkommit som säger att Boverket
            snarare än att möjliggöra utveckling i tätorter stryper framtidsutsikterna
            för städerna genom att införa skärpta bullerkrav och inte ta hänsyn
            till helhetsbedömningar. Bland andra Stockholms stadsbyggnadskontor
            och landshövdingen i Stockholms län har i samband med Boverkets
            rapport uttryckt en stor oro för framtiden och det finns skäl
            att anta att även andra tätorter känner en oro.
          </p>
          <p xml:id="i-7m3gfsGpM5CLZNskgPqRdb">
            I Stockholm hävdar man att många av de planer som berör bostadsbyggande
            i staden är i farozonen om Boverkets nya krav på att klara 65
            dB (A) på sidan mot gatan och 45 dB (A) på den s.k. tysta sidan
            blir verklighet (eller, undantagsvis, 50 dB (A) mot en s.k. ljuddämpande
            sida). Man menar vidare att en sådan skärpning skulle göra det
            svårt, eller omöjligt, att uppnå uttalade mål om bostadsbyggande
            i Stockholm . Boverket tillbakavisar dock kritiken och menar att
            man i rapporten håller öppet för avsteg från bullerriktvärdena,
            precis som propositionen avsåg.
          </p>
          <p xml:id="i-TwvshJtTQDWxh5wxpg17sD">
            Förvisso rekommenderar Boverket nya bullerriktvärden i sin rapport,
            men menar också att avsteg från dessa kan vara befogade i tätorters
            centrala kär nor. Rapporten är här otydlig.
          </p>
          <p xml:id="i-KjDHZSNFfx5DgZMnjLnXR1">
            Riktlinjerna är inte rättsligt bindande utan just riktlinjer,
            och det är därför olyckligt om myndigheter, kommuner och andra
            medverkande i planprocessen tolkar Boverkets rapport som en ovilja
            att hantera städernas situation. Det är oacceptabelt om otydligheten
            skulle leda till att planering blir oförutsägbart bara för att
            den sker i städerna. Boverkets rapport har inte lett till någon
            klarhet i detta avseende.
          </p>
          <head xml:id="i-MbtEbTyBDaaPQYR2Cn5hTB" type="h2">
            5.2 Den miljövänliga staden
          </head>
          <p xml:id="i-Tu9FHD4X1SsrUrbHRqF6iN">
            Samhället är en mångfald av miljöer och skall så förbli. Staden
            är en för många eftertraktad livsmiljö, och trots att det många
            gånger skulle vara både billigare och tystare att bosätta sig
            i de mer perifera delarna av städerna så är det många som betalar
            dyrt för att få leva i de mest centrala delarna. Stads­miljöer
            är inte bara attraktiva utan på många sätt även miljömässigt långsiktigt
            hållbara, och vårt regelverk måste bli tydligt då det gäller uppgiften
            att definiera vad en god bebyggd miljö är.
          </p>
          <p xml:id="i-4EMkVchMsuqyWyamDZBGpQ">
            En grundläggande utgångspunkt vid fysisk planering och samhällsbyggande
            är alltid att en hållbar utveckling skall främjas, liksom att
            en god och hälsosam livsmiljö skall tillförsäkras. Långsiktig
            hållbarhet innefattar såväl eko­logisk och ekonomisk som social
            och kulturell hållbarhet. Det är denna sammansatta helhetsbild
            som bör prägla bedömningen av en plan.
          </p>
          <p xml:id="i-TpKgs2Kg4PKtwFiYeEizhT">
            En växande storstad i Sverige har de bästa förutsättningar för
            att leva upp till ovannämnda hållbarhetskrav. Men tätorterna kan
            då inte bara tillåtas växa i perifera lägen, förtätning måste
            vara möjlig. Om staden får växa inåt så motverkar man utspridning
            av stadsbygden och ger än bättre förutsättningar för kortare resvägar.
            Detta skapar ett ökat nyttjande av kollektivtrafiken och därmed
            mindre bilanvändning. Den täta storstaden är mer energieffektiv
            än en småstad mindre energi förbrukas för uppvärmning och transporter.
            Ett bättre befolkningsunderlag ger goda utsikter till väl utbyggda
            gång- och cykelnät, vilket i sin tur ofta resulterar i renare
            luft och minskade olycksrisker. I en stad ger blandning av boende
            och verksamheter en ökad närvaro av människor, vilket i sin tur
            ger en ökad trygghet. Staden är en social mötesplats med ett ständigt
            närvarande kulturliv då den fysiska miljön i sig ofta är av högt
            kulturhistoriskt värde.
          </p>
          <p xml:id="i-21rZAevk7Q4DdVbFpR2tXf">
            Även längre ut i tätorten ger bostadsförtätningar i kollektivtrafiknära
            lägen gynnsammare kollektivtrafikresande, och även detta påverkar
            bilanvändningen i en positiv riktning. Att ha nära till service
            och kollektivtrafik har stor betydelse för många, inte minst för
            kvinnor och äldre som oftare saknar bil, och är dessutom samhällsekonomiskt
            försvarbart.
          </p>
          <head xml:id="i-2iyZH92ynpQz67oo4eVNs2" type="h1">
            6 En helhetssyn
          </head>
          <p xml:id="i-7SAq21ALhE53pQEydb2Ddk">
            Vikten av att komma till rätta med bullerproblematiken skall
            inte underskattas. Vänsterpartiet är inte av åsikten att vissa
            delar av landet skall ha speciella regler att förhålla sig till
            eller att avsteg från riktvärden skall ske på ett sätt som innebär
            olägenheter för människors hälsa varken i storstäderna eller någon
            annanstans.
          </p>
          <p xml:id="i-NWErAdKJ9PxuQspJhDeMUe">
            Uppgiften måste i stället vara att se till att människor även
            fortsättningsvis kan befolka våra städer utan att ha en sämre
            sammantagen livsmiljö. I denna strävan är det naturligtvis viktigt
            att möjligheten att uppnå miljökvalitetsmålet God bebyggd miljö
            inte försvåras eller att utvecklingen leder t ill att nya bullerproblem
            tillkommer i samhället. Tätorter skall inte ha generellt lägre
            miljökrav, i stället är det en helhetssyn på den enskilda planen
            som skall styra.
          </p>
          <p xml:id="i-D5ozqh4TEa51RZAFZiUaKx">
            Bullerproblematiken får inte bli en isolerad fråga då det gäller
            våra tätorters framtida utveckling, trafikproblemet får inte hindra
            oss från att utveckla städerna. Snarare än att förbjuda bostäder
            i kollektivtrafiknära platser måste man låta en väl sammanvägd
            bedömning av situationen ligga till grund för besluten. Man måste
            se till de samlade konsekvenserna av den specifika planen och
            inte låta bullerproblematiken bli ensamt avgörande.
          </p>
          <p xml:id="i-8gG2xRKNknFwE2FNwqfK6k">
            Utifrån ovan skrivna är Vänsterpartiet av åsikten att helhetsbedömningar
            av vad som är en god miljö alltid skall gälla, sett ur ett ekologiskt,
            ekonomiskt, socialt och kulturellt perspektiv. En sådan helhetssyn
            skall prägla bedömningen av en plans långsiktiga hållbarhet. Riktlinjerna
            för buller skall på ett tydligt sett se till att uppsatta mål
            för att minska den totala mängden bullerstörningar i hela samhället
            följs samt att förutsättningarna för våra tätorters centrala delar,
            liksom de kollektivnära utvecklingsområdena, förbättras. Detta
            bör riksdagen som sin mening ge regeringen till känna.
          </p>
          <p xml:id="i-UJyvy5F1jqCBpoNQu69kVo">
            Utomhusmålet, en ekvivalentnivå om 55 dB (A), har kompletterats
            med ett inomhusmål om 30 dB (A) ekvivalentnivå och 45 dB (A) maximibuller
            bakom stängda fönster. Dessa värden har angivits som riktvärden
            i flera propositioner. I proposition (prop. 2000/01:130) är ett
            etappmål, där kallat delmål, för god bebyggd miljö formulerat
            enligt följande:
          </p>
          <p xml:id="i-SxPjvqBtRn4HxJ2U73GhfC">
            Antalet människor som utsätts för trafikbullerstörningar överstigande
            de riktvärden riksdagen ställt sig bakom för buller i bostäder
            skall ha mins kat med 5 % till år 2010 jämfört med 1998.
          </p>
          <p xml:id="i-JW75MrLCyLZjUrZ2qwYJrQ">
            Målet avser inomhusvärden bakom stängda fönster och borde vara
            rimligt att uppnå. Dagens bullermätningar görs vid fasad och tar
            föga hänsyn till om man lyckats få ner bullernivån inomhus långt
            under riktvärdet. Det måste vara möjligt att ta större hänsyn
            till att det i dag finns teknik som gör det fullt möjligt att
            få ner bullernivåerna till mycket låga nivåer inomhus.
          </p>
          <p xml:id="i-New9t2xWdhakUd4NGwX399">
            Vänsterpartiet anser att de otydliga riktlinjerna för hur man
            skall göra en bedömning av den del som berör bullerproblematiken
            vid planering av bostadsbyggande måste bli tydligare. Vi anser
            att de dB (A)-nivåer som i dag finns angivna för inomhusmiljön
            är bra och skall behållas. Vi ifrågasätter dock det sätt på vilket
            man i dag genomför bullermätningar och anser att mätningarna skall
            utföras med stängda fönster. Det måste också klargöras att de
            uppsatta inomhusnivåerna aldrig får överskridas. Detta bör riksdagen
            som sin mening ge regeringen till känna.
          </p>
          <p xml:id="i-PjSWMHs3TsGvNm5Rjy22GW">
            I propositionen (prop. 1996/97:53) framhålls inte att några riktvärden
            strikt skulle hävdas i varje planeringssituation, tvärtom så håller
            den öppet för en viss flexibilitet. Man framhäver exempelvis att
            avvägningar om en lämplig samhällsutveckling och andra miljökvaliteter
            skall beaktas vid komplettering av befintlig bebyggelse. Detta
            synsätt överrensstämmer med intentionerna i plan- och bygglagen.
            Att planera för en långsiktigt hållbar stad och för goda boendemiljöer
            måste alltid handla om att väga samman åtskilliga faktorer till
            en bra helhet. Regelverket bör fortsättningsvis på ett tydligt
            sätt göra sådana avvägningar möjliga.
          </p>
          <head xml:id="i-WJkoXZ6a2SGaf1JgGajrjd" type="h1">
            7 Plan- och bygglagen och miljöbalken
          </head>
          <p xml:id="i-TATrthMWm5SSzfVDrtK19H">
            Kommuner, länsstyrelser, trafikverken och andra trafikhuvudmän
            har länge framfört att det föreligger en konflikt mellan plan-
            och bygglagen (PBL) och miljöbalken (MB), vilket skapar osäkerhet
            och svårhanterliga situationer.
          </p>
          <p xml:id="i-3dnB2bazJQdaGATFnCXmsT">
            Efter att kommun och länsstyrelse funnit att en plan är förenlig
            med de krav som ställs i PBL, och efter en sådan samlad bedömning
            accepterat att avsteg från riktvärdena för trafikbuller görs,
            finns det en risk att de boende, den dag de flyttat in, upplever
            att de är bullerstörda från trafiken. Om tillsynsmyndigheten,
            kommunens miljönämnd, då gör bedömningen att det är en olägenhet
            som påverkar människors hälsa enligt MB, kan krav riktas mot en
            verksamhetsutövare, exempelvis Vägverket. I Stockholm har konflikten
            mellan de båda lagarna lett till att trafikverken överklagat kommunens
            planer på grund av att de upplever en osäkerhet inför vilka avsteg
            som kan föranleda krav på åtgärder i ett senare skede. Detta är
            inte acceptabelt.
          </p>
          <p xml:id="i-DMqGck31rSuV8MXoTxW7qt">
            Samhällets bedömning av vad som är en lämplig boendemiljö måste
            här vara entydig. Båda lagarna är under översyn och i samband
            med detta är det ytterst angeläget att frågan löses på ett tillfredsställande
            sätt. En samordning mellan PBL och MB måste ske vad gäller prövningen
            av planer avseende buller. Detta bör riksdagen som sin mening
            ge regeringen till känna.
          </p>
        </div>
        <div xml:id="i-H2rJbA9xxBRdmDbMhYjAim" type="signatureBlock">
          <list xml:id="i-Rtek988rcpu4fm5jCnAnSE">
            <item xml:id="i-JcqtMmYxcubAPT4ihJGTKp" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-7orUaGUeuh5uq8pJ5fP8TX" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-KztVvAu65YQJcX9rUHLUTv" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-XHMKwbWq9MTrwRBC2T8dzv" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-CAbzz1ccobyCqrRKB91HhZ" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-K2NtoFEUh1cQkE6k2zLfnG" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-CWEFmba1exr3pUdQLBBuBE" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
