<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00232">
  <teiHeader>
    <fileDesc>
      <titleStmt>
        <title>Rehabilitering</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rehabilitering</title>
          <idno type="rdwebb">H002Sf232</idno>
          <rs type="number">Sf232</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf232/text</ref>
          <ref type="dokument_url_html">http://data.riksdagen.se/dokument/H002Sf232</ref>
          <ref type="dokumentstatus_url_xml">http://data.riksdagen.se/dokumentstatus/H002Sf232</ref>
          <ref type="doc">http://data.riksdagen.se/fil/44CE0F22-A687-43C3-B451-EEF8DE34C90C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F1TEfuXd57nnpjmJQwZrME" type="signed"/>
        <correspContext corresp="i-F1TEfuXd57nnpjmJQwZrME">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-Npce9S5KC2AxKXsL13E9mK">
          <date when="2012-10-03"/>
        </correspAction>
        <correspAction type="submission" xml:id="i-A87Vt5mjNv65UPBVVaJ461">
          <date when="2012-10-02"/>
        </correspAction>
        <correspAction type="transfer" xml:id="i-Ti8X3nW72fAq6R97FyFunL">
          <date when="2012-10-02"/>
        </correspAction>
        <correspAction type="assigned" xml:id="i-MzN96YZ2gB3gnWw1X1Kf4j"/>
        <correspContext corresp="i-MzN96YZ2gB3gnWw1X1Kf4j">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Aq9QVyCcZaHARyZsTDu7hQ">
            1 Förslag till riksdagsbeslut
          </head>
          <list style="ol">
            <item xml:id="i-FWxaXERoZB3AUwdwCtUYJp">
              Riksdagen tillkännager för regeringen som sin mening vad som
              anförs i motionen om en individuell bedömning av arbetsförmågan
              senast sex veckor efter den första sjukskrivningsdagen.
            </item>
            <item xml:id="i-FHXhxAJVG6komrrTyiNqUm">
              Riksdagen tillkännager för regeringen som sin mening vad som
              anförs i motionen om en individuell rehabiliteringsplan inom tre
              månader.
            </item>
            <item xml:id="i-CQpLGn88dvQf8pF1Z71HEi">
              Riksdagen tillkännager för regeringen som sin mening vad som
              anförs i motionen om en fördjupad bedömning efter 180 dagar.
            </item>
            <item xml:id="i-N6kmyMaZ1q7W5yufc3hf2Y">
              Riksdagen tillkännager för regeringen som sin mening vad som
              anförs i motionen om att inrätta ett rehabiliteringsregister.
            </item>
            <item xml:id="i-FC5UZ8xVB6nRnGxkE8hsxS">
              Riksdagen tillkännager för regeringen som sin mening vad som
              anförs i motionen om att utreda frågan om en rehabiliteringsombudsman.
            </item>
            <item xml:id="i-EQ79x67FfJz4Qc11DCSMd4">
              Riksdagen tillkännager för regeringen som sin mening vad som
              anförs i motionen om kännbara ekonomiska sanktionsavgifter för
              de arbetsgivare som inte fullgör sina skyldigheter att underlätta
              för en sjukskriven anställd att återgå till arbete.
            </item>
            <item xml:id="i-9WzFidS83BrwvWmyu4rMcR">
              Riksdagen tillkännager för regeringen som sin mening vad som
              anförs i motionen om att inleda trepartssamtal med arbetsmarknadens
              parter för att få till stånd ett omställningsavtal. 1
            </item>
          </list>
          <p xml:id="i-SWZ1P64dMWBwacf8bTwVHZ">
            1 Yrkande 7 hänvisat till AU.
          </p>
        </div>
        <div type="motContent">
          <head type="h1" xml:id="i-YHZScPyPcP6PMUvBoRCGzB">
            2 Stöd tillbaka till arbete
          </head>
          <p xml:id="i-6xVDGBa5nuh9zS2DRDNBaF">
            Under 90-talskrisens nedskärningar ökade pressen i arbetslivet
            samtidigt som företagshälsovård och rehabilitering försvagades
            kraftigt. Bland annat avskaffades statsbidraget till företagshälsovården,
            som dessutom bolagiserades, vilket innebar att kostnaden per anställd
            halverades. Arbetsgivarna, både privata och offentliga, tog inte
            heller sitt ansvar för rehabilitering, anpassning och omplacering.
            Att det var arbetsgivarna som hade ansvaret innebar att de sjuka
            som inte hade någon arbetsgivare fick sämre tillgång till rehabilitering.
            När rehabiliteringsinsatserna försvagades och stödet att återgå
            i arbete försämrades blev sjukskrivningarna längre med höga sjuktal
            som följd.
          </p>
          <p xml:id="i-2ZDYpqo1VYTny8v2iTZPFc">
            Också idag är det alltför många personer utan arbetsförmåga som
            inte får det stöd och den hjälp de behöver. Sjukförsäkringen och
            dess villkor ska stimulera aktivitet för att ge sjukskrivna förbättrad
            hälsa och arbetsförmåga. Även när vägen tillbaka till arbete inte
            är spikrak ska man kunna känna en ekonomisk trygghet. Sjukförsäkringen
            bör därför vara rymlig så att medicinska insatser, rehabilitering
            och arbetsprövning kan pågå på ett individuellt anpassat sätt
            utan att ersättningen påverkas. I stället för dagens fasta tidsgränser,
            till men för den som är långvarigt sjuk, vill vi införa rättigheter
            för den sjuke att få stöd tillbaka till arbete.
          </p>
          <head type="h1" xml:id="i-LGjuq5hfuintgszTrVTkn8">
            3 Nya insatser för rehabilitering
          </head>
          <p xml:id="i-SBr744jxYHk5wqHgg5R7Ed">
            Rehabiliteringsinsatserna ska planeras så tidigt som möjligt.
            Okomplicerade sjukdomstillstånd kan även i vissa fall behöva lång
            tid för läkning och återhämtning, i andra fall krävs särskilt
            stöd eller rehabiliteringsåtgärder. Det är behov som är viktiga
            att uppmärksamma tidigt. En individuell bedömning av den sjukskrivnes
            arbetsförmåga bör därför göras av Försäkringskassan senast sex
            veckor efter den första sjukskrivningsdagen. Detta bör riksdagen
            som sin mening ge regeringen till känna.
          </p>
          <p xml:id="i-D6pwGcfzxe8F8zKsFukc7S">
            Vi vill även att Försäkringskassan inom tre månader efter den
            första sjukskrivningsdagen i samarbete med den enskilde, arbetsgivare,
            behandlande läkare, och då det är aktuellt även annan kontakt,
            utformar en individuell rehabiliteringsplan. Planen ska innehålla
            en beskrivning av de insatser som behövs för att den enskilde
            ska kunna återgå i arbete, beslut om resurser, vem som ansvarar
            för att insatserna utförs samt inom vilken tidsram dessa ska vara
            påbörjade. Det ska finnas en lagstadgad skyldighet för arbetsgivare
            att vara med i utformningen av den individuella planen. Rehabiliteringsplanen
            ska löpande följas upp och stämmas av vid de tidpunkter som finns
            angivna i planen. Varje individ ska under sin sjukskrivningsperiod
            ha rätt till en individuell rehabiliteringsplan i enlighet med
            det ovan angivna. Detta bör riksdagen som sin mening ge regeringen
            till känna.
          </p>
          <p xml:id="i-4nneWkNxo6J9rpjMiAt4Lu">
            Att riksdagen uppmanade regeringen att ändra prövningen vid 180
            dagar, från en prövning mot reguljära arbetsmarknaden till normalt
            förekommande arbeten, var för att snabbt lösa ett akut problem.
            En 180-dagarsprövning mot normalt förekommande arbeten innebär
            inte att frågan en gång för alla är löst, utan en mer långsiktig
            lösning som fokuserar på aktiva stödinsatser behöver tas fram.
            Vi anser att det vid 180 dagar ska göras en fördjupad bedömning
            av den sjukskrivnes möjligheter att komma tillbaka till arbetet,
            till ett nytt arbete eller behovet av fortsatt sjukpenning och
            rehabilitering. Här bör även arbetsgivarens ansvar stärkas, se
            nedan. Den parlamentariska socialförsäkringsutredningen bör ta
            upp även denna tidsgräns och återkomma med förslag som aktivt
            stödjer människor tillbaka i arbete, men med insikten om att människor
            har olika förutsättningar och vägarna tillbaka från sjukdom kan
            se olika ut. Detta bör riksdagen som sin mening ge regeringen
            till känna.
          </p>
          <p xml:id="i-4BWzoR9g37GpgESGjUQ66S">
            Regeringens så kallade rehabiliteringsgaranti har enligt en utvärdering
            från Karolinska Institutet inte gett den avsedda effekten. Sjukskrivna
            som deltagit i rehabilitering inom ramarna för garantin har inte
            återvänt till arbete i högre grad än andra. En av de brister som
            uppmärksammats är att det endast finns bristfälliga vetenskapliga
            underlag för det val av behandlingsmodell för lättare psykisk
            ohälsa som man gjorde vid utformningen av garantin, detta enligt
            Rehabiliteringsrådet som tillsatts för att granska garantin. Enligt
            rådet kan man bygga upp den kunskap som i dag saknas om bland
            annat detta genom att koppla ett rehabiliteringsregister till
            rehabiliteringsgarantin så att resultaten rapporteras in. Ett
            sådant register kopplat till den rehabilitering som sker bör inrättas.
            Detta bör riksdagen som sin mening ge regeringen till känna.
          </p>
          <p xml:id="i-42jYva8dMxzASEHe4Hzmvu">
            Individens ställning i rehabiliteringsprocessen måste stärkas.
            En möjlighet är att införa en rehabiliteringsombudsman med uppgift
            att bevaka individens rättigheter och behov. Som komplement till
            möjligheten att överklaga felaktiga beslut till förvaltningsdomstolarna
            kan en sådan ombudsman trycka på myndigheterna när den enskilde
            inte har fått den hjälp och det stöd som behövs. Införandet av
            en rehabiliteringsombudsman bör därför utredas. Detta bör riksdagen
            som sin mening ge regeringen till känna.
          </p>
          <head type="h1" xml:id="i-PzSnzuNCVqvgPPFLYASv1v">
            4 Arbetsgivarnas ansvar och skyldigheter
          </head>
          <p xml:id="i-GG5Nsy9ie2qPNuyPEDftNE">
            Ansvaret i sjukförsäkringen måste fördelas såväl på samhälle
            och arbetsgivare som på den enskilde. I dag ligger kraven nästan
            uteslutande på den sjuka personen själv, medan arbetsgivare kan
            vänta ut de olika tidsgränserna för att på så sätt sortera ut
            de anställda som inte kan arbeta med maximalt tempo hela tiden
            eller av andra skäl är mindre önskvärda. Behovet av en balans
            i ansvarsfördelningen är uppenbar.
          </p>
          <p xml:id="i-CDnMySjXiJMertuUVKidKb">
            Så prövas till exempel den anställde efter dag 180 i sjukskrivningsprocessen
            mot andra arbeten. Visserligen har arbetsgivaren skyldighet att
            dessförinnan göra allt som anses rimligt vad gäller rehabilitering
            och anpassning av arbetsplats och arbetsuppgifter, men i de fall
            arbetsgivaren av någon anledning inte vill ha kvar den anställde
            är incitamenten för att efterleva dessa krav små. Enligt Kommunals
            rapport om utförsäkringarna, Kedjan som brast, var det endast
            15 procent av dem som deltog i undersökningen som fick anpassade
            arbetsuppgifter. Bland visstidsanställda var det endast 5 procent
            som fick det. Några konsekvenser behöver arbetsgivaren i allmänhet
            inte vara rädd för.
          </p>
          <p xml:id="i-4NgNVmHnb6Xkg5n3mXcN69">
            Vänsterpartiet, Socialdemokraterna och Miljöpartiet drev tillsammans
            de förslag som ledde fram till den extrainkallade riksdagens tillkännagivande
            2011 om att ändra själva prövningen vid 180 dagar så att den sker
            mot verkliga jobb i stället för en fiktiv arbetsmarknad. En sådan
            ändring lindrar problemet vid 180 dagar något eftersom färre skulle
            tvingas byta arbete, men det är långt ifrån tillräckligt. Lagstiftningens
            uttalade skyldigheter för arbetsgivaren att anpassa arbetsplats
            och arbetsuppgifter behöver kopplas till kännbara ekonomiska sanktionsavgifter.
            Regeringen bör därför återkomma med förslag om ekonomiska sanktionsavgifter
            för de arbetsgivare som inte fullgör sina skyldigheter att underlätta
            för den anställde att återgå till arbete. Detta bör riksdagen
            som sin mening ge regeringen till känna.
          </p>
          <p xml:id="i-PoswbDp7TQpHcqd6wfdA9w">
            Sådana lagstiftade sanktionsavgifter kan med fördel kombineras
            med reglering i kollektivavtal. Det skulle öka möjligheterna för
            facken att driva fall där arbetsgivare inte fullföljt sina skyldigheter,
            samtidigt som avtalen möjliggör en bättre anpassning av reglerna.
            Genom ett omställningsavtal för sjukskrivna kan en struktur skapas
            så att alla parter tar sitt ansvar. Det skulle innebära att fack
            och arbetsgivare sluter avtal om resurser för omställning för
            de personer som blir arbetslösa i och med att de saknar arbetsförmåga
            för sin tidigare anställning men som bedöms kunna söka andra arbeten.
            Det skulle ge arbetsgivare ett intresse av att inte hamna i sådana
            situationer, vilket skulle öka deras drivkrafter att underlätta
            för en sjukskriven att komma tillbaka. Samtidigt skulle de personer
            som trots sådana ansträngningar inte har möjlighet att gå tillbaka
            till sin gamla arbetsgivare få bättre möjligheter att ta sig vidare
            till nytt arbete i och med mer resurser till omställning.
          </p>
          <p xml:id="i-7WdEPYqj5fL1ZwujeXdbqp">
            För att få till stånd ett omställningsavtal krävs dock att staten
            driver på för en överenskommelse. Att skylla på att huvudavtalsförhandlingarna
            inte kunde lösa frågan duger inte. Tvärtom lägger det än större
            ansvar på staten att inta en aktiv roll. Regeringen bör därför
            ta initiativ till ett trepartssamtal med arbetsmarknadens parter
            för att få till stånd ett omställningsavtal vid sjukdom. Detta
            bör riksdagen som sin mening ge regeringen till känna.
          </p>
          <p xml:id="i-ADXw9WA9bvkyTD9BmYgryV">
            Centralt för minskad ohälsa är det förebyggande arbetet. Ett
            mänskligare arbetsliv med bättre arbetsmiljö och starka fack är
            nödvändigt för att minimera risk för skador och sjukdom. För att
            arbetsgivare ska uppfylla de regler och skyldigheter som finns
            redan i dag krävs mer tillsyn och mer resurser till Arbetsmiljöverket.
            Våra förslag på arbetsmarknadsområdet, som vi redogör för i andra
            motioner, är därför viktiga även ur ett sjukfrånvaroperspektiv.
          </p>
          <head type="h1" xml:id="i-QyJfy9KocDaZcfM3yD5Grz">
            5 Underlätta att få ett jobb efter sjukdom
          </head>
          <p xml:id="i-XneZ81nBTcw6qfighZ6ebo">
            Att en person har återfått sin arbetsförmåga och är redo att
            börja arbeta igen innebär inte att alla problem är lösta. Arbetsgivare
            drar sig för att anställa den som har en historia av lång sjuskrivning
            och man hamnar lätt sist i kön till varje ledigt jobb. Vänsterpartiet
            föreslår att småföretag ska slippa betala de fjorton dagarna med
            sjuklön som arbetsgivare betalar i början av en sjukperiod. Därigenom
            underlättar vi för personer med sjukdomshistoria att få anställning,
            eftersom det skulle minska de risker för arbetsgivaren som eventuella
            framtida sjukskrivningar är förenade med. Företag med upp till
            10 anställda ska helt slippa betala fjorton dagars sjuklön och
            i företag med 10 till 15 anställda sker en avtrappning. Förslaget
            om avskaffat sjuklöneansvar för småföretag redovisar vi i motion
            2012/13:Sf304.
          </p>
          <p xml:id="i-Rq23cySWiME2Vvyo2bxEGr">
            I vår motion för utgiftsområde 10, 2012/13:Sf306, anslår vi även
            200 miljoner kronor per år till ett särskilt högriskskydd för
            långtidssjukskrivna. Staten skulle därigenom överta ansvaret från
            arbetsgivare för att betala sjuklön för den som varit sjukskriven
            längre än 60 dagar. Undantaget gäller under det första anställningsåret
            vid återgång i arbete hos samma eller en annan arbetsgivare.
          </p>
        </div>
        <div type="motSignatures">
          <list>
            <item xml:id="i-4hzs6gvWcbKRHWwBGK9fRt">
              Wiwi-Anne Johansson (V)
            </item>
            <item xml:id="i-4BGUuuXNCMDNcgZmFKHrYH">
              Ulla Andersson (V)
            </item>
            <item xml:id="i-FqAY3P9ccL79iXbWcufJF2">
              Josefin Brink (V)
            </item>
            <item xml:id="i-BiYa7eH3KxvJru3Dmvahaa">
              Rossana Dinamarca (V)
            </item>
            <item xml:id="i-Lvx93KYe66yszL1HuTk7Ea">
              Christina Höj Larsen (V)
            </item>
            <item xml:id="i-JoKUN6TKBDfyBNBJKSeZzu">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
