<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__128/mot_1907__ak__128-001.pdf"/>
      <div type="motHeader" xml:id="i-CVKhaQwVxrRjpsNvY3gJND">
        <div type="motTitle" xml:id="i-H8NUa5yfJLq9msV52yuJTv"/>
        <div type="motSubmissionInfo" xml:id="i-QGr4REhZFsyjJgGWCNJc2T"/>
      </div>
      <div type="motBody" xml:id="i-YTrBfDn1dEGWh27qyb2kUA">
        <div xml:id="i-QVcE4y7DNceexkMkqzGPh6">
          <p xml:id="i-ARDDZ5V4HRGUuZ1wdsUxmw">
            Motioner i Andra Kammaren, N:o 128. 1
          </p>
          <p xml:id="i-AWh2cW8VqdMLp2aZfYUDiR">
            N:o 128.
          </p>
          <p xml:id="i-SA95er2GztCb3PCGFj58oo">
            Af herr P. Hörnstén, om skrifvelse till Kungl. Maj:t angående
            lättnader i värnpliktsöfningen för värnpliktig, som är medlem
            i skytteförening.
          </p>
          <p xml:id="i-D6VTDAvhNSo71omdG6sP5D">
            Under en följd af år har den frivilliga skytterörelsen tagit
            allt större fart inom vårt land, tack vare det stöd den erhållit
            från statens sida och det intresse som däraf uppväckts. Emellertid
            torde det med skäl kunna befaras, att detta intresse kan komma
            att slappas oaktadt de statsbidrag, som erhållas, om ej andra
            mera direkta fördelar beredas skytteföreningsmed- lemmarna. Den
            på 1860-talet så lofvande skarpskytterörelsen, som seder- mera
            nästan helt och hållet dött ut, innan den nuvarande skytterörelsen
            uppstod, är ju ett varnande »gif akt» om att i tid gifva skytterörelsen
            ett så kraftigt stöd för sin fortsatta tillvaro, att en dylik
            tillbakagång, som skarpskytterörelsen visade, måtte omöjliggöras
            så länge ett försvarsväsende måste finnas. Det är ej nog med att
            skytterörelsen uppbäres af intresserade »land- stormsmän» ur de
            ekonomiskt välsituerade klasserna, utan denna rörelse bör. om
            möjligt utgöra ett led i den allmänna värnpliktsutbildningen och
            så- lunda kunna omfattas af alla klassers värnpliktsduglige män
            med samma intresse. Därigenom finge den ock karaktären af ett
            verkligt fosterlands- försvar. Men för att nå detta mål, nämligen
            att intresset för deltagandet i en skytteförening må blifva ännu
            större och uthålligt, bör det medföra någon fördel vid värnpliktsutbildningen.
            Det är nog ganska antagligt, att endast utdelning af skyttepris
            och medaljer icke i längden kan vara tillräckligt för intressets
            vidmakthållande. För det stora flertalet af fol- kets söner spelar
            en vinstpokal t. o. m. mindre roll än ett skyttemärke, ty pokalen
            kan han endast visa en trängre vänkrets, men märket får han
          </p>
          <p xml:id="i-VjzFKD2po9uTJtbdDBihsu">
            Bih. till Riksd. Prot. 1907. 1 Saml. 2 Afd. 2 Band. 43 Häft.
            (N:o 128—131.) 1
          </p>
          <pb facs="riksdagen-motions-pdf/data/1907/mot_1907__ak__128/mot_1907__ak__128-002.pdf"/>
          <p xml:id="i-EyZ84iXJQcvV8FEA5ypvRn">
            2 Motioner i Andra Kammaren, N:o 128.
          </p>
          <p xml:id="i-JoVfHv61JGSkQpnsbL5ppP">
            tillfälle visa alla han möter såsom ett bevis på den skicklighet
            han för- värfvat sig som säker skytt. Om därför i stället för
            dylika belöningar vissa lättnader i värnpliktsöfningarna medgåfvos
            de värnpliktige, som vid inskrifningen kunde uppvisa af skytteföreningen
            utfärdadt point-bevis öfver uppnådd skjutskicklighet, skulle detta
            i hög grad befästa skytterörelsens framtid. Vidare torde vara
            att tänka på, om det icke utan alltför stora svå- righeter också
            skulle kunna uti skytteföreningarna förekomma vissa öf- ningar
            i strategiska rörelser, hvilket också kunde tillgodoräknas vid
            värn- pliktens fullgörande, så att densamma t. ex. kunde förkortas
            med åtskil- liga dagar. Det är ju högst vanskligt för en icke
            fackman att i detta hänseende gifva de lämpligaste anvisningarna.
            Men med kännedom om allmogeman- nens syn på saken, huru han känner
            bördan af den allmänna värnplikten och huru han som ifrig medlem
            i en skytteförening ofta uttalar önskan om att skytterörelsen
            borde så understödjas, att det för de värnpliktige blefve en gifven
            fördel att redan några år före värnpliktsinskrifningen till- böra
            en skytteförening, så har jag, trots afslag å liknande motioner
            1904, likväl dristat ånyo föra denna tanke fram till Riksdagens
            bepröfvande. På grund af dessa förhållanden tror jag ock, att
            ett steg i här an- gifna riktning skulle verka åtskilligt till
            hämmande af den ovilja mot värn- plikten, som nu så ofta uppenbarar
            sig, äfven om denna ovilja i många fall måste anses härleda sig
            af andra orsaker, hvilka icke häraf upphäfvas. Under alla förhållanden
            borde en utredning genom Kungl. Maj:ts försorg vara värd sin kostnad.
            Kanske att just därigenom blefve upptäckt en utväg att omlägga
            hela vårt försvarsväsende på en mera folklig och frivillig basis
            med mindre kostnad och större effektivitet. Jag vågar därför vördsamt
            föreslå,
          </p>
          <p xml:id="i-KkjL1tdSk8C2MEv8E5XXDx">
            att Riksdagen ville i skrifvelse till Kungl. Maj:t anhålla, det
            Kungl. Maj:t täcktes låta utreda möjligheten af lättnader i värnpliktsöfningen
            för värnpliktig, som är skytteföreningsmedlem, samt för Riksdagen
            framlägga de förslag, hvartill utredningen kan föranleda.
          </p>
          <p xml:id="i-T6WRshoohAhGb6LeY7QXgG">
            Stockholm den 26 januari 1907. P. Hörnstén.
          </p>
        </div>
      </div>
    </body>
  </text>
</TEI>
