<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-juu-00602">
  <teiHeader>
    <fileDesc>
      <titleStmt>
        <title>Nödvärnsrätten</title>
        <author corresp="i-QF9w7weamuxjZGtJKPPkwp">Marianne Karlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nödvärnsrätten</title>
          <idno type="rdwebb">GA02ju602</idno>
          <rs type="number">ju602</rs>
          <orgName type="comitteeAbbreviation">juu</orgName>
          <ref type="dokument_url_text">http://data.riksdagen.se/dokument/GA02ju602/text</ref>
          <ref type="dokument_url_html">http://data.riksdagen.se/dokument/GA02ju602</ref>
          <ref type="dokumentstatus_url_xml">http://data.riksdagen.se/dokumentstatus/GA02ju602</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>Marianne Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cvi5G7DD7QpKncjDQ9cnkw" type="signed"/>
        <correspContext corresp="i-Cvi5G7DD7QpKncjDQ9cnkw">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ju_602/mot_198687_ju_602-001.pdf"/>
      <div xml:id="i-9YFZL2ojJYdzNgDHpjnvNC" type="motHeader">
        <div xml:id="i-JNfzHJ8aU9xPNHTR4RpJRz" type="motTitle"/>
        <div xml:id="i-VYunaXHxg8ou6CdscHGpo7" type="motSubmissionInfo"/>
      </div>
      <div xml:id="i-VTfLmYVWBPeMAriGJ6BXze" type="motBody">
        <div xml:id="i-viz7pC11vLtvG4vuSmQRy">
          <p xml:id="i-FaKuzZVTr899RLr5UB7aWs">
            Motion till riksdagen 1986/87:Ju602
          </p>
          <p xml:id="i-DtZ3JdY5u2szAKTPLU3tro">
            Marianne Karlsson (c) Nödvärnsrätten
          </p>
          <p xml:id="i-JCsjBpXuLJATTHDzT38D3d">
            Den som läser brottsbalkens 24 kap. kan lätt få den uppfattningen,
            att man har ganska stor rätt att freda sig som man kan, när man
            blir angripen. T. o. m. om man gjort ”större våld eller svårare
            skada än i varje fall är medgivet”, skall man vara straffri om
            omständigheterna var sådana att man svårligen kunde besinna sig.
            Dessutom måste det också vara uppenbart att man tagit i för hårt,
            för att det inte skall räknas som lovlig nödvärnsrätt. Så är det
            inte. Inte i praktiken. Begreppet ”uppenbart” har här tydligtvis
            i rättspraxis erhållit en annan mening än den som anses gälla
            vid tolkning av 11 kap. 14 $ regeringsformen, annars skulle rättspraxis
            vara annorlunda, när det gäller nödvärnsrätten. De bestämmelser
            vi har torde ha tillkommit som en riksdagens senkomna reaktion
            på att Per Albin Hansson blev dömd till böter när han med sin
            spatserkäpp i ursinne randade ryggen på en nazistisk underofficer
            på flykt, sedan han dessförinnan avvärjt ett handgripligt anfall
            av samma tvivelaktiga person. Bestämmelsen har emellertid inte
            fått avsedd effekt. Allmänheten vet ganska väl att man måste ta
            mycket stor hänsyn till busen som angriper en. För några år sedan
            blev den åldrige och inte alldeles friske Sven Stolpe nedslagen
            i en tunnelbanevagn av ett antal huliganer som känt igen honom.
            En behjärtad medlem av allmänheten slog ned en av busarna och
            hjälpte Sven Stolpe till en taxi. När Sven Stolpe frågade om namnet
            på sin välgörare, vägrade denne, förmenande att han inte vågade,
            på grund av den uppenbara risken för efterräkningar. Så skall
            det inte behöva vara. Sådant folk skall ha medalj i stället för
            att behöva oroa sig för åtal. I själva verket har utvecklingen
            accelererat raskt till det sämre. Allmänhe- ten vågar numera inte
            reagera mot uppenbart oskick. Tror någon att vi, som är över femtio
            år, när vi var i tonåren skulle ha vågat oss på att skära sönder
            stoppningen på bussen? Ingalunda. Någon vuxen hade raskt gripit
            in och gett oss en örfil, och det visste vi, så det behövdes aldrig
            några örfilar. Nu vet varenda buse och ligist att han inte har
            något att frukta. Det torde t. o. m. ha gått så långt, att genomsnittlige
            busen inte tror på att polisen vågar använda sin pistol, och det
            kanske han har rätt i. Därmed blir polisens vapen meningslöst,
            och själva överheten bär svärdet förgäves. Syftet med denna motion
            är att göra nödvärnsrätten fullt effektiv. För att så skall ske
            fordras att alla vet att man har obestridd rätt till nödvärn,
            och att ingen domstol kommer att ställa sig oförstående till att
            den som t. ex. är angripen, inte bara, som rimligt är, har svårt
            att besinna sig, utan också att
          </p>
          <pb facs="riksdagen-motions-pdf/data/198687/mot_198687_ju_602/mot_198687_ju_602-002.pdf"/>
          <p xml:id="i-AwEaHv2zu83N2XBK2sCBkb">
            man inte kan begära så mycket av den som är i en farlig, plötslig
            eller hotande - Mot. 1986/87 situation, när det gäller att utöva
            våld med måtta. Vidare angrips man ju = Ju602 vanligen av den
            som är starkare än en själv, varför det ju är naturligt att man
            tar till vapen, om man så kan, innan man blir slagen till marken
            och söndersparkad. Hotas man till liv och lem, är det bara naturligt,
            om han eller hon ”tänder på alla cylindrarna”. Det berättas ju
            ibland vilda historier om knivslagsmål, där man så att säga i
            humant syfte håller tummen på bladet för att inte sticka för djupt.
            Sådan ”aktsamhet” är inget man kan begära av en kvinna som med
            kökskniven söker avvärja en våldtäkt. Allt man möjligen kan begära
            av den som måste använda sin rätt till nödvärn är att han/hon
            om möjligt först hötter med kniven resp. skjuter varningsskott,
            om det gäller skjutvapen. Den bov som då ändå fullföljer ett angrepp,
            förtjänar inte bättre än han får. Man kan tänka sig olika möjligheter
            för att bringa en felaktig eller olämplig rättstillämpning till
            slut. Till dessa möjligheter hör tyvärr inte att i efterhand göra
            utskotts- eller riksdagsuttalanden. Dessa blir nämligen inte förarbeten
            (möjligen efterarbeten) och saknar betydelse för domstolarna.
            Domstolarna skall ju helt riktigt inte ta ovidkommande hänsyn.
            Lagändring är därför enda möjligheten. I det här fallet visar
            ju erfarenhe- ten att man inte kan nöja sig med småändringar.
            Jag kan tänka mig, lagtekniskt sett, att en bra metod kan vara
            att skriva om BrB 24:5, så att för nödvärnsexcess skall dömas
            bara på rekvisit som är positiva. För närvarande är rekvisiten
            för straffrihet negativa. Sedan domstolen funnit att det är ”uppenbart”
            att nödvärnsexcess föreligger (och det sker raskt), så är gärningen
            bara undantagsvis straffri, dvs. enligt ett negativt rekvisit.
            I brottsbalkskommentaren uttalas härvidlag: ”Det är givet, att
            det ej sällan måste inträffa att någon gör större våld eller svårare
            skada än som är medgivet genom bestämmelserna om nödvärn, laga
            befogenhet och nöd. Huvudregeln för sådant fall måste då naturligtvis
            vara, att han då icke äger åberopa bestämmelserna i detta kapitel
            till befrielse från ansvar.” — Huvudregeln i gällande rätt är
            alltså att det blir straff, trots att det ”ej sällan måste inträffa”.
            I de fall som avses kommer en domstol alltid att finna att ”större
            våld än nöden krävde” utövats, och det gäller då att avgöra om
            undantaget skall tillämpas. I stället borde beslutsgången vara:
            1. Var det nödvärn? 2. Om ja, har nödvärnet både varit alltför
            stort och utövats med kallt blod eller eljest på allmänt sett
            totalt klandervärt sätt och med klandervärt syfte? En möjlighet
            vore då att ge bestämmelsen ungefär följande lydelse: ”Den som
            utövat sin lagliga rätt till nödvärn, utövat laga befogenhet eller
            | vidtagit nödhandling må dömas till ansvar endast om gärningen
            dels varit uppenbart oförsvarlig, dels utförts med full och medveten
            avsikt att åstadkom- ma en med hänsyn till omständigheterna oförsvarlig
            verkan och under full självbehärskning. Finnes gärningen ändå
            brottslig, må dömas till lindrigare straff än för brottet eljest
            är stadgat.” Givetvis tänker jag mig att man kan ställa högre
            krav i dessa avseenden, när det gäller de offentligt anställdas
            utövande under särskilt förtroende av
          </p>
          <p xml:id="i-DH9bJeC8ynSRCjwdrggbsa">
            re AR RR
          </p>
          <pb facs="riksdagen-motions-pdf/data/198687/mot_198687_ju_602/mot_198687_ju_602-003.pdf"/>
          <p xml:id="i-DVCWAYVg5Vi3re7wgqmr8T">
            laga befogenheter, än när det gäller allmänhetens utövning av
            nödvärn eller värnpliktigas handlingar under laga befogenhet.
            Genom en dylik formulering framstår att det normala, när någon
            utövat sin nödvärnsrätt, är att det ej är brottsligt. Förutsättningen
            för straffrihet, som man ej kan ge avkall på, är förstås att det
            objektivt förelegat en nödvärnssi- tuation eller åtminstone att
            gärningsmannen hade goda objektiva skäl att tro att detta var
            fallet. Om gärningsmannen då tagit i för hårt, bör för ansvar
            krävas att han kan visas ha missbrukat situationen för att därmed
            komma åt en ovän eller eljest med vilje och vetande ge utlopp
            åt agg eller hämndbegär för förmenta gamla oförrätter. Sådant
            missbruk måste förstås kraftigt beivras, men förutsättningen härför
            bör vara att det verkligen bevisas röra sig om ett dylikt rent
            missbruk. För detta har förstås åklagaren bevisbördan. Agg och
            fiendskap kan ju vara ömsesidiga, och kanske var det berättigat
            att söka avvärja ovännens angrepp. Det ovanstående är förstås
            bara ett förslag till en lösning på problemet med den i praktiken
            så bristfälliga rätten till nödvärn. Straffbestämmelserna i brottsbalken
            är ju bland det mest intrikata och av rättsfilosoferna välbearbe-
            tade som finns. Jag vågar mig ändå på att, när jag ser det uppenbara
            och i praktiken olösta problemet, antyda möjligheten av en lösning,
            betänkande det gamla stävet: Man behöver inte vara ko för att
            veta när mjölken är sur.
          </p>
          <p xml:id="i-SghQS6LofsoXAcjdywUwFq">
            Hemställan
          </p>
          <p xml:id="i-SSLq1bEy3FraZWdo2cFMh7">
            Med hänvisning till det anförda hemställer jag att riksdagen
            beslutar att hos regeringen begära förslag till en ändring av
            nödvärnsreglerna i brottsbalken, innebärande att rätten till nödvärn
            förstärks, så att straffrihet blir det normala i stället för undantaget,
            även för s. k. nödvärnsexcess.
          </p>
          <p xml:id="i-RL1bQMEHyxzkKrN4jeruSH" type="date">
            Stockholm den 13 januari 1987
          </p>
          <div xml:id="i-3gWw9Zcy6uSjve9GBS6Cny" type="signatureBlock">
            <list xml:id="i-4pjBsUto96UgjdYagjfbbB">
              <item xml:id="i-EHfVa4waX1bVNc5774vJXk" who="i-QF9w7weamuxjZGtJKPPkwp" type="signature">
                Marianne Karlsson (c)
              </item>
            </list>
          </div>
          <p xml:id="i-MhATzHhXT2KkifsLEuKNXK">
            Mot. 1986/87 Ju602
          </p>
        </div>
      </div>
    </body>
  </text>
</TEI>
