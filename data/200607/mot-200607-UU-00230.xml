<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00230">
  <teiHeader>
    <fileDesc>
      <titleStmt>
        <title>Palestina</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Palestina</title>
          <idno type="rdwebb">GU02U230</idno>
          <rs type="number">U230</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U230/text</ref>
          <ref type="dokument_url_html">http://data.riksdagen.se/dokument/GU02U230</ref>
          <ref type="dokumentstatus_url_xml">http://data.riksdagen.se/dokumentstatus/GU02U230</ref>
          <ref type="doc">http://data.riksdagen.se/fil/BABC4960-B4A6-405D-80D6-44BCB9BEE921</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BwWU2CzjcNmVm5vg3RRvtt" type="signed"/>
        <correspContext corresp="i-BwWU2CzjcNmVm5vg3RRvtt">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-BsnyVr1N7TuDab28Zd6Sp6" type="referral">
          <date when="2006-11-07"/>
        </correspAction>
        <correspAction xml:id="i-E5NSTC6mBpR1Cy5WGG6fcK" type="dismissal">
          <date when="2006-11-07"/>
        </correspAction>
        <correspAction xml:id="i-5TApRduBY8XqVJzzTgT2Ru" type="numbering">
          <date when="2006-10-31"/>
        </correspAction>
        <correspAction xml:id="i-CC9b6qHUFr4PsbaTm8g1XK" type="submission">
          <date when="2006-10-31"/>
        </correspAction>
        <correspAction xml:id="i-H2RA8xeGjRDsCVjwJRSRyN" type="transfer">
          <date when="2006-10-29"/>
        </correspAction>
        <correspAction xml:id="i-XNGiMU4KcDHWpH3nFsT5qJ" type="assigned"/>
        <correspContext corresp="i-XNGiMU4KcDHWpH3nFsT5qJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9WsAtozeGGXoMJSpdNYMmE" type="motBody">
        <div xml:id="i-Qi8S2D38gRXBP3DBHS2be1" type="motProposal" subtype="förslag">
          <head xml:id="i-TnxZh49k3Spgzb3o6DSmeS">
            Förslag till riksdagsbeslut
          </head>
          <list xml:id="i-JpAnxCj9NYZ3snF8WcJayT" style="ol">
            <item xml:id="i-Xp74k71t2iTehjZ7J9ro8o">
              Riksdagen tillkännager för regeringen som sin mening vad i motionen
              anförs om att Sverige fortsatt bör hävda att en lösning på PalestinaIsrael-konflikten
              måste bygga på relevanta FN-resolutioner.
            </item>
            <item xml:id="i-CRvVDDiUsE8o2kYXCcBUAT">
              Riksdagen tillkännager för regeringen som sin mening vad i motionen
              anförs om att Sveriges policy bör vara att samtliga FN-resolutioner
              med relevans för PalestinaIsrael-konflikten bör genomföras.
            </item>
            <item xml:id="i-24bmDWn6mDWB9PrsLaJWC3">
              Riksdagen tillkännager för regeringen som sin mening vad i motionen
              anförs om att Sverige inom EU bör väcka frågan om Israel kan anses
              leva upp till människorätts­klausulen i associationsavtalet och
              om så inte är fallet ta initiativ till suspendering av detta avtal
              i enlighet med tidigare rekommendationer från Europaparlamentet.
            </item>
            <item xml:id="i-E3FANZdKCWCnp4cWcrjScV">
              Riksdagen tillkännager för regeringen som sin mening vad i motionen
              anförs om att Sverige inom EU bör verka för att den överenskommelse
              som slutits mellan EU och Israel om att varor från olagliga bosättningar
              ska märkas på ett tydligt sätt.
            </item>
            <item xml:id="i-4Lm5eLdwnGwjGpQtbwT39q">
              Riksdagen tillkännager för regeringen som sin mening vad i motionen
              anförs om att Sverige i internationella sammanhang bör ta initiativ
              till konkreta påtryckningar och stegvisa sanktioner mot Israel
              på grund av murbygget på ockuperat territorium, i enlighet med
              Haagdomstolens beslut, och att Sverige inom EU bör verka för att
              EU ställer sig bakom krav på konkreta åtgärder för att förmå Israel
              att följa Haag­domstolens beslut.
            </item>
            <item xml:id="i-9ZhdmCMKrrB41VtPHSny6J">
              Riksdagen tillkännager för regeringen som sin mening vad i motionen
              anförs om att Sverige i internationella forum bör ta upp frågan
              om att tillgodose palestiniernas vädjan om internationella fredstrupper
              till skydd för den palestinska civil­befolkningen mot israeliska
              övergrepp.
            </item>
            <item xml:id="i-Evz1Rqpzb4wAwtWP4wvjUE">
              Riksdagen tillkännager för regeringen som sin mening vad i motionen
              anförs om att Sverige direkt och via EU och FN bör protestera
              mot nyligen uttalade hot från Israels sida om att man avser att
              sabotera det planerade valet till den palestinska myndighetens
              lagstiftande församling om vissa grupper som ogillas av Israel
              tillåts ställa upp.
            </item>
            <item xml:id="i-4MNA14yJug5kiw36djenq3">
              Riksdagen tillkännager för regeringen som sin mening vad i motionen
              anförs om att Sverige bör fördöma allt våld mot oskyldiga civila
              med samma kraft oberoende av om det handlar om israeliska dödsskjutningar
              eller palestinska självmordsbombare.
            </item>
            <item xml:id="i-WKWqjK1FyE6exjw9pqComH">
              Riksdagen tillkännager för regeringen som sin mening vad i motionen
              anförs om att Sverige ska upphöra med vapenhandel med Israel och
              med all form av militärt samarbete mellan Sverige och Israel.
            </item>
            <item xml:id="i-494kJ4fajYFiXQFm5w8Cix">
              Riksdagen tillkännager för regeringen som sin mening vad i motionen
              anförs om att Sverige bör verka för att EU inför vapenembargo
              mot Israel.
            </item>
          </list>
        </div>
        <div xml:id="i-JeZ8k139VrHQJmavkVZQt6" type="motContent">
          <head xml:id="i-Jgt882D6McUJvxbpucK76i" type="h1">
            Palestina
          </head>
          <head xml:id="i-CeBkQMsUfNPZcejeyALkEW" type="h1">
            En politik för fred och rättvisa
          </head>
          <p xml:id="i-7gzw7hsw1bqZvo3WqKMpgL">
            Under hela 38 år har palestinierna levt under ockupation och
            förtryck. Och under denna tid har vi kunnat följa hur den israeliska
            regeringen både Labour och Likud har fört en långsiktig medveten
            politik för att göra FN-resolutionen om en tvåstatslösning till
            en politisk omöjlighet.
          </p>
          <p xml:id="i-BiDxbs7XqkSRNN8PqLiCj8">
            Denna medvetna politik har förts även med den s.k. Osloprocessen
            som täck­mantel. Under den tiden då Osloprocessen levde och blev
            trodd av omvärlden har vi kunnat se hur den israeliska regeringen
            använt olika medel för att ständigt krympa det ockuperade området
            som enligt internationell rätt borde utgöra den palestinska statens
            territorium. Den israeliska regeringen har använt sig av tre strategier
            för att nå sina mål.
          </p>
          <p xml:id="i-PhkqMwh45Z7KoDcq6HzoVo">
            Den israeliska regeringen har medvetet satsat miljardtals dollar
            på att bygga ut infrastruktur på Västbanken, i Gaza och östra
            Jerusalem. Israeliska vägar, tunnlar, checkpoints och bosättningar
            på de ockuperade områdena har i strid med internationell rätt
            beslagtagit palestinsk mark och försvårat palestiniernas dagliga
            liv. Samtidigt har man rivit palestinska hus, vilket skyndat på
            processen och gjort det svårare och svårare för det israeliska
            folket och internationella samfundet att stödja en politik där
            man följer internationell rätt och går tillbaka till gränserna
            från 1948.
          </p>
          <p xml:id="i-UqsSnT5EiF7z3YndR8CJnh">
            Man har med politiska medel och taktik arbetat för att underminera
            den palestinska myndigheten och de palestinska ledarna. Man har
            en medveten strategi att byta ut den palestinska förhandlingsmotparten
            från Arafat till Abu Mazen och Abu Ala tills man hittar någon
            som kommer att acceptera israeliska regeringens diktat.
          </p>
          <p xml:id="i-KMAoft697yAT3GaqiF6Ay1">
            Det strategiska arbetet med att underminera det palestinska ledarskapet
            har varit framgångsrikt. Det har varit uttalanden som inte bara
            skrämmer i sin nedlåtande attityd mot en folkvald ledare utan
            som dessutom är ovanliga i det diplomatiska språkbruk som av tradition
            brukar användas.
          </p>
          <p xml:id="i-SsWsJBVMESBCC48iQwTT1W">
            Slutligen har man jobbat med att omöjliggöra ett normalt liv
            och framtidstro för det palestinska folket. Den omtalade muren
            som just nu byggs inne på ockuperat territorium är bara det senaste
            projektet i ett långvarigt arbete med att göra vardagen svårare
            och svårare för palestinierna. Muren som förklarats vara olaglig
            enligt internationell rätt byggs inne på ockuperat område och
            splittrar hem och byar och omöjliggör ett normalt liv inne på
            de ockuperade områdena.
          </p>
          <p xml:id="i-8uKGmM6MGP5MJw2Qah4TPb">
            Genom att ständigt underminera det palestinska samhället och
            göra det svårare och svårare att hitta en normal försörjning har
            desperationen bland det palestinska folket bara ökat. År 2005
            levde som ett resultat av Israels politik ofattbara 2,2 miljoner
            palestinier under fattigdomsstrecket.
          </p>
          <p xml:id="i-KHDEUetvnw1pTFYwPkr7pJ">
            Det är genom dessa tre strategier som man vill nå en acceptans
            för sin politik i det internationella samfundet. Israel har nu
            fått med sig bl.a. USA på att acceptera den lösning som Israel
            genom ett långsiktigt arbete försökt tvinga på palestinierna.
            Det är en lösning som innebär att palestinierna skulle få ett
            icke-livsdugligt bantustan med bara 11 % av det ursprungliga Palestina.
            Genom att få med sig USA på den här politiken undergrävs ytterligare
            den internationella rätten, och en internationell ordning som
            bygger på den starkes rätt legitimeras. Omvärlden får inte acceptera
            denna underminering av internationell rätt som innebär en lösning
            som är varken hållbar eller rättvis. Och då måste man angripa
            dessa tre strategier genom att inte acceptera att Israel bygger
            på ockuperad och annekterad mark, genom att stärka det palestinska
            ledarskapet och genom att möjliggöra ett värdigt liv för palestinierna,
            mänskligt och ekonomiskt.
          </p>
          <p xml:id="i-5A5tCyuTDoNLXAu7bfd2bd">
            Det är nu sex år sedan starten av den senaste intifadan och vi
            måste på allvar börja säga ifrån. Så länge man blundar för det
            som händer i verkligheten och vägrar erkänna att palestinierna
            behöver omvärldens uppbackning gentemot Israel kommer vår politik
            för Mellanöstern att vara en pamflett med fina ord men ett svek
            mot mänskliga rättigheter. Vi måste våga föra en politik där vi
            både som land och som medlem i EU vågar ställa krav på Israel
            och vågar använda politiska verktyg som reellt sätter en press
            på Israel.
          </p>
          <p xml:id="i-Wj9VLKR9CDb9tuNZhezPfc">
            Sverige måste hävda att en lösning på PalestinaIsrael-konflikten
            måste bygga på relevanta FN-resolutioner, inte minst 242, vilket
            innebär att Gazautrymningen måste utgöra första steget på en total
            israelisk utrymning av samtliga områden som ockuperades 1967.
            Sveriges policy bör vara att samtliga FN-resolutioner med relevans
            för PalestinaIsrael-konflikten bör genomföras, vilket bl.a. innebär
            att Israels existens som stat tryggas inom de gränser som gällde
            den 5 juni 1967; att en palestinsk stat ska bildas på Västbanken,
            Gaza och östra Jerusalem och att de palestinska flyktingarnas
            rätt till återvändande och kompensation tillgodoses och att alla
            avvikelser från folkrättsligt fastlagda principer och beslut måste
            vara resultatet av överenskommelser mellan parterna, inte av ensidigt
            etablerade fakta. FN, EU och Sverige har en skyldighet att agera
            så att Israel lever upp till FN-resolutionerna samt Haagdomstolens
            beslut om muren. EU:s associationsavtal är ett verktyg som måste
            användas med beaktande av att Israel inte följer sin del av avtalet
            med avseende på människorättsklausulen och ursprungsmärkning.
          </p>
          <head xml:id="i-RtZyihbeTQuFBqb2vPhy8U" type="h1">
            Strategiska sanktioner mot uppenbara brott mot folkrätten
          </head>
          <p xml:id="i-RGEPs9KnAsHUyokRsUcBvg">
            Om inte FN:s och frivilligorganisationers rätt att utföra sitt
            arbete i fallet Israel kan garanteras Israel är ett land som varken
            EU eller USA har någon form av sanktioner mot visar det tydligt
            ett bristande engagemang i att försvara människors lika värde
            i den internationella rätten. Samma sak kan man säga i fråga om
            alla illegala avrättningar som den israeliska staten beslutar
            och utför.
          </p>
          <p xml:id="i-KdUuhEs1vitoS2rA3X22ri">
            Sverige bör kräva att Israel ska upphöra med alla uppenbara brott
            mot internationell rätt, t.ex. byggande av bosättningar på ockuperad
            och annekterad mark, illegala avrättningar och förhindrande av
            FN:s och frivilligorganisationers rätt att utföra sitt arbete.
            Sverige bör kräva att EU inför strategiska sanktioner mot Israel
            om Israel inte respekterar detta. Om inte Sverige kan förmå EU
            att agera ska Sverige införa strategiska sanktioner på mellanstatlig
            nivå.
          </p>
          <head xml:id="i-DkUyotqd5sCdjKdAUHx9jQ" type="h1">
            Vapenhandel med Israel stöder förtrycket av palestinierna
          </head>
          <p xml:id="i-EC8nNGR3Hgnd6pVUiDZ11S">
            Sveriges f.d. utrikesminster Laila Freivalds har i riksdagens
            kammare sagt: Någon export av krigsmateriel till Israel förekommer
            inte. Vår import av krigsmateriel styrs av det svenska försvarets
            uppgifter, behovet av utrustning och tilldelade ekonomiska medel.
            Det gäller därför att tillgodose de svenska nationella intressena
            på ett optimalt sätt genom att anskaffa materiel av hög kvalitet
            eller genom tillgång till den tekniska kompetens som Försvarsmakten
            behöver. När Sverige, som Laila Freivalds säger det, tillgodoser
            de svenska nationella intressena och tillåter svensk vapenimport
            från Israel är det ett aktivt stöd till den israeliska ockupationsmaktens
            militära insatser. Jag har ännu inte sett eller hört vad den nya
            borgerliga regeringen har för åsikt i frågan och hur den kommer
            att agera när det gäller vapenhandeln, men jag har kanske inte
            alltför höga tankar.
          </p>
          <p xml:id="i-Todv8kEfJGcA6ztwYyp9zk">
            På sin egen hemsida skriver Israel Military Industries: Vi stöder
            Israels armé eftersom vi exporterar 60 % av våra vapen till utlandet.
            Det är det som gör att vi i Israel har råd att producera de här
            vapnen. Sverige kan hävda att vi ställer oss neutrala när vi stöder
            den israeliska militären genom att köpa deras produkter.
          </p>
          <p xml:id="i-VAFKnUiMsJu1ornyQhjEWF">
            Sverige bör sluta med svensk vapenhandel med Israel och med all
            form av militärt samarbete mellan Sverige och Israel. Sverige
            bör dessutom arbeta för att EU inför ett vapenembargo mot Israel.
          </p>
          <head xml:id="i-RDC5NimCKXi4J543kdVity" type="h1">
            Det palestinska valet
          </head>
          <p xml:id="i-92bxH2pCffNzvbi4rcQf6R">
            Sverige, direkt och via EU och FN, bör protestera mot nyligen
            uttalade hot från Israels sida om att man avser att sabotera det
            planerade valet till den pale­stinska myndighetens lagstiftande
            församling om vissa grupper som ogillas av Israel tillåts ställa
            upp. I stället måste det betraktas som framsteg för fredsprocessen
            om grupper som hittills främst agerat genom väpnat våld kan integreras
            i en politisk process och den vägen förmås trappa ned och helst
            helt avstå från våld som metod.
          </p>
        </div>
        <div xml:id="i-XcsefdycFtVVCs9FwC5Qep" type="signatureBlock">
          <list xml:id="i-UjX9eMSNWFQHVtaEUsKFAp">
            <item xml:id="i-61TJ5hJTC6ud1mt7CgSFkx" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-5aDGbqqwpeGNWt4sJYeSnn" who="i-YLCb84oKoGK1m8cPa9cw3z" type="signature">
              Karla López (mp)
            </item>
            <item xml:id="i-WEEQLBbs3aD9uaDakH14yi" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-QaVPbq5RBQbxZjQrfqudWo" who="i-FfCiJc8kVZcwio9wsCvVkH" type="signature">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
