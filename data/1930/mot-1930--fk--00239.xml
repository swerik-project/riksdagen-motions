<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00239">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__239/mot_1930__fk__239-001.pdf"/>
      <fw xml:id="i-993UJZYLkvmFfC1FaYfgDn">
        Motioner i Första kammaren, Nr 239. 5
      </fw>
      <div xml:id="i-NMKosvgJLc2hj4LtdzAaVf" type="motHeader">
        <div xml:id="i-CvQPyRgw7R1qQ7hiLNxBqj" type="motTitle"/>
        <div xml:id="i-WhLt9XVEyak1Myy5KknHRm" type="motSubmissionInfo"/>
      </div>
      <div xml:id="i-4Zoz6y1oEh5gA1cz2qvLzZ" type="motBody">
        <div xml:id="i-13TRH5iV5Ys96vPd7JTDE6">
          <p xml:id="i-W2mzV3PSFFzrX1Udh1AEBV">
            Nr 239.
          </p>
          <p xml:id="i-ECdxsLW7uEVY12xaoUWfFi">
            Av herr Möller m. fl., om utredning rörande grundlagsändring
            för åstadkommande av en på folkets och representationens förtroende
            grundad stark regeringsmakt.
          </p>
          <p xml:id="i-PoQg7WgW7KRu7EbtJ9utsE">
            Den svenska demokratien har ej ännu lyckats på ett nöjaktigt
            sätt lösa ett av sina centrala problem — regeringsproblemet. Änskönt
            parlamentarismen numera i princip vunnit erkännande inom alla
            riksdagens partier, med undan- tag blott av det kommunistiska,
            har det likvisst ej lyckats att ur den svenska parlamentarismen
            utvinna vad som dock är parlamentarismens bärande idé: en på folkets
            och representationens förtroende grundad stark regeringsmakt:
            Det måste för alla dem, vilka ivra för en sund utveckling av vårt
            statsskick, vara en angelägenhet av vikt, att detta problem tages
            upp till skärskådande och att det vinner sin lösning. För 1809
            års grundlagsstiftare låg tanken på ett parlamentariskt styrelse-
            skick fjärran. Det statsskick, som skisserades i det berömda memorial,
            var- med 1809 års konstitutionsutskott överlämnade förslaget till
            regeringsform, kan snarast karakteriseras som en parlamentarismens
            motsats. Medan parla- mentarismen ju utgår ifrån en intim samverkan
            mellan regering och riksdag, grundad på regeringsledamöternas
            ställning såsom riksdagsmajoritetens för- troendemän, så vilade
            1809 års regeringsform på grundtanken om statsmak- ternas »ömsesidiga
            motvikt» — man önskade rikta dessa makter till »inbördes bevakning»
            och till »inbördes återhåll utan att dem sammanblanda». Utvecklingen
            över till ett parlamentariskt styrelseskick har kommit som en
            konsekvens av representationens demokratisering. Det har för parlamentaris-
            mens befästande icke behövts några direkta ingripanden från lagstiftningens
            sida. Att så kunnat ske är enbart glädjande. Det visar onekligen
            en styrka i ett lands konstitutionella utveckling, att en så ingripande
            förändring kunnat äga rum utan att behov av ett uttryckligt lagfästande
            av den nya ordningen framträtt — den tradition, som sålunda skapats,
            kan för visso visa sig besitta en starkare moralisk motståndskraft
            inför möjliga påfrestningar än ett skrivet grundlagsbud. Om det
            således ur den nu anförda synpunkten ej finnes anled- ning att
            påyrka ett grundlagsfästande av det parlamentariska styrelseskicket,
            så måste det dock å andra sidan vara angeläget att undanröja sådana
            stad-
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-002.pdf"/>
          <fw xml:id="i-2F67WVE8YN5f8PQcyEE1Q2">
            6 Motioner i Första kammaren, Nr 239.
          </fw>
          <p xml:id="i-BLvhwNPB9XFNqJtyExq9xz">
            ganden i grundlagarna, vilka direkt stå hindrande i vägen för
            en sund utveck- ling av samma styrelseskick. Ett sådant stadgande,
            till vilket vi till en början få hänvisa, är det, som inne- fattas
            i riksdagsordningens $ 44, som föreskriver, att statsrådsledamot
            ej må »1 utskott eller val till utskott deltaga». Sin upprinnelse
            har berörda föreskrift 1 1809 års konstitutionsutskotts förslag
            till riksdagsordning, där förbudet för statsrådsledamot att ha
            tillträde till utskott var förenat med ett förbud för statsråd
            att överhuvud taget ha säte och stämma i riksens ständers plena.
            Denna föreskrift var ett konsekvent uttryck för den principiella
            motsätt- ning mellan de båda statsmakterna, från vilken grundlagsstiftarna
            utgingo. Bestämmelsen i dess senare led uppmjukades visserligen
            i riksdagsordningens slutligt antagna text därhän, att statsråd
            ej förnekades säte och stämma i sitt stånds plena, där sådan rätt
            enligt varje stånds särskilda ordning tillkom veder- börande.
            Praktiskt taget innebar detta möjlighet för statsrådsledamot,
            som var adelsman, att uppträda på riddarhuset. Redan under ståndsriksdagarna
            gjorde sig emellertid behov av närmare kontakt mellan regering
            och riksdag så kännbart, att en grundlagsändring kom till stånd,
            som berättigade statsråd att deltaga i för stånden gemensamma
            sammanträden. Detta skedde vid 1859—60 års riksdag. I 1866 års
            riksdagsordning ersattes denna bestämmelse med den ännu gällande
            ($ 53), som ger statsrådsledamot tillträde till vardera kamma-
            ren med rätt att deltaga i överläggningarna men ej i besluten,
            såvitt ej veder- börande är ledamot av kammaren, då han även har
            den senare befogenheten. Förbudet mot statsrådsledamots deltagande
            i utskotts överläggningar överflyt- tades däremot oförändrat från
            1810 års riksdagsordning till 1866 års. Det är tydligt, att förbudet
            i fråga bottnar i tanken på den motsättning mellan regering och
            riksdag, som ligger till grund för 1809—1810 års grundlagsstift-
            ning. Men denna motsättning får, såsom redan påpekats, betraktas
            som ett övervunnet stadium. TI en modern parlamentarisk konstitution
            är bestämmelsen rätt och slätt en anakronism. Därest frågan om
            statsrådsledamots rätt att del- taga i utskottsförhandlingar saknade
            praktisk betydelse, skulle måhända anled- ning ej föreligga att
            på rent principiella grunder kräva en ändring. Men så är ej förhållandet.
            Det är tvärtom så, att bestämmelsen i fråga är av eminent praktisk
            vikt. Det säger sig självt att, om överhuvud taget ett statsråd
            bör beredas tillfälle att träda 1 direkt förbindelse med riksdagen
            och där få fram- lägga de synpunkter, från vilka han utgått vid
            utarbetande av ett visst förslag och förklara sitt ståndpunktstagande,
            så bör det vara vid det tillfälle, då det faktiska avgörandet
            i frågorna träffas. Att detta i det alldeles övervägande antalet
            fall äger rum vid utskottsförhandlingen och icke vid kamrarnas
            plena, torde ej kunna ställas 1 fråga. Det må vara gott och väl,
            att statsråden fått rätt att för riksdagen framlägga sina synpunkter,
            men det förefaller i hög grad irrationellt, att detta ej skall
            få ske förrän frågan om ock ej formellt så dock i de flesta fall
            reellt avgjorts. Man har emot en rätt för statsråd att deltaga
            i utskottsöverläggningar fram- fört två helt motsatta skäl. Man
            har nämligen å ena sidan uttalat farhågor, att utskottets självständighet
            skulle kunna äventyras, därest förbudet skulle
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-003.pdf"/>
          <fw xml:id="i-QercxpjvXJWYYdmwAgZc9S">
            Motioner i Första kammaren, Nr 239. 7T
          </fw>
          <p xml:id="i-NVXRFGk13EbURN6b4rL3M4">
            upphävas. Å andra sidan har framförts den betänkligheten, att
            anordningen i fråga skulle framkalla större beroende än nu för
            regeringen i förhållande till riksdagen. Det förstnämnda skälet
            lär väl knappast under nuvarande förhållanden kunna tillerkännas
            så stor betydelse. Det må ha haft sitt berättigande i äldre tider,
            men att, med den självständighet, som faktiskt utmärker riksdagens
            ledamö- ter, ett statsråd skulle lyckas utöva någon annan inverkan
            på utskottsledamö- terna än genom tyngden av sina argument, torde
            knappast på allvar kunna be- faras. Ett statsråd, som försökte
            öva påtryckning, skulle säkerligen mycket snart finna, att han
            begagnat sig av ett otjänligt medel. | Den motsatta ståndpunkten
            åter — att regeringen efter ifrågasatta föränd- ring skulle råka
            i ett starkare beroende av riksdagen än förut — torde vid när-
            mare eftersyn knappast heller visa sig hållbar. Det är ju nämligen
            uppenbart, att den minister, som vet med sig att han redan på
            ett förberedande stadium i riksdagsbehandlingen, i utskottet,
            blir i tillfälle att personligen framlägga sina synpunkter, bör
            känna sig mera oberoende än en minister, som ser sina möjlig-
            heter att föra fram sin mening begränsade till förhandlingen i
            kamrarna. All- deles givet är, att regeringen därmed också blir
            i tillfälle att intaga en starkare och mera ledande ställning.
            De förändringar ett regeringsförslag kan komma att undergå och
            de kompromisser, som i utskottet slutas, kunna då komma till stånd
            under omedelbar medverkan från regeringens sida. Man har visserligen
            invänt, att ett statsråd ej saknar tillfälle att på omvägar få
            i utskottet framfört vad han önskar — han kan för ändamålet sätta
            sig i för- bindelse med honom närstående ledamöter av utskottet.
            Därjämte pläga ut- skotten i större frågor ofta som föredragande
            anlita den, som inom departe- mentet utarbetat den proposition,
            varom fråga är, och denne kan då, har det sagts, lämna erforderliga
            upplysningar om departementschefens uppfattning. Det må vara sant,
            att en minister icke är avskuren från möjligheten att sålunda
            på omvägar få sina synpunkter framförda, men det vore att underkänna
            ut- skottsdebatternas betydelse för utskottsarbetet, om man ville
            förneka, att det skulle sakna betydelse, att en minster omedelbart
            vid debatten blir i tillfälle att klarlägga sin ståndpunkt och
            korrigera eventuella missuppfattningar. Att1i det avseendet lita
            på, att de honom närstående personer, som eventuellt deltaga i
            utskottsöverläggningen, skola finna det rätta ordet, kan vara
            väl optimistiskt. För övrigt måste väl alltid den direkta förbindelsen
            mellan den, som bär an- svaret för förslaget, och den, som ofta
            i realiteten beslutar över dess öde, vara att föredraga framför
            en mellanhandsförbindelse. Att låta utskotten bli i till- fälle
            att mottaga upplysningar o. d. omedelbart i stället för på omvägar
            kan endast gagna ärendenas sakliga behandling. Därtill kommer,
            att i en icke of- fentlig utskottsbehandling i en mera ömtålig
            fråga — t. ex. en traktatfråga — en minister kan lämna upplysningar,
            som han måhända ej skulle kunna lämna i en offentlig kammardebatt.
            Ur praktisk synpunkt har emot förslaget anmärkts, att det för
            departe- mentscheferna skulle innebära en avsevärd tunga att behöva
            närvara vid ut- skottsöverläggningarna. Därvid är nu först att
            märka, att det helt naturligt
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-004.pdf"/>
          <fw xml:id="i-VToJhgv7ozjRecV2KLn5T8">
            8 Motioner i Första kammaren, Nr 239.
          </fw>
          <p xml:id="i-GFRMWiNmagVhjMWbbFZ4Ef">
            icke är meningen, att en departementschef skulle i utskotten
            bevaka alla sina ärenden — så stort som smått. Det är givetvis
            endast i de mera betydande frågorna, som hans personliga närvaro
            i utskotten skulle komma i fråga. Vad arbetsbelastningen angår,
            torde en minister för övrigt redan nu spilla en hel del tid på
            att göra sig underkunnig om ärendenas läge i utskotten och på
            över- läggningar med personer, som kunna inom respektive utskott
            företräda hans synpunkter. Det är också att märka, att det knappast
            torde finnas någon modern demokratisk författning i Europa, som
            utestänger ministrarna från utskoltsöverläggningarna. Det lär
            väl knappast med skäl kunna göras gäl- lande, att vad en utländsk
            minister måste medhinna ej skulle kunna medhin- nas av hans svenska
            kolleger. Därtill kommer att, om också i viss omfattning en ökad
            tidsspillan uppstår, så kan i andra avseenden viss tidsbesparing
            vän- tas — särskilt därutinnan, att den ofta ytterst vidlyftiga
            skriftliga utlägg- ning i propositionerna, vartill departementscheferna
            med nuvarande arbets- metod tvingas, skulle kunna ej oväsentligt
            koncentreras och förkortas. Re- formen går således, kan man säga,
            i viss mån ut på att ersätta en omständlig skriftlig förhandlingsform
            mellan regering och riksdag i en omedelbar, munt- lig och mindre
            tyngande form för samarbetet dem emellan. Anses det — i händelse
            departementscheferna beredas tillträde till utskotts- förhandlingarna
            — erforderligt att mera effektivt lätta deras arbetsbörda, torde
            det lämpligen kunna ske genom ett bättre tillgodogörande i det
            parla- mentariska arbetet av statssekreterarnas arbetskraft. När
            statssekreterarpo- sterna år 1917 inrättades, var avsikten att
            tillskapa befattningar, vilkas inne- havare kunde under nära samarbete
            med departementschefen biträda denne vid riksdagsärendenas beredning.
            Det säger sig självt, att statssekreteraren, som gentemot statsrådet
            i regel svarar för propositionsarbetet, måste förvärva stor förtrogenhet
            med departementets riksdagsfrågor. Det måste då också anses ändamålsenligt,
            att den ofta betydande fond av sakkunskap, som kan vara tillfinnandes
            hos statssekreterarna, blir utnyttjad även i riksdagsarbetet,
            nämligen så, att statssekreterarna erhålla rätt att vid riksdagsplena
            företräda sina departementschefer. En sådan ordning är så mycket
            mera påkallad som ärendena ofta behandlas samtidigt i båda kamrarna,
            varigenom ett statsråd tvingas att alternera mellan kamrarna,
            vilket, som bekant, är förenat med av- sevärda olägenheter. Särskilt
            i en rad av mindre frågor, i vilka debatt kan uppkomma 1 kamrarna,
            borde vederbörande minister utan olägenhet för någon kunna företrädas
            av sin statssekreterare. Det parlamentariska statsskicket vilar
            på principen om samverkan mellan regering och riksdag. Men samverkans
            grund är förtroendet. Det måste då också finnas distinkta former,
            i vilka såväl förtroendet som bristen på förtro- ende från riksdagens
            sida kan komma till uttryck. I andra parlamentariska länder tjänar
            dagordningsinstitutet detta syfte. Det är en form, i vilken en
            regering kan begära ett uttalande, huruvida riksdagens förtroende
            är orubbat, liksom det är en form, i vilken riksdagen på eget
            initiativ kan ge tillkänna sitt eventuella misstroende. Hos oss
            har dagordningsinstitutet ej kommit till införande. Vi ha visser-
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-005.pdf"/>
          <fw xml:id="i-Ex77cb4tdSt8rB9vLzF74r">
            Motioner i Första kammaren, Nr 239. 9
          </fw>
          <p xml:id="i-VDtFTjNrZjV9EhKqnryxC7">
            ligen ett ej grundlagsfäst interpellationsinstitut, men interpellationen
            kan icke leda till någon omröstning i annan form än att genom
            instämmanden efter vissa anföranden kan åstadkommas en deklaration
            av uppfattningen hos de olika partierna. Vidare kan en anmärkning
            av konstitutionsutskottet, lagd med gillande eller ogillande till
            handlingarna, såsom praxis är i andra kammaren, bereda en riksdagsmajoritet
            tillfälle att ge tillkänna sin mening om regerin- gens eller ett
            statsråds parlamentariska ställning. Och slutligen kan givetvis
            den behandling, som regeringsförslagen undergå i riksdagen, betraktas
            i viss mån som en mätare på det förtroende riksdagens majoritet
            hyser till regerin- gen. Men om alla dessa tre former för manifestation
            av riksdagens ställning till regeringen gäller, att de ej ge möjlighet
            att ställa förtroendefrågan på sin spets. Det ankommer på regeringen
            att tolka och bedöma vad som tilldragit sig i riksdagen. Och om
            regeringen därvidlag visar en alltför ringa lyhörd- het, kan det
            visserligen vara så att regeringen ej faller men att i stället
            rege- ringsmakten förfaller. Det måste såväl ur regeringens som
            riksdagens synpunkt vara önskvärt, att i vissa situationer klarhet
            skapas kring det parlamentariska läget. En rege- ring, som riksdagsmajoriteten
            av en eller annan anledning ej vill störta, bör ha möjlighet att
            genom ett förtroendevotum få detta förhållande klarlagt och därmed
            stärka sin ställning. Och en riksdagsmajoritet, som finner regeringens
            kvarstannande icke önskvärd, bör ha ett medel — andra än de rätt
            oformliga, som nu stå till buds — att ge denna sin mening till
            känna. Det är ur denna synpunkt dagordningsinstitutet är att förorda
            till införande även hos oss. Det är ett medel att skapa rena och
            klara linjer i det parlamentariska arbetet. Emot dagordningsinstitutet
            har stundom gjorts gällande, att det skulle kun- na leda till
            oöverlagda och förhastade misstroendebeslut — det kunde urarta
            till ett ministerstörtande, som skulle menligt återverka på kontinuiteten
            i sty- relsemaktens utövning. Farhågorna i denna del äro säkerligen
            överdrivna. Även om möjligen exempel kunna anföras på missbruk
            i andra länder med and- ra politiska vanor än de våra, så kan
            dock icke endast för den skull institutet — om eljest skäl finnas
            för dess införande — utdömas. Med den lugna be- tänksamhet, som
            av ålder utmärkt vårt parlamentariska liv, vore säkerligen risken
            av ett missbruk ganska ringa. På den närmare utformningen av institutet
            skola vi här ej gå in. Dock må i ett principiellt viktigt avseende
            ett uttalande göras. Då förevarande spörs- mål tidigare varit
            under behandling i riksdagen, har det satts i fråga, att dag-
            ordningsinstitutet skulle införas i båda kamrarna. En sådan anordning
            skulle enligt vår mening icke vara lycklig. Den skulle, om majoritetsförhållandena
            vore olika i de båda kamrarna, kunna leda till att regeringen
            finge t. ex. ett misstroendevotum i andra kammaren men ett förtroendevotum
            i den första. Det skulle till och med lätt kunna hända, att ett
            misstroendevotum i den ena kammaren skulle framkalla ett snabbt
            svar i den andra i form av förtroende- votum, och regeringen finge
            då själv välja vid vilketdera den fäste den största vikten. Det
            parlamentariska styrelseskickets princip synes leda till, att
            dag- ordningsinstitutet blir förbehållet den direkt folkvalda
            kammaren.
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-006.pdf"/>
          <fw xml:id="i-C3HKcFnL4UzgtECYB2q161">
            10 Motioner i Första kammaren, Nr 239.
          </fw>
          <p xml:id="i-4GFppbbMQFrcXqNHtkxeu3">
            Det bör emellertid icke ens vara den direkt folkvalda kammaren,
            som i sista hand avgör regeringens öde. En regering, som fått
            misstroendevotum, bör städse kunna vädja till folket i val. I
            ett demokratiskt statsskick är det folket självt, som ytterst
            har att bestämma den politiska kursen. Representationen är allenast
            medlet för folkviljan. Om en regering icke kan samarbeta med en
            andrakammarmajoritet, bör den ha tillfälle att försöka skaffa
            sig en majoritet, med vilken den kan samarbeta. Här möter likvisst
            i vår författning en be- stämmelse, som i hög grad minskar det
            praktiska värdet av regeringens nu- varande upplösningsprerogativ.
            Det är föreskriften i R. O. $ 17 mom. 2, en- ligt vilken, om Kungl.
            Maj:t förordnar om nya val, dessa förrättas för åter- stoden av
            fyraårsperioden. Stadgandet innebär alltså, att nyval aldrig ersätter
            ett ordinarie val. Detta medför, att upplösningen endast sällan
            tillgripes. Det tillfälle, då anledning till en upplösning möjligen
            kan vara för handen, kom- mer lätt att ligga antingen för nära
            den tidpunkt, då valet senast förrättats, eller för nära nästa
            ordinarie val. I båda fallen är det naturligt, att en rege- ring
            ytterst ogärna tillgriper upplösningen, vilken kanske på alla
            håll av all- männa meningen betraktas som ovälkommen. En faktor,
            som givetvis också måste tagas med i beräkning, äro de betydande
            ekonomiska uppoffringar så- väl för det allmänna som för enskilda,
            som föranledas av ett dylikt extra val. Trots de talrika ministerskiften
            vi haft, ha andrakammarupplösningar efter 1866 ägt rum blott tre
            gånger, nämligen 1887 på tullfrågan och 1914 på för- svarsfrågan,
            varjämte upplösning skedde 1921 i anledning av författningsre-
            formen. Såväl 1887 som 1914 ägde nyvalen rum endast några få månader
            före de ordinarie höstvalen. I moderna utländska författningar
            torde nästan genomgående den regeln vara gällande, att en helt
            ny valperiod räknas från det nyval ägt rum. Den hos oss gällande
            regeln om ovillkorliga ordinarie val vart fjärde år torde i själva
            verket vara ganska enastående. Att en ändring i enlighet med vad
            utom- lands i allmänhet gäller är både en praktisk reform och
            därjämte ägnad att stärka regeringens ställning ligger i öppen
            dag. På den närmare utformningen av den nya bestämmelse, som skulle
            ifråga- komma, skola vi här ej ingå. Det må blott påpekas, att
            den nya legislatur- period, som skall löpa från nyval, bör bestämmas
            så, att valet, oavsett den tid- punkt på året, då det äger rum,
            gäller — om ej en ny upplösning kommer emel- lan — intill ordinarie
            valet i september månad fjärde året efter utgången av det år,
            varunder nyvalet skett. Vid ändring i hithörande delar av R. O.
            bör även undanröjas den oegentlighet, som nu råder, när vid en
            eventuell urtima riksdag på hösten efter ordinarie nyval icke
            den nyvalda andra kammaren utan en kammare med samma besättning
            som före valen träder i funktion. Enligt nuvarande bestämmelser
            gälla nämligen ordinarie val först från och med in- gången av
            året näst efter det, varunder valet ägt rum. Vill man finna ett
            verksamt medel att stärka regeringens ställning, så lär man ej
            kunna stanna vid de reformåtgärder, som hittills berörts. Man
            måste sörja för ett regeringsdugligt parlamentariskt underlag.
            Det synes åtminstone
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-007.pdf"/>
          <fw xml:id="i-SXfPfp4DmSoTzWY3TsSUC4">
            Motioner i Första kammaren, Nr 239. 11
          </fw>
          <p xml:id="i-U3cv8RTbVGztjQ9pWakS8b">
            tvivelaktigt, om detta kan ske utan en ändring av valsättet,
            så länge flera än två partier uppträda vid valen. Anser man valsättet
            ha till uppgift att åstadkomma ett matematiskt exakt uttryck för
            styrkan i de olika politiska meningsriktningar, som göra sig gäl-
            lande hos folket — då må det medges, att det proportionella valsättet,
            utstyrt med alla tekniska finesser, kan komma idealet ganska nära.
            Men det må spör- jas, om demokratien verkligen är praktiskt sett
            betjänt med ett parlament, som anses böra återspegla även smärre
            skiftningar i de politiska riktningarna hos väljarkåren. Under
            ett demokratiskt styrelseskick skall ur valakten kristalli- seras
            ut det parlamentariska underlaget för regeringen — det skall skapas
            en majoritetsbildning inom den folkvalda kammaren, som kan bära
            upp regerings- makten. Det proportionella valsystemet främjar
            partisplittringen inom val- manskåren och försvårar därmed — ofta
            stänger det — utsikten för en rege- ringsduglig partibildning
            inom representationen. Annorlunda är förhållandet med majoritetsvalen.
            De främja icke utan häm- ma väljarekårens söndersplittring i ett
            större antal partier. Det är visserligen sant, att ej heller med
            majoritetsval kan garanteras, att i parlamentet skall framkomma
            ett majoritetsparti — de rådande partiförhållandena i det engel-
            ska underhuset ge ett exempel härpå — men det är alldeles uppenbart,
            att ut- sikten att få en majoritet i parlamentet är ojämförligt
            mycket större med ma- joritetsvalsystemet än med en proportionell
            valmetod. Vad som i ena fallet är ett förhållandevis sällsynt
            undantag, är med den andra metoden en regel, även om den ej är
            alldeles undantagslös. Vad skapandet av en fast regeringsmajoritet
            i den folkvalda kammaren skulle betyda för stärkande av regeringsmaktens
            ställning torde i detta sam- manhang knappast behöva närmare belysas.
            Icke minst viktigt är, att det po- litiska intresset hos valmanskåren
            säkerligen skulle komma att i hög grad sti- muleras genom en sådan
            valmetod. Redan det förhållandet, att valkretsarna avsevärt minskas
            och att således den personliga kontakten mellan kandidater och
            väljare återställes, måste verka i denna riktning och vad som
            kanske än mera kommer att driva fram väljarmassorna är medvetandet
            om, att valutsla- get verkligen kan betyda en systemförändring
            i landets politiska ledning. Med nuvarande valsystem registrerar
            valbarometern — trots att kanske deltagan- det i ett visst val
            kraftigt ökas — i regel ytterligt små förändringar. Även om valresultatet
            leder till ett regeringsskifte, så förspörjer menige man ute i
            landet knappast någon verkan därav, ty partiförskjutningen inom
            den folkvalda kammaren har blivit så ringa, att den nya regeringen
            ser sig ur stånd att energiskt och effektivt verka för förverkligandet
            av sina politiska syften. Ett sådant sakernas tillstånd måste
            emellertid i längden verka tröttande och förslöande på valmanskåren.
            Men därmed inträder också faran, att det poli- tiska intresset
            skall förkvävas hos stora lager av befolkningen, och dock är ett
            vaket medborgarintresse för allmänna angelägenheter i själva verket
            demokra- tiens livsnerv — vänder medborgarna mera allmänt sin
            håg ifrån det politiska livet, så mister det demokratiska statsskicket
            just det, varur det skall hämta
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-008.pdf"/>
          <fw xml:id="i-9pArrTqH4xFoCcb2yZcJwr">
            12 Motioner i Första kammaren, Nr 239.
          </fw>
          <p xml:id="i-7veKgnZZ3HBQr6mBnV29hE">
            sin kraft. Frågan om valsättet är således djupare sett något
            långt viktigare än en rent teknisk fråga. Det är ett spörsmål,
            som griper in i vårt samhälls- skicks grundvalar, och det kan,
            sett på lång sikt, få en avgörande betydelse för statsskickets
            framtida daning. Här skall ej göras något försök att närmare ange
            detaljerna i ett valsätt efter majoritetsvalprincipen. Av principiell
            vikt synes vara att välja ett sådant system, som ger säkerhet
            för att majoritet bland andra kammarens represen- tanter uppbäres
            av en majoritet bland väljarna. Därvid torde närmast komma under
            omprövning, huruvida ej den lämpligaste metoden skulle vara den,
            som tidigare tillämpades i Tyskland, d. v. s. att omval äger rum,
            därest ej vid för- sta valet någon av kandidaterna fått absolut
            majoritet, och att omvalet endast kan gälla de två av kandidaterna,
            som erhållit det högsta röstetalet vid för- sta valet. En fråga,
            som vid majoritetsval i enmanskretsar får ökad betydelse, gäller
            bostadsbandets bibehållande för valbarhet till andra kammaren.
            Starka skäl torde tala för dess slopande, särskilt med hänsyn
            till att det eljest i vissa fall kan bli omöjligt för ett parti
            att i den folkvalda kammaren bereda plats åt några av sina bästa
            män. Frågan om bostadsbandets vara eller icke vara till- hör väsentligen
            spörsmålen om skapandet av förutsättningarna för en kvalita- tivt
            högtstående folkrepresentation. För demokratien är detta ingalunda
            ett spörsmål av ringa vikt. Den stärkning av regeringsmakten,
            som, enligt vad inledningsvis nämndes, är av oss åsyftad, torde
            också kräva vissa omläggningar av regeringens inre organisation.
            En parlamentarisk regering bildas ej sällan för lösning av en
            viss eller vissa aktuella, på dagordningen stående frågor. För
            regeringen måste det då vara av synnerlig betydelse att kunna
            organisera sig under former, som möjliggöra att dessa frågor erhålla
            en såväl sakkunnig som skyndsam behand- ling. Härvid möta emellertid
            svårigheter genom den brist på möjlighet till an- passning, som
            f. n. utmärker regeringens organisation. Det kan t. ex. vid en
            regerings bildande vara önskvärt att i regeringen bereda plats
            åt en person, som skulle särskilt lämpa sig att driva fram en
            viss aktuell fråga. I regel kan detta ej ske i annan form än att
            vederbörande blir chef för det departement, var- under ärendet
            sorterar. Han kommer emellertid då att i egenskap av depar- tementschef
            se sin tid splittrad på en mängd löpande frågor, som kräva hand-
            läggning. Betydligt ändamålsenligare vore givetvis, om personen
            i fråga kunde erhålla säte i konseljen utan att belastas med departementschefens
            alla bestyr och han i stället kunde få tillfälle att mera helt
            ägna sig åt beredningen av spörsmålet i fråga. En liknande situation
            kan naturligen inträda även under en regerings till- varo. En
            omfattande fråga, vars ministeriella handläggning skulle fullt
            ut kräva en mans arbetskraft, kan plötsligt aktualiseras. Kristidens
            förhållan- den ge belysande exempel härpå. Med nuvarande organisation
            gå dylika ären- den rent automatiskt in under ett visst departement,
            och ifrågavarande departe- mentschef nödgas till sin kanske redan
            förut tyngande arbetsbörda ta på sig även ansvaret för dessa nya
            ärendens handläggning.
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-009.pdf"/>
          <fw xml:id="i-DgKnuRC8XPHSWcJetqKsAB">
            Motioner i Första kammaren, Nr 239. 13
          </fw>
          <p xml:id="i-MU3F5zLfCeKNkyZagV6eNZ">
            Våra grannländers författningar äro i förevarande avseende betydligt
            smi- digare än vår. Den danska grundlagen t. ex. innehåller allenast
            den före- skriften, att Konungen bestämmer ministrarnas antal
            och ärendenas fördelning dem emellan och den norska grundlagen
            fixerar endast en minimisiffra för statsrådsledamöternas antal
            — utöver statsministern skola finnas minst sju andra ledamöter
            — men lämnar åt Konungen att bestämma fördelningen av ärendena
            bland medlemmarna av statsrådet. Även hos oss har i samband med
            1917 års departementalreform tagits ett steg i denna riktning.
            Medan tidigare departementens antal var fastställt i re- geringsformen,
            anger denna numera endast ett maximum av 10 och ett mini- mum
            av 8 departement, varjämte är stadgat att utöver cheferna för
            departe- menten skola finnas tre statsråd utan departement. Bestämmandet
            av departe- mentens antal inom dessa gränser, deras benämning
            och huvudsakliga verk- samhetsområde sker genom en särskild lag,
            som dock ej är av grundlags natur. Fördelningen i detalj av ärendena
            mellan departementen bestämmes av Kungl. Maj:t. Vad departementens
            inre organisation beträffar togs ett steg i riktning mot ett enhetligt
            regeringskansli genom en år 1926 genomförd reform, genom vilken
            alla ordinarie tjänster inom departementen, med undantag av de
            högre förordnandetjänsterna och kanslirådsbefattningarna, tillsättas
            utan angivande av visst statsdepartement. Skäl synas nu föreligga
            att taga steget fullt ut: att således i regeringsformen allenast
            fastställa ett visst minimum i fråga om regeringsledamöternas
            antal och att överlåta den närmare utformningen av den inre organisationen
            av regeringsarbetet till regeringen själv med allenast den begränsning
            beträffande antalet tjänstebefattningar inom Kungl. Maj:ts kansli,
            som ovillkorligen härflyter ur riksdagens budgetmakt. Möjligheten
            att sålunda på det i varje särskilt fall ändamålsenligaste sättet
            fördela och organisera arbetet inom regeringen och framför allt
            möjligheten att kunna lämpa organisationen efter olika aktuella
            förhållanden måste vara ägnad att bereda starkare garanti för
            en sakkunnig och snabb beredning av regeringsärendena — en ordning,
            som givetvis måste vara ägnad att i sin mån hidraga till en stärkning
            av regeringsmaktens ställning. Vad som ovan anförts torde ha gett
            vid handen, att betydelsefulla problem möta, när det gäller att
            befästa och i sund riktning utveckla vårt parlamenta- riska statsskick.
            Avsikten med denna motion har varit att fästa uppmärksam- heten
            på dessa problem och diskutera några av de utvägar, som erbjuda
            sig för en lösning. Den närmare utformningen av förslag till erforderliga
            lag- ändringar måste givetvis bli föremål för en ingående och
            sakkunnig utredning. Åberopande det anförda tillåta vi oss hemställa,
          </p>
          <p xml:id="i-2z9PtnK5avvn8FGVBLo5tT">
            att riksdagen måtte i skrivelse till Kungl. Maj:t anhålla om
            utredning rörande den ändring i grundlag, som erfordras för att
            åstadkomma en på folkets och representationens förtro- ende grundad
            stark regeringsmakt, varvid särskilt må beaktas 1) att statsråden
            få rätt att deltaga i riksdagsutskottens överläggningar;
          </p>
          <pb facs="riksdagen-motions-pdf/data/1930/mot_1930__fk__239/mot_1930__fk__239-010.pdf"/>
          <fw xml:id="i-C9TAYpMa79bBLYoBbPh5bT">
            Motioner i Första kammaren, Nr 239.
          </fw>
          <p xml:id="i-DjYcsEMzYFFmmDn9HHNRUW">
            2) att statssekreterarna få rätt att i utskottens och kamrar-
            nas överläggningar företräda statsråden; 3) att dagordningsinstitutet
            införes i riksdagens andra kam- mare; 4) att andra kammarens 4-årsperiod
            räknas från nyval, även om nyvalen ske i följd av kammarens upplösning;
            5) att det nuvarande valsättet ersättes med majoritetsval i enmansvalkretsar;
            6) att bostadsbandet vid val till riksdagens andra kammare avskaffas;
            samt 7) att Kungl. Maj:t erhåller frihet att bestämma regerings-
            ledamöternas och statsdepartementens antal, dock med den be- gränsning
            att ett visst minimum föreskrives i lag, liksom att fördela ärendena
            mellan regeringsledamöter och statsdeparte- ment.
          </p>
          <p xml:id="i-Xy5DEKbzeQaSKudXKfBYqa" type="date">
            Stockholm den 19 februari 1930.
          </p>
          <p xml:id="i-NCzyBedgqsNyJMz39yAnzx" type="signatureBlock">
            Gustav Möller. Rickard Sandler. K. Schlyter.
          </p>
          <p xml:id="i-AjH1pkX5LqrbxweZWwt9vc">
            Stockholm 1930. Kungl. Boktryckeriet, P. A. Norstedt &amp; Söner.
            300643
          </p>
        </div>
      </div>
    </body>
  </text>
</TEI>
