<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00369">
  <teiHeader>
    <fileDesc>
      <titleStmt>
        <title>Förnybar energi</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förnybar energi</title>
          <idno type="rdwebb">GY02N369</idno>
          <rs type="number">N369</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N369/text</ref>
          <ref type="dokument_url_html">http://data.riksdagen.se/dokument/GY02N369</ref>
          <ref type="dokumentstatus_url_xml">http://data.riksdagen.se/dokumentstatus/GY02N369</ref>
          <ref type="doc">http://data.riksdagen.se/fil/D096F281-3F78-4AC1-A7EB-A5054B189E9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E7fmd5GnsChigjVmeLHs1n" type="signed"/>
        <correspContext corresp="i-E7fmd5GnsChigjVmeLHs1n">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-B1nmAgW9Ld5AXq38hNxWcA" type="numbering">
          <date when="2010-10-29"/>
        </correspAction>
        <correspAction xml:id="i-Qd8CaUfrxrbeYW765zaVnM" type="submission">
          <date when="2010-10-27"/>
        </correspAction>
        <correspAction xml:id="i-Gq8G96feh44JbGkoNArGEf" type="transfer">
          <date when="2010-10-27"/>
        </correspAction>
        <correspAction xml:id="i-NVkaCeTNF5HvqK1KA2sSdY" type="assigned"/>
        <correspContext corresp="i-NVkaCeTNF5HvqK1KA2sSdY">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BQXiMdoyCGNjJ6GpHFAipK" type="motBody">
        <div xml:id="i-QBPfQoeJuyRpTPDPMkmAPs" type="TOC">
          <head xml:id="i-SAnYbMxe4hnDnihSBUvxc8">
            1 Innehållsförteckning
          </head>
          <list xml:id="i-BDqUSNCinDxqZJwtzfFzZK">
            <item xml:id="i-2T7zJyi2btQyb1baY878AF">
              2 Förslag till riksdagsbeslut 2
            </item>
            <item xml:id="i-JG13fjGGGisQjGsQ1eugfq">
              3 Mål för förnybar energi 4
            </item>
            <item xml:id="i-WzB7cPReuL42oohsgRJFqT">
              4 Fler småskaliga elproducenter med nettomätning 4
            </item>
            <item xml:id="i-5XxPNdCUQU3UVczEfJbNTN">
              5 Utred uttagsskatten för vindkooperativ 4
            </item>
            <item xml:id="i-Aupvcbf6prCQBThDgFLw3Q">
              6 Avskaffa den kommunala vetorätten mot vindkraft 5
            </item>
            <item xml:id="i-DqDjiDXUDr1sgotY1BUBAJ">
              7 Kompletterande stöd för förnybar energi 6
            </item>
            <item xml:id="i-MFZDLgNooqBRMCGRnQdXSm">
              8 Planeringsmål och stöd till solenergi 6
            </item>
            <item xml:id="i-GdfQ4D5VX77vEAeQohNKrF">
              9 En nationell biogasstrategi 7
            </item>
            <item xml:id="i-PFhCEXscDJBhShD6jnsPMf">
              10 Vattenfall ledande i energiomställning 7
            </item>
            <item xml:id="i-FgQ1REb3H2FLJsf7YWnysA">
              11 Energieffektivisering 8
            </item>
          </list>
        </div>
        <div xml:id="i-tQBUuvKEyGcv42kgmrAtw" type="motProposal" subtype="förslag">
          <head xml:id="i-JmSawsgWtGhd6D4majChuL">
            2 Förslag till riksdagsbeslut
          </head>
          <list xml:id="i-EYbwZLPAQ9gJSxov7Csnnj" style="ol">
            <item xml:id="i-AU2UxvQHzUX3A4J86kMdMv">
              Riksdagen tillkännager för regeringen som sin mening vad som
              anförs i motionen om mål för förnybar energi.
            </item>
            <item xml:id="i-N1MdDq7t1BMQ3uoitJvguU">
              Riksdagen tillkännager för regeringen som sin mening vad som
              anförs i motionen om att alla mindre elleverantörer ska få rätt
              att sälja el till nätet genom s.k. nettomätning.
            </item>
            <item xml:id="i-NnQqBJECxHBMyU5gUAPTNH">
              Riksdagen tillkännager för regeringen som sin mening vad som
              anförs i motionen om att det omedelbart bör tillsättas en utredning
              med uppgift att lösa problemet med uttagsskatten på vindkooperativ.
              1
            </item>
            <item xml:id="i-3v5hERTnsYm1YfFatt7WbG">
              Riksdagen tillkännager för regeringen som sin mening vad som
              anförs i motionen om att regeringen snarast bör avskaffa det kommunala
              vetot mot vindkraft.
            </item>
            <item xml:id="i-PW3H54dD9vc1J2kbqqeodq">
              Riksdagen tillkännager för regeringen som sin mening vad som
              anförs i motionen om att ett fastprissystem för leveranser av
              förnybar el bör prövas och utredas skyndsamt.
            </item>
            <item xml:id="i-966HRLxF46qTnmQYgYPjUG">
              Riksdagen tillkännager för regeringen som sin mening vad som
              anförs i motionen om att ett långsiktigt kompletterande stöd till
              havsbaserad vindkraft ska utredas.
            </item>
            <item xml:id="i-KszBWbHYhYfXYtykPBhGVg">
              Riksdagen tillkännager för regeringen som sin mening vad som
              anförs i motionen om att Energimyndigheten bör ges i uppdrag att
              föreslå ett planeringsmål för solenergi och ge förslag på åtgärder
              för att nå målet.
            </item>
            <item xml:id="i-464ac4bVXnaqD3VpPgtmqa">
              Riksdagen tillkännager för regeringen som sin mening vad som
              anförs i motionen om att ge Energimyndigheten ett huvudansvar
              för att i samarbete med Trafikverket, Jordbruksverket och Naturvårdsverket
              ta fram en nationell biogasstrategi för att öka biogasandelen
              av fordonsdrivmedlen.
            </item>
            <item xml:id="i-QgALpUxvLGpAM9uNGKa2aX">
              Riksdagen tillkännager för regeringen som sin mening vad som
              anförs i motionen om Vattenfall.
            </item>
            <item xml:id="i-NQLxVTvDXpcWEP76SXgBQq">
              Riksdagen tillkännager för regeringen som sin mening vad som
              anförs i motionen om att Sveriges mål för energieffektivisering
              bör vara 25 % 20082020.
            </item>
            <item xml:id="i-E1EnyXNFaz2ZcoBpkUGUS9">
              Riksdagen tillkännager för regeringen som sin mening vad som
              anförs i motionen om att möjligheterna att införa ett system med
              vita elcertifikat för att driva på utvecklingen bör prövas.
            </item>
            <item xml:id="i-2kdX1HgCsXdjpZsQRRJb1K">
              Riksdagen tillkännager för regeringen som sin mening vad som
              anförs i motionen om att en utredning ska tillsättas med inriktning
              på att ombyggda hus i genomsnitt inte ska förbruka mer än 90100
              kWh/m². 2
            </item>
            <item xml:id="i-DeNhnbeicNT8vWjLrW175m">
              Riksdagen tillkännager för regeringen som sin mening vad som
              anförs i motionen om att Boverket ska få i uppdrag att skärpa
              energikraven med inriktningen att kraven vid nybyggnation senast
              2011 ska vara 70 kWh/m² respektive 90 kWh/m² beroende på geografisk
              zon. 2
            </item>
            <item xml:id="i-8vMjxZmsQYocsdmBaayCGr">
              Riksdagen tillkännager för regeringen som sin mening vad som
              anförs i motionen om att programmet för energieffektivisering
              i energiintensiv industri bör utvidgas till fler företag.
            </item>
          </list>
          <p xml:id="i-66jF3xRM7fsbGMyqsGbmLk">
            1 Yrkande 3 hänvisat till SkU.
          </p>
          <p xml:id="i-M27ZVs9Bprhz7vFavUFV8f">
            2 Yrkandena 12 och 13 hänvisade till CU.
          </p>
        </div>
        <div xml:id="i-JTDx9AmShBNv7AXY85Ccoh" type="motContent">
          <head xml:id="i-3qTuoWAWKWFU5uoyzmCVWT" type="h1">
            3 Mål för förnybar energi
          </head>
          <p xml:id="i-U4c2pekcJX2qXN57eaUeGN">
            Vänsterpartiet vill klimatlyfta Sverige och göra kraftiga satsningar
            på förnybar energi och effektivare energianvändning. Det skulle
            ge många nya gröna jobb. Med nya styrmedel är det möjligt att
            till år 2030 både minska användningen av el i Sverige och att
            ytterligare öka produktionen av förnybar el. Vi anser att den
            förnybara elproduktionen bör byggas ut ytterligare. Målet bör
            sättas till minst 30 TWh från förnybara källor år 2020. Certifikatsystemet
            för förnybar elproduktion ska användas för att uppnå målet. Takten
            i utbyggnaden bör hållas under åren efter det. Ett långsiktigt
            mål om minst 55 TWh till år 2030 bör sättas redan nu. Vad som
            ovan anförs om mål för förnybar energi bör riksdagen ge regeringen
            till känna.
          </p>
          <head xml:id="i-D9CGkRWJGwRtR5PN1kp4n4" type="h1">
            4 Fler småskaliga elproducenter med nettomätning
          </head>
          <p xml:id="i-uJ9sUwg2gLixEE8AZGogU">
            Småskalig elproduktion från mikroanläggningar integrerade i bostäder
            eller annan bebyggelse är en ny trend i Sverige och har visat
            lovande potential till ökad förnybar elproduktion och breddad
            kunskap om smarta energilösningar. Det kan handla om bl.a. solceller,
            små vindkraftverk och minikraftvärmeverk. Typiskt sett är produktionen
            utformad för att komplettera den egna energiförbrukningen, men
            sett över dygnet och över årstider är det naturligt att produktionen
            då och då överstiger de egna behoven.
          </p>
          <p xml:id="i-Ekm7RuEcNGKGSc9EJVfG7t">
            Vi vill att alla mindre elleverantörer ska få rätt att sälja
            el till nätet genom s.k. nettomätning. Det innebär att den småskaliga
            elproducenten får kvitta överskottsel som levereras ut på elnätet
            vid hög elproduktion mot den el som köps in när den egna produktionen
            är låg. Nettomätningen möjliggör för elproducenten att använda
            elnätet som ett energilager och därigenom jämna ut variationer
            i sin egen elproduktion. Med anledning av detta föreslår vi att
            alla mindre elleverantörer ska få rätt att sälja el till nätet
            genom s.k. nettomätning. Detta ska riksdagen ge regeringen till
            känna.
          </p>
          <head xml:id="i-5yvquDLqazSdUvBfmtcZbY" type="h1">
            5 Utred uttagsskatten för vindkooperativ
          </head>
          <p xml:id="i-KKLdPQ5HUv3EtuXVPTTqxE">
            Utbyggnaden av vindkraft har gått snabbt i Sverige. Årsproduktionen
            hos anläggningar som nu är i drift beräknas till cirka 3 TWh.
            Den andelsägda vindkraften har hittills stått för ungefär en tiondel
            av utbyggnaden. Den andelsägda vindkraften administreras av kooperativa
            föreningar, där bl.a. privatpersoner och bostadsrättsföreningar
            har kunnat köpa andelar i vindkraftverk, som berättigar till inköp
            av el från verken i relation till antalet andelar. Den andelsägda
            vindkraften har varit av stort värde både för att mobilisera kapital
            för utbyggnaden och för att öka den folkliga delaktigheten och
            acceptansen för vindkraften.
          </p>
          <p xml:id="i-SKie7ov2KSoAGgStxSXLuE">
            Tyvärr har utvecklingen för vindkraftskooperativen hejdats av
            införandet av en uttagsskatt på kooperativen på mellanskillnaden
            mellan elpriset på börsen Nordpool och det pris andelsägarna betalar
            på elleveranser från kooperativen. Detta har lett till att antalet
            sålda andelar och intresseanmälningar för nyteckning av andelar
            i vindkraft minskade med mellan 80 och 95 procent under 2009 jämfört
            med hösten 2008.
          </p>
          <p xml:id="i-H5sYU5jV8ZKcmDs6eFFywS">
            Problemet med uttagsskatten för vindkooperativ måste få en snar
            lösning, så att den andelsägda vindkraften åter kan ta en aktiv
            del i den fortsatta vindkraftsutbyggnaden. Vänsterpartiet kräver
            att regeringen omedelbart tillsätter en utredning med uppgift
            att lösa frågan. Utredningen kan exempelvis titta på begreppet
            marknadspris som tillämpas vid uttagsbeskattningen och på avdraget
            för vindkraftskooperativets utdelning. Detta ska riksdagen ge
            regeringen till känna.
          </p>
          <head xml:id="i-RsMYeEY89MyiQ3BBHTMmGk" type="h1">
            6 Avskaffa den kommunala vetorätten mot vindkraft
          </head>
          <p xml:id="i-U4LuvR2TmdNCfV9puMTuVd">
            Regeringens nya lagstiftning för prövning av vindkraft trädde
            i kraft för drygt ett år sedan. Dessvärre blev regelförändringen
            ett misslyckande. Det beror på att den innehöll en paragraf som
            innebär att kommunerna aktivt måste tillstyrka nya vindkraftsprojekt.
          </p>
          <p xml:id="i-6afwY2wCMY5zXHLWrPJSvZ">
            Regeringens förslag om ett kommunalt veto för vindkraftsetablering
            är en olycklig skärpning av rådande lagstiftning. I dag är de
            kommunala besluten om detaljplaner och bygglov möjliga att överklaga.
            Självklart finns också ett berättigat krav på inflytande från
            kommunernas sida vid vindkraftsetableringar. Kommunerna har genom
            sitt planmonopol en stor kunskap om och kompetens kring markanvändningen.
            Den kunskapen ska tas till vara. Men det kommunala vetot enligt
            regeringens förslag innebär att en strukturerad prövning enligt
            PBL byts ut mot ett mer otydligt, oberäkneligt och ostrukturerat
            beslutsfattande i landets kommunfullmäktigeförsamlingar. Risken
            är stor att kommunledningar med negativ inställning till vindkraft
            förhåller sig passiva och på så sätt förhindrar ett ärende. Eftersom
            det handlar om ett aktivt tillstyrkande finns det ingenting som
            tvingar kommunen att ta ställning till ett vindkraftsärende. Genom
            att inte yttra sig eller genom att bordlägga frågan kan en kommun
            helt stoppa ny vindkraft.
          </p>
          <p xml:id="i-U8eTY8HQrB2yEXmXbnCxJG">
            Enligt branschorganisationen Svensk Vindenergi har konsekvenserna
            av det kommunala vetot blivit allvarliga. Många vindkraftsprojekt
            har stoppats, andra har skjutits upp på obestämd framtid. Förutsättningarna
            för många projekt har ändrats i sådan grad att de inte längre
            är lönsamma att bygga. Detta var knappast intentionen när den
            nya lagen kom till. Eftersom vindkraft inte längre kan byggas
            på optimala platser blir kostnaderna högre, vilket i slutändan
            kommer att medföra högre elräkningar för konsumenterna.
          </p>
          <p xml:id="i-5UsRxJrqqGAVkX96xPmTvQ">
            Vindkraften blir nu den enda verksamhet som prövas enligt miljöbalken
            där kommunerna får ett i det närmaste absolut veto. Vi anser att
            regeringen särbehandlar vindkraften i förhållande till andra energislag
            där motsvarande begränsningar saknas. Vi vill därför att regeringen
            snarast avskaffar det kommunala vetot mot vindkraft. Detta ska
            riksdagen ge regeringen till känna.
          </p>
          <head xml:id="i-DUPUK4HpSTy2gCLGa366cz" type="h1">
            7 Kompletterande stöd för förnybar energi
          </head>
          <p xml:id="i-2bwujkGvwfi4ZvFvCaP7U6">
            Vi behöver utveckla stödformer för att driva på introduktionen
            av ny produktion av förnybar el där tekniken ännu inte nått full
            kommersiell mognad. Dessa tekniker drivs inte fram av dagens utformning
            av elcertifikatssystemet.
          </p>
          <p xml:id="i-S7w6Xa2cE31seaL983YVMS">
            Vi vill att ett kompletterande fastprissystem för leveranser
            av förnybar el bör prövas och utredas skyndsamt. Ny förnybar energiproduktion
            som inledningsvis kräver ett högre stöd per kilowattimme än den
            etablerade förnybara energin kan lämpa sig för ett fastprissystem.
            Systemet bör möjliggöra deltagande både av större och mindre aktörer
            inklusive egenproducenter. Vänsterpartiet föreslår att ett fastprissystem
            för leveranser av förnybar el bör prövas och utredas skyndsamt.
            Detta ska riksdagen ge regeringen till känna.
          </p>
          <p xml:id="i-LFPkEC3MAAcKcMQQJ4YRZ5">
            Ett särskilt stöd, som kompletterar elcertifikaten, behövs till
            den havsbaserade vindkraften, som än så länge har högre kostnader
            än den landbaserade. Vi vill att ett långsiktigt kompletterande
            stöd till havsbaserad vindkraft ska utredas. Detta ska riksdagen
            ge regeringen till känna.
          </p>
          <head xml:id="i-BG2wKU3bYgRkKpiWDqPenS" type="h1">
            8 Planeringsmål och stöd till solenergi
          </head>
          <p xml:id="i-BA2ovrNYX7SW9xrrbKMFjb">
            Vi ser potentialen hos den svenska solenergibranschen och vill
            därför att det ska tas fram ett planeringsmål för solenergi (både
            solvärme och solel). Vi vill att Energimyndigheten ges i uppdrag
            att föreslå ett planeringsmål för solenergi och ge förslag på
            åtgärder för att nå målet. Detta ska riksdagen ge regeringen till
            känna.
          </p>
          <p xml:id="i-LZ9THLM2fr5x94B2XD6FqK">
            Regeringen avvecklar stöden för solvärme och solceller, trots
            att de borgerliga partiernas valmanifest lovade ytterligare satsningar
            på solvärme. Nu menar regeringen att solenergin ska kunna stå
            på sina egna ben, att tekniken börjar bli alltmer mogen och konkurrenskraftig
            på marknaden och att en successiv utfasning av stödet därför är
            möjlig. Vi menar att till dess ett mer långsiktigt program finns
            på plats måste de investeringsstöd som finns i dag kvarstå så
            att det inte blir ett glapp som gör att Sverige tappar kompetens
            och fart i utvecklingsarbetet. Vi vill därför förlänga och utöka
            de befintliga anslagen till solvärme och solel. Totalt satsar
            vi 100 miljoner kronor årligen 2011 och 2012 (se även den rödgröna
            budgetmotionen 2010/11:Fi230 ) .
          </p>
          <head xml:id="i-39ceZPbRTymENgTKfAyT6i" type="h1">
            9 En nationell biogasstrategi
          </head>
          <p xml:id="i-S14dH1dVKJT6wG7D6QE4zA">
            För att bättre utnyttja biogasen krävs att hela kedjan med produktion,
            uppgradering till fordonsdrivmedel, distribution och fordon fungerar.
            Vi vill ge Energimyndigheten ett huvudansvar för att i samarbete
            med Trafikverket, Jordbruksverket och Naturvårdsverket ta fram
            en nationell biogasstrategi för att öka biogasandelen av fordonsdrivmedlen.
            Detta ska riksdagen ge regeringen till känna.
          </p>
          <p xml:id="i-HCjTb7jcNsnUv4s1VVQFTm">
            Vi vill också investera i ökad produktion och distribution av
            biogas genom åtgärder som riktar sig till en rad olika aktörer
            (läs om dessa förslag i den rödgröna budgetmotionen).
          </p>
          <list xml:id="i-5ZdD7gXyjhSnnUJSSLafC3" style="ul">
            <item xml:id="i-9eEfaqqj6rCQdjEojVYv2N">
              Vi vill göra en nystart för Klimatinvesteringsprogrammet (Klimp)
              som möjliggör för kommuner och företag att söka stöd för produktion,
              distribution och uppgradering till fordonsdrivmedel. Vi vill satsa
              600 miljoner kronor på Klimp 20112012.
            </item>
            <item xml:id="i-NjVTNgLr3vhXGwE4U7dJBq">
              Fler tankställen för biogas. Antalet biogasmackar måste öka.
              Vi vill investera i ökad produktion och distribution av biogas.
              För detta avsätter vi 25 miljoner kronor 2011.
            </item>
            <item xml:id="i-VSAZuHHncGFLpHSb8Lg8do">
              Stöd för konvertering till biogas för de bilägare som vill konvertera
              sin bensinbil till exempelvis biogas. Totalt vill vi satsa 25
              miljoner kronor på detta 2011.
            </item>
          </list>
          <head xml:id="i-TcCcByMAUPz2H9zkWbP5qQ" type="h1">
            10 Vattenfall ledande i energiomställning
          </head>
          <p xml:id="i-SzyMa87SMwWpCd61oVQHHE">
            Vattenfall ska inte vara ledande i energiomställningen utan endast
            ett av de bolag som leder utvecklingen mot en miljömässigt hållbar
            energiproduktion. Vänsterpartiet menar att det är att ta ett steg
            i fel riktning. Vi vill i stället förtydliga Vattenfalls uppdrag
            som det ledande företaget i energiomställningen.
          </p>
          <p xml:id="i-FhXGXLsBGJprLbbbmXdF1j">
            Vi vill att Vattenfall ska vara ledande i omställningen av energisystemet
            och pådrivande i energiomställningen i Sverige och Europa, dvs.
            på alla de marknader där Vattenfall är verksamt. Det gäller även
            relevanta dotterbolag. För oss är det självklart att Vattenfall
            ska kvarstå i helstatlig ägo och vara ett modernt, affärsmässigt
            drivet och framåtsyftande bolag. Vattenfall ska öka sina investeringar
            i förnybar energiproduktion och inte bygga nya kärn- eller kolkraftverk.
            Vi vill att Vattenfall ska vara en aktiv part i arbetet för ökad
            energieffektivisering och att bolaget kontinuerligt minskar utsläppen
            av växthusgaser. Visionen är att Vattenfalls energiförsörjning
            helt ska basera sig på förnybar energi. Vattenfall ska vidare
            enligt vår mening vara en strategisk partner till basindustrin
            och bör, inom ramen för EU:s statsstödsregler och miljömässiga
            krav, möjliggöra konkurrenskraftiga priser för den svenska elintensiva
            industrin. Vad som ovan anförs om Vattenfall ska riksdagen ge
            regeringen till känna.
          </p>
          <head xml:id="i-WEkpthnZyhp8nFhKeBwX2h" type="h1">
            11 Energieffektivisering
          </head>
          <p xml:id="i-Mvd6tjA4vn7T3Bx6GkgF8s">
            Energieffektivisering är grundläggande för framtidens energipolitik.
            Sveriges mål för energieffektivisering bör vara 25 procent 20082020.
            Detta ska riksdagen ge regeringen till känna.
          </p>
          <p xml:id="i-3oyVH6nSJSV79Y3chz7w2a">
            Vita certifikat är ett styrmedel där staten sätter ett obligatoriskt
            mål för energibesparingar. Staten identifierar de parter som kommer
            att vara ålagda att uppnå målet, vilka åtgärder för energieffektivisering
            som kommer att ingå, hur de genomförda åtgärderna och deras besparingar
            ska mätas och verifieras m.m. Dessutom beslutar staten om hur
            handel med certifikat ska ske. Storbritannien och Italien har
            redan infört sådana system och fler länder planerar att införa
            dem. Vi föreslår att möjligheterna att införa ett system med vita
            elcertifikat för att driva på utvecklingen bör prövas. Detta ska
            ges regeringen till känna.
          </p>
          <p xml:id="i-Tg5xoVT3QCRE6DgBFkjyL1">
            Vi föreslår i den gemensamma rödgröna budgetmotionen en rödgrön
            modell för ett ROT-stöd. Förslaget innebär bl.a. att nytt ROT-stöd
            med klimatprofil för alla flerfamiljshus som totalrenoveras förutsatt
            att renoveringen leder till minst 30 procent i minskad energianvändning.
            Med detta stöd kommer 40 000 till 50 000 lägenheter i flerfamiljshus,
            primärt miljonprogram (hyreshus och bostadsrättsföreningar), att
            kunna totalrenoveras per år (läs mer i ROT-förslaget i den rödgröna
            budgetmotionen).
          </p>
          <p xml:id="i-NW6pN6Ug4dWTqTukznLGuK">
            Boverkets byggregler behöver också skärpas för att främja energieffektivisering.
            Vi rödgröna partier har konkreta förslag om detta i vår bostadspolitiska
            överenskommelse. Vi föreslår att en utredning ska tillsättas med
            inriktning på att ombyggda hus i genomsnitt inte ska förbruka
            mer än 90100 kWh/m 2 . Detta ska riksdagen ge regeringen till
            känna.
          </p>
          <p xml:id="i-SqjQd8tPGppomPxMWCmz86">
            Boverket ska få i uppdrag att skärpa energikraven med inriktningen
            att kraven vid nybyggnation senast 2011 ska vara 70 kWh/m 2 respektive
            90 kWh/m 2 beroende på geografisk zon. Detta ska riksdagen ge
            regeringen till känna.
          </p>
          <p xml:id="i-PUBecvyMCFEMVXF4MXZy5N">
            Programmet för energieffektivisering i energintensiv industri
            infördes 2005 och har gett ett gott resultat. Redan 2006 planerade
            företagen energieffektiviseringsåtgärder motsvarande en besparing
            om totalt 1 terawattimme (TWh) el per år. Genom att delta i programmet
            får företag en fullständig nedsättning av den energiskatt på el
            som de annars måste betala. Programmet för energieffektivisering
            i energiintensiv industri bör utvidgas till fler företag. Detta
            ska ges regeringen till känna.
          </p>
        </div>
        <div xml:id="i-TJMnzGvZNsfMwiEAcYvdiG" type="motSignatures">
          <list xml:id="i-8Wzqjw3XwVdB7oxQfj7mP4">
            <item xml:id="i-3e5SwdYPkXEkodB6wzuukc" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-3bcpYeNXoaEgMWnD7ihWAf" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-2J1hHXm6tzhHtcAdRaDXwg" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-6FKN2VYKCMsjyzYbdYjCn2" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-FKJ79u1GrVSqjLGEoL7BBC" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-Ddv3NTbHWFNgqTB7kavJKF" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
