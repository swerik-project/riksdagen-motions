<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00317">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__317/mot_1928__ak__317-001.pdf"/>
      <fw xml:id="i-V3NnogKAYQedjPpYq5xxAL">
        Motioner i Andra kammaren, Nr 317. 3
      </fw>
      <div xml:id="i-DXWWibErYuGdL1gfBtnDWQ" type="motHeader">
        <div xml:id="i-FBDkqcPaMTmzwAan1adyC4" type="motTitle"/>
        <div xml:id="i-7c8wE9fsm7aLRdWMoYmhek" type="motSubmissionInfo"/>
      </div>
      <div xml:id="i-Qmn3Tk6PVaa38BR1pD6LWP" type="motBody">
        <div xml:id="i-KywEhsVj1Pp3hCftUqeL8x">
          <p xml:id="i-SJyi3AqGgw5BJiEoprKnBQ">
            Nr 317.
          </p>
          <p xml:id="i-MdqBYF3gfTaLNLnu8or65Y">
            Av herrar Holmström i Stockholm och Carlsson i Stock- holm, angående
            avskaffande av den enskilda affärs- mässiga platsförmedlingsverksamheten.
          </p>
          <p xml:id="i-J9x8ySsPVp7n2edELNuZeZ">
            I äldre tid fanns vid sidan av den arbetsförmedling, som ingick
            i skråväsen- dets uppgifter, en privat, affärsmässig förmedling
            av arbete åt tjänstehjon. Redan så tidigt som på 1730-talet tycks
            man emellertid haft blicken öppen för den i förvärvssyfte bedrivna
            platsförmedlingens avigsidor. Då inrättades nämligen i Stockholm
            det s. k. adresskontoret, som visserligen blev av kort varaktighet,
            men som är av intresse såsom varande det första försöket att genom
            avkoppling av det privata förvärvsintresset leda arbetsförmedlingen
            in på sundare banor. I modern tid har man på två olika sätt sökt
            att komma till rätta med de miss- förhållanden, som i allmänhet
            vidlåda affärsmässig förmedling, dels har man genom administrativa
            åtgärder sökt reglera den privata kommissionärsverksam- heten
            och dels har man genom upprättande av offentliga anstalter för
            kostnadsfri förmedling försökt göra de arbetssökande oberoende
            av de privata plats- byråerna. De första mera definitiva författningsbestämmelserna
            i vårt land datera sig från år 1884. Den 28 november nämnda år
            utfärdades av Kungl. Maj:t en kun- görelse angående kommissionärer
            för anskaffande av tjänstehjon och andra av anställning inom och
            utom riket. I denna kungörelse stadgades, att yrkesmässig verksamhet
            som kommissionär för anskaffande av arbetsanställning endast finge
            bedrivas under förutsättning, att vederbörande Kungl. Maj:ts befallnings-
            havande därtill lämnat tillstånd. Såsom villkor för tilldelning
            av dylik rättighet föreskrevs, att sökanden skulle vara svensk
            undersåte, äga medborgerligt för- troende, råda över sig och sin
            egendom, hava gjort sig känd för ordentlighet samt i övrigt finnas
            lämplig. Tillståndet skulle lämnas tills vidare och kunde återkallas,
            när omständigheterna därtill föranledde. Kommissionär skulle föra.
            förteckning över de personer, som genom hans försorg erhölle anställning,
            vil- ken förteckning vid anfordran skulle företes hos polisen.
            Några föreskrifter om prövning och fastställelse av de avgifter,
            som skulle erläggas av dem som anli- tade kommissionären, funnos
            icke i denna författning. Ehuru avsikten med utfärdandet av 1884
            års kungörelse i första hand synes. ha varit att skapa kontroll
            över förmedling av svensk kvinnlig arbetskraft till utlandet,
            då det varit vanligt, att de uppgivna platserna icke erbjödo utlovade:
          </p>
          <pb facs="riksdagen-motions-pdf/data/1928/mot_1928__ak__317/mot_1928__ak__317-002.pdf"/>
          <fw xml:id="i-9TMCjGqcbdxhfvyhEbW7fL">
            4 Motioner i Andra kammaren, Nr 317.
          </fw>
          <p xml:id="i-D7RNb8QQeB58SjD1L8ewes">
            förmåner och de arbetssökande ofta måste hemsändas på vederbörande
            kon- sulats bekostnad, kom huvudintresset vid tiden efter kungörelsens
            utfärdande att i stigande grad gälla förmedling av anställning
            inom landet med anledning av de klagomål, som allt oftare riktades
            mot kommissionärernas i allmänhet höga och okontrollerade arvoden
            ävensom deras understundom vilseledande annonsering. För vinnande
            av kontroll över den privata platsförmedlingen och skärpt prövning
            av ansökningar om tillstånd för upprättande av nya platsbyråer
            ut- färdades den 5 maj 1916 en ny kungörelse angående kommissionärer
            för an- skaffande av arbetsanställning, vilken författning ännu
            äger tillämpning. Häri föreskrives bland annat, att vid prövning
            av ansökan om tillstånd särskild hänsyn skall tagas till behovet
            i orten av dylik verksamhet. I ansökning skall lämnas uppgift
            å den lokal, där rörelsen är avsedd att bedrivas, samt å taxa
            för anlitande av kommissionären. Ändring av taxa skall dessutom
            anmälas till Kungl. Maj:ts befallningshavande, innan den börjar
            tillämpas. Vidare skall en förteckning över lediga platser och
            ansökningar om plats varje månad in- sändas till socialstyrelsen.
            Med de nya bestämmelserna avsågs att begränsa ifrågavarande verksamhet
            till den omfattning, som motsvarar det verkliga behovet å olika
            orter, samt att möjliggöra nödig kontroll över densamma genom
            ett enhetligt expeditions- och rapportsystem. Det har emellertid
            visat sig, att man ej heller efter utfärdandet av 1916 års kungörelse
            förmått råda bot på missförhållandena på den privata arbetsförmed-
            lingens område. Inom det område, där den privata i förvärvssyfte
            bedrivna arbetsförmedlingen ännu spelar någon nämnvärd roll, beträffande
            förmedling av kvinnlig arbets- kraft till hemmen, existera alltjämt
            samma svåra missförhållanden. Genom en mängd rapporter från vederbörande
            polismyndigheter kan det visas, hur genom- gående osunda förhållandena
            äro, och ändå är det bara en bråkdel av alla miss- förhållanden,
            som komma till polisens kännedom. De hos länsstyrelserna anmälda
            taxorna, som byråerna formellt tillämpa, äro redan de ofta oskäliga.
            Sålunda tar en byrå exempelvis först en inskrivnings- avgift på
            3 kronor, gällande 1 år, därefter fordras av arbetsgivaren 8 å
            10 kro- nor i förmedlingsarvode och av den arbetssökande 20 procent
            av den första månadslönen. En annan ”laglig” taxa föreskriver
            en inskrivningsavgift varie- rande mellan 1 och 3 kronor, för
            arbetssökande en förmedlingsavgift av mellan 5 och 20 procent
            av första månadslönen och för arbetsgivare 10 procent av lönen,
            alltså i vissa fall sammanlagt ända upp till 30 procent av första
            månadslönen för förmedling av en plats, utan att dock någon garanti
            lämnas om anställnin- gens varaktighet. En tredje byrå beräknar
            sitt arvode efter 10—20 procent av första månadslönen, därvid
            kost och logi värderas till 100 kronor, således blir arvodet för
            t. ex. en barnsköterska med 50 kronor i lön 15 procent av 150
            kronor, d. v. s. 22 kronor 50 öre. När det gäller s. k. hemsköterskor
            är det
          </p>
          <pb facs="riksdagen-motions-pdf/data/1928/mot_1928__ak__317/mot_1928__ak__317-003.pdf"/>
          <fw xml:id="i-ApQ27PVPbtr6XXu3VU7ktK">
            Motioner i Andra kammaren, Nr 317. 5
          </fw>
          <p xml:id="i-WBnuwdCvURswHeuTPd2BpR">
            också vanligt, att arvodet utgör 10 procent av avlöningen för
            varje dag hon är i arbete under året. Detta var nu bara exempel
            på officiella taxor, som alltså anmälas till länsstyrelsen. Sedan
            är det ju en känd sak, att kommissionärerna på olika sätt kringgå
            taxorna. Av en rapport från 1921 framgår, hurusom en kommissionär
            för förmedling av en plats med en lön av 60 kronor av arbets-
            givare och arbetssökande tillsammans betingat sig ett arvode på
            35 kronor, under det att han enligt den officiella taxan ej var
            berättigad till mer än 6 kronor. Den platssökande får i allmänhet
            utom taxan betala 2 å 3 kronor för blotta anvisningen på en ledig
            plats, oavsett om plats erhålles eller ej, och en mycket använd
            metod är att simulera lediga platser för att uppehålla sökanden
            i hopp om att längre fram kunna skaffa anvisning på en ledig plats.
            Lyckas ej detta, har den arbetssökande inga utsikter att få igen
            sina pengar, ty när det gäller arvoden utom taxan lämnas naturligtvis
            inga kvitton. Det händer också ofta, att sökanden anmodas deponera
            en mindre summa för kommande utgifter, och dessa pengar får han
            vanligen heller aldrig igen.
          </p>
          <p xml:id="i-JdDPMumKFGvuDHorTVWBf6">
            I den privata förmedlarens intresse ligger också, att rörligheten
            på arbets- marknaden blir den största möjliga och att folk ej
            stanna kvar på sina platser för länge. Så utbjudas t. ex. till
            arbetsgivarna icke lediga, men veterligen dugliga tjänare, och
            med löften om högre lön lockas sedan dessa från innehavda platser.
            Genom vilseledande annonser i landsorten lockas även oerfaret
            folk in till de större städerna. Landsflickor dras så bort från
            de platser de hava på landet och tränga ut den i städerna befintliga
            arbetskraften, emedan dessa landsflickor ofta på grund av sin
            större ”lätthanterlighet” äro en mera begärlig arbetskraft. De
            som ej lyckas erhålla några platser få dock vidkännas avse- värda
            kostnader för resorna och ”platsförmedlingen”. Det kunde lämnas
            många andra exempel på missförhållandena på detta om- råde, vilka
            den intresserade även med lätthet kan få bekräftade hos vederbö-
            rande polismyndigheter, och det torde ej vara behövligt att här
            ytterligare belysa desamma. Det andra sättet, på vilket man sökt
            att komma till rätta med den privata ar- betsförmedlingens avigsidor
            — att genom upprättandet av offentliga anstalter för avgiftsfri
            förmedling göra annan förmedling överflödig — har däremot visat
            sig vara mera effektivt. Under den tid, som gått sedan den offentliga
            arbetsförmedlingen med år 1907 kom i åtnjutande av statsbidrag
            och ställdes under statens ledning och kontroll, har den nått
            en hög grad av utbredning och effektivitet. Hela Sverige är nu
            om- spunnet med ett visserligen relativt glest, men dock sammanhängande
            nät av offentliga arbetsförmedlingsanstalter. Varje arbetsgivare
            och arbetssökande, som anlitar ett litet avdelningskontor i en
            avlägsen landsända, kan genom den direkta förbindelsen mellan
            de olika anstalterna erhålla en överblick över och kontakt med
            hela landets arbetsmarknad. Den offentliga arbetsförmedlingen
            har också visat sig utgöra en av de allra viktigaste förutsättningarna
            för åtgärder för arbetslöshetens bekämpande. Genom frånvaron av
            varje tillstym-
          </p>
          <pb facs="riksdagen-motions-pdf/data/1928/mot_1928__ak__317/mot_1928__ak__317-004.pdf"/>
          <fw xml:id="i-K3ojA4gh1FBkUK49BGHyNm">
            6 Motioner i Andra kammaren, Nr 317.
          </fw>
          <p xml:id="i-Ho2AQ7oziJLipRp36snkwD">
            melse till privat förvärvsintresse vid utövandet av den förmedlande
            verksam- heten förebygges varje ekonomiskt utnyttjande av de arbetssökandes
            vanligen prekära situation. Den offentliga förmedlingen har också
            på grund av de fördelar den i alla avseenden erbjuder utan svårighet
            absorberat den privata förmedlingen, med undantag huvudsakligen
            endast för förmedlingen av kvinnlig arbetskraft till hemmen. Genom
            den offentliga förmedlingens försorg tillsättas numera i runt
            tal 200,000 platser om året, under det att motsvarande siffra
            för den privata för- medlingen är 40,000. Av 100 ledigförklarade
            platser tillsätter den offentliga förmedlingen 78 och den privata
            endast 34. Härav framgår, att den privata arbetsförmedlingen i
            jämförelse med den offentliga är mycket litet effektiv, och man
            har till och med haft anledning förmoda, att den förra så småningom
            skulle helt upphöra. En minskning i fråga om antalet byråer har
            också förmärkts mellan åren 1917—1923. Denna minskning har emellertid
            därefter avstannat. Det är för övrigt att märka, att de privata
            förmedlarnas inkomster ofta ej bero på antalet av de platser som
            tillsättas genom deras förmedling utan på det osunda ekonomiska
            mutnyttjandet av de platssökande. Yrket är också i hög grad ägnat
            att locka mindervärdiga individer, som med användande av oärliga
            metoder kunna göra verksamheten mycket lukrativ. Utomlands har
            man länge ansett, att den enda framkomliga vägen, när det gäller
            den privata arbetsförmedlingens verksamhet, är att förbjuda den
            och överlämna så gott som all förmedling till offentliga, avgiftsfria
            anstalter. I Tyskland har man år 1923 fått en lag, som föreskriver,
            att inga nya byråer få inrättas och att alla gamla skola vara
            avvecklade inom viss tid. I vårt land har det även varit tal om
            att slopa den privata affärsdrivande för- medlingsverksamheten.
            Genom proposition till 1921 års riksdag kom även frå- gan om den
            enskilda platsförmedlingens berättigande under statsmakternas
            prövning. Vid internationella arbetsorganisationens konferens
            i Washington år 1919 hade nämligen antagits en rekommendation
            angående arbetslösheten, vilken i sin första punkt hemställde
            om vidtagande av åtgärder i varje land för åvägabringande av förbud
            mot upprättandet av sådana arbetsförmedlingsanstalter, som taga
            betalning eller eljest bedriva sin verksamhet som affär. Beträffande
            redan förefintliga dylika anstalter hemställdes, att deras verksamhet
            måtte göras beroende av regeringens tillstånd, och att alla till
            buds stående medel måtte användas för att snarast möjligt avskaffa
            dylika anstalter. Den dåvarande svenska delegationen för det internationella
            socialpolitiska samarbetet hade i ett till propositionen bilagt
            yttrande rörande nämnda rekommendation bland annat förklarat sig
            anse, att den affärsmässiga förmedlingsverksamheten i Sve- rige
            i stort sett måste sägas vara stadd på avskrivning, detta till
            följd av den restriktiva lagstiftningen i förening med den offentliga
            arbetsförmedlingens överlägsenhet. Med hänsyn härtill befanns
            rekommendationen icke böra vid nämnda tidpunkt giva anledning
            till några särskilda åtgärder från statsmak- ternas sida i avseende
            å den enskilda arbetsförmedlingen.
          </p>
          <pb facs="riksdagen-motions-pdf/data/1928/mot_1928__ak__317/mot_1928__ak__317-005.pdf"/>
          <fw xml:id="i-EYxPFpThXLgDw7mmnoJbod">
            Motioner i Andra kammaren, Nr 317. 7
          </fw>
          <p xml:id="i-Qzkhs6DUXUeekeDBrfAACc">
            Uttryckligt förbud mot privat affärsmässig platsförmedling gäller
            endast på ett område, nämligen ifråga om sjömansförmedling. I
            anledning av en kon- vention angående arbetsförmedling för sjömän
            befallde Kungl. Maj:t genom cirkulärbrev den 31 mars 1922 samtliga
            länsstyrelser i riket att återkalla alla meddelade tillstånd att
            yrkesmässigt utöva verksamhet som kommissionär för anskaffande
            av arbetsanställning för sjömän. Beträffande sjuksköterskebyråerna
            gälla enligt författningar av 1920 och 1922 särskilda bestämmelser,
            varigenom dessa äro ställda under medicinalstyrelsens kontroll.
            Till den affärsmässiga förmedlingen kan man naturligtvis ej räkna
            varken den förmedling, som i filantropiskt syfte bedrives av vissa
            föreningar, ej heller de olika fackliga sammanslutningarnas arbetsförmedlingar.
            Genom remisser den 6 oktober 1916, den 19 september 1924 och den
            10 novem- ber 1925 har Kungl. Maj:t anbefallt socialstyrelsen
            att avgiva utlåtande angå- ende vissa frågor i samband med 1916
            års kungörelse, som bland annat upp- kommit i anledning av de
            rådande missförhållandena. Genom den utredning, som socialstyrelsen
            i anledning härav företagit och som utmynnar i ett förslag till
            vissa ändringar av 1916 års kungörelse, har frågan om den privata
            affärs- drivande arbetsförmedlingens existensberättigande återigen
            blivit aktuell. Social- styrelsen framhåller olägenheten av den
            rådande administrativa dualismen, som är ägnad att försvaga kontrollen,
            och föreslår en centralisering av prövnings- och beslutanderätten
            till socialstyrelsen och fastställande av normaltaxor. Ett genomförande
            av socialstyrelsens förslag skulle nog i flera avseenden medföra
            förbättringar, ty socialstyrelsen är såsom beslutande myndighet
            naturligtvis på grund av sin ingående kännedom om förhållandena
            på arbetsmarknaden mera lämplig än länsstyrelserna. Det är också
            att förvänta, att socialstyrelsen skulle bli mera njugg, när det
            gäller meddelandet av nya tillstånd. Vi hålla dock före, att det
            av socialstyrelsen framlagda förslaget icke inne- bär den tillfredsställande
            lösningen av frågan. Missförhållandena komma näm- ligen i stort
            sett, såsom bör framgå av den förut lämnade redogörelsen, alltid
            att förefinnas, så länge den enskilda affärsmässiga arbetsförmedlingen
            över- huvudtaget tillåtes. Alldeles bortsett från svårigheten
            att, såsom föreslagits, fastställa normaltaxorna, kommer en effektiv
            kontroll av dessas tillämpning aldrig att kunna genomföras. Det
            har ju förut visats, hurusom de nu gällande taxorna, som de enskilda
            företagarna helt och hållet själva bestämma, kringgås och hur
            de arbetssökandes okunnighet om förhållandena på arbetsmarknaden
            utnyttjas ekonomiskt. Hur skulle man då kunna räkna med att efter
            införandet av normaltaxorna det skulle bli lättare att kontrollera
            vederbörande, när efter en snävare reglering av taxorna intresset
            att frångå desamma givetvis skulle bliva så mycket starkare. Ej
            kan heller genom de föreslagna reformerna vin- nas någon ändring
            i avseende å kommissionärsbyråernas uppmuntrande av platsombyte
            eller i deras ur allmänna synpunkter fördärvliga metod att i onö-
            dan locka arbetskraften på landet in till städerna eller övriga
            här förut berörda missförhållanden förebyggas. Det finnes icke
            längre något större samhälleligt
          </p>
          <pb facs="riksdagen-motions-pdf/data/1928/mot_1928__ak__317/mot_1928__ak__317-006.pdf"/>
          <fw xml:id="i-S9ozaNpD5foTMpHdPGset6">
            8 Motioner i Andra kammaren, Nr 317.
          </fw>
          <p xml:id="i-6R8URK1qdkumSFXACuZQQM">
            behov av den affärsmässiga enskilda arbetsförmedlingen. Den vid
            1921 års riks- dag förutsatta nedgången i verksamheten har även
            uteblivit. Även om det hade kunnat påvisas, att denna nedgång
            i den privata arbetsförmedlingens verk- samhet i den utsträckning,
            som man förväntade, kommit att äga rum, borde detta dock ej hava
            utgjort något verkligt skäl att ej genom lagstiftning helt och
            hållet förbjuda denna verksamhet. Det är nämligen att märka, att
            det är Just den kanske relativt obetydliga kvarvarande återstoden
            av ifrågavarande verksamhet, vilken säkerligen ej kan beräknas
            av sig självt helt försvinna, som utgör den största faran för
            de arbetssökande och samhället på grund av de osunda och bedrägliga
            metoder, efter vilka den arbetar. Vidare skulle ju allt fortfarande
            ett bibehållande av den enskilda affärsmässiga arbetsförmedlingen
            försvåra överblicken över arbetsmarknaden och därmed även åtgärderna
            för arbetslöshetens bekämpande. Enligt vår uppfattning är därför
            den enda riktiga lösningen av den förelig- gande frågan den, att
            den enskilda affärsmässiga platsförmedlingsverksamheten utan dröjsmål
            avskaffas. I samband härmed bör given sak vara, att den offent-
            liga arbetsförmedlingen så organiseras, särskilt genom erforderlig
            specialise- ring av densamma, att den på ett tillfredsställande
            sätt kan tillgodose de krav, som från arbetssökande och arbetsgivare
            kunna ställas på densamma. Med åberopande av vad vi sålunda anfört,
            få vi fördenskull hemställa,
          </p>
          <p xml:id="i-XBvGdbBDkSZiX5U4VdYsS6">
            att riksdagen måtte i skrivelse till Kungl. Maj:t anhålla om
            vid- tagande av erforderliga åtgärder i syfte att den enskilda
            affärs- mässiga platsförmedlingsverksamheten skyndsammast må kunna
            av- skaffas och att Kungl. Maj:t, där så finnes erforderligt,
            måtte förelägga riksdagen de förslag, som därav kunna föranledas.
          </p>
          <p xml:id="i-XdX2JVseG5GDQfLNmtZED6">
            Stockholm den 21 januari 1928.
          </p>
          <p xml:id="i-XiZhqQxQRpw1M7tKZ88m6">
            K. W. Holmström Olof Carlsson i Stockholm. i Stockholm.
          </p>
        </div>
      </div>
    </body>
  </text>
</TEI>
