<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00212">
  <teiHeader>
    <fileDesc>
      <titleStmt>
        <title>Kompensationsfond för utvecklingsländernas folk till Anna Lindhs minne</title>
        <author corresp="i-7MKpZ19NfCt1YZ3XeZaHk3">av Mauricio Rojas (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kompensationsfond för utvecklingsländernas folk till Anna Lindhs minne</title>
          <idno type="rdwebb">GR02U212</idno>
          <rs type="number">U212</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U212/text</ref>
          <ref type="dokument_url_html">http://data.riksdagen.se/dokument/GR02U212</ref>
          <ref type="dokumentstatus_url_xml">http://data.riksdagen.se/dokumentstatus/GR02U212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W4NniomV5nP1wewkcHpHNp" type="signed"/>
        <correspContext corresp="i-W4NniomV5nP1wewkcHpHNp">
          <note type="signatory" corresp="i-7MKpZ19NfCt1YZ3XeZaHk3"/>
        </correspContext>
        <correspAction xml:id="i-D4Bpg4xj2EhYiCgTKvtzTW" type="referral">
          <date when="2003-10-15"/>
        </correspAction>
        <correspAction xml:id="i-8epybDGa36TXT7TxNcGGzB" type="dismissal">
          <date when="2003-10-15"/>
        </correspAction>
        <correspAction xml:id="i-5zQHzNUfBx8mqXReo3tE49" type="submission">
          <date when="2003-10-07"/>
        </correspAction>
        <correspAction xml:id="i-RSrqFzc6FuMgQVVHA3L6ag" type="assigned"/>
        <correspContext corresp="i-RSrqFzc6FuMgQVVHA3L6ag">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0212/mot_200304_U_0212-0001.pdf"/>
      <div xml:id="i-4ACGUJ2KBX3hxyvu7UUaQE" type="motHeader">
        <div xml:id="i-7CJGNMwSqr6uaixrJuBDE7" type="motTitle"/>
        <div xml:id="i-LdGJ5VQ1ANRvZFSkttLWix" type="motSubmissionInfo"/>
      </div>
      <div xml:id="i-3DBSwXRit6aAAXkgsC5Pgm" type="motBody">
        <div xml:id="i-LGAZH2U2AHu7qR158ftGTj">
          <p xml:id="i-RiDEVi6jJKvKVcqqh6K6cB">
            2003/04 mnr: U212 pnr: fp406
          </p>
          <p xml:id="i-FiTEWJxKBLonPfxntobWwv">
            Motion till riksdagen 2003/04:U212
          </p>
          <p xml:id="i-Q8MeXqsdMtvxKv1Nata8nL">
            av Mauricio Rojas (fp)
          </p>
          <p xml:id="i-FN5PTJar7dxPNXjbHsXzJN">
            Kompensationsfond för utvecklingsländernas folk till Anna Lindhs
            minne
          </p>
          <p xml:id="i-UZs6nL2tGpwkeGf6Q9k7sb">
            Förslag till riksdagsbeslut
          </p>
          <p xml:id="i-SLLtTY3EebScRBNe9o5qda">
            1. Riksdagen tillkännager för regeringen som sin mening vad i
            motionen anförs om inrättandet av en kompensationsfond till förmån
            för utvecklingsländernas folk till Anna Lindhs minne. 2. Riksdagen
            tillkännager för regeringen som sin mening vad i motionen anförs
            om en årlig utbetalning till denna kompensationsfond motsvarande
            åtminstone en tiondel av den skada som vår protektionism i alla
            dess former åsamkar utvecklingsländernas folk.
          </p>
          <p xml:id="i-5hWQWauDw55Rxf37NLM9hv">
            Motivering
          </p>
          <p xml:id="i-R5Giq4UC3LUCEC6g9SK7nZ">
            Anna Lindhs livsgärning hade många olika facetter. Men det finns
            en aspekt som tydligare än andra präglade vår mördade utrikesministers
            politiska gärning, nämligen solidariteten med de mest utsatta
            på vår jord. Därför är inrättandet av en kompensationsfond till
            förmån för utvecklingsländernas folk för de förluster som vår
            och andra rika länders protektionism åsamkar dessa folk ett värdigt
            sätt att hedra Anna Lindhs minne. Detta har blivit ännu viktigare
            efter sammanbrottet vid WTO-mötet i Cancun. De rika ländernas
            ovilja att låta utvecklingsländerna få fritt tillträde till sina
            marknader blev ännu en gång tydlig. Det är en skam att de som
            har mest inte ens kan ge dem som har mindre rättvisa möjligheter
            att sälja vad deras arbete skapar. De vill kunna konkurrera med
            sina produkter på lika villkor, varken mer eller mindre, men detta
            hindrar vi och andra utvecklade industrinationer. Vi i Sverige
            är inte utan skuld vad det gäller detta envisa motstånd mot att
            ge de fattiga på vår jord rättvisa möjligheter att utvecklas.
            Vi är med i Europeiska unionen vars jordbruks-, handels- och tullpolitik
            är en av de stora
          </p>
          <pb facs="riksdagen-motions-pdf/data/200304/mot_200304_U_0212/mot_200304_U_0212-0002.pdf"/>
          <p xml:id="i-LZLeQXQ4rMfwpBQEXRmFJh">
            2003/04:U212
          </p>
          <p xml:id="i-PHuhk2KBhQGmdmZE9u762T">
            bovarna i detta drama. Vår och andra rika länders protektionism
            är som mest utbredd inom jordbruks- och textilområdet — de två
            största näringsgrenarna i de flesta u-länderna. Tullmurarna slår
            inte bara mot den omedelbara exporten, utan omöjliggör också för
            u-länder att specialisera sig på arbetskraftsintensiv produktion
            av bearbetade råvaror, där deras största fördelar i relation till
            rika länder finns. Den medvetna planen från västvärldens sida
            tycks vara att fattiga länder bara ska kunna sälja sådant vi inte
            kan producera, medan allt som kan onkurrera med vår egen produktion
            beläggs med drakoniska tullar. På så vis hjälper vi till att de
            fastnar i ett råvaruberoende och inte kan diversifiera sina ekonomier.
            Vi bestraffar således arbetsinsatser och förädling i fattiga länder.
            Tullarna på förädlade produkter från u-länderna är i genomsnitt
            fyra gånger högre än på motsvarande varor från i-länderna, och
            kan i många fall uppgå till flera hundra procent. Det har konsekvenser
            som är fullkomligt absurda. IMF och Världsbanken har exempelvis
            i en studie visat att tullarna och kvoterna som i den rika världen
            används för att skydda ett enda textiljobb leder till 35 örlorade
            jobb i tredje världen! Det grövsta exemplet på de utvecklade ländernas
            protektionism är EU:s jordbrukspolitik, Common Agricultural Policy,
            CAP. Den innebär enorma subventioner till europeiska bönder och
            skyhöga tullar mot utomeuropeiska bönder, för att hindra dem från
            att onkurrera på våra marknader. Dessutom leder subventioneringen
            av EU- jordbruket till en överproduktion, som med hjälp av exportsubventioner
            dumpas i fattiga länder — EU står för ca 90 procent av exportstöden
            inom OECD. Detta konkurrerar ut de lokala jordbruken, och störtar
            människor i arbetslöshet och misär. Ungefär hälften av EU:s budget
            går till den här typen av jordbruksstöd, och man kan verkligen
            fråga sig vilken människosyn som ligger bakom denna prioritering
            av resurser. En genomsnittlig ko i EU mottar 2,5 dollar i stöd
            varje dag. Nästan tre miljarder människor i världen lever på mindre
            än två dollar/dag. 75 procent av människorna i Afrika söder om
            Sahara har inte ens detta i dagsinkomst. Är kor mer värda än människor
            ur ett EU-perspektiv? Det mest betänkliga är att denna EU-protektionism
            upprätthålls i full medvetenhet om dess konsekvenser. Sverige
            har en lång tradition av frihandel, öppenhet och solidaritet,
            som vi sviker på detta sätt. Vi kan givetvis hänvisa till de regler
            och beslut som den europeiska unionen tvingar på oss, men detta
            gör inte vårt ansvar och vår skuld mindre. Om vi inte kan ändra
            på denna orättvisa europeiska ordning borde vi åtminstone kompensera
            offren för vad vi gör. Vi har en moralisk skyldighet att reparera
            de skador som vi överlagt åsamkar världens fattiga. Därför bör
            en kompensationsfond till Anna Lindhs minne inrättas till vilken
            rika länder uppmanas att betala ett årligt belopp motsvarande
            åtminstone en tiondel av de direkta och indirekta kostnaderna
            som respektive lands protektionism leder till för tredje världens
            folk. De på detta sätt insamlade medlen ska gå direkt till de
            drabbade producenterna i tredje världens länder i form av ekonomiska
            och sociala satsningar som kan förbättra deras ekonomiska utvecklingsmöjligheter
            och levnadsstandard.
          </p>
          <pb facs="riksdagen-motions-pdf/data/200304/mot_200304_U_0212/mot_200304_U_0212-0003.pdf"/>
          <p xml:id="i-XTRHf1vvZqXue8Tkab3tu">
            Sverige bör givetvis vara det första landet som bidrar till denna
            fond. Men denna kompensation ska varken blandas ihop med eller
            dra ned på våra biståndsinsatser. Kompensation är något helt annat
            än bistånd. En person som misshandlar någon annan döms inte till
            att betala bistånd till offret utan ett skadestånd eller en kompensation.
            Sveriges riksdag borde därför besluta om dels att inrätta en kompensationsfond
            till förmån för utvecklingsländernas folk till Anna Lindhs minne,
            dels att till denna fond göra en årlig utbetalning motsvarande
            åtminstone en tiondel av den skada som svensk protektionism i
            alla dess former åsamkar utvecklingsländernas folk.
          </p>
          <p xml:id="i-HvMsycKqaYon1vBUAvbk8D" type="date">
            Stockholm den 23 september 2003
          </p>
          <div xml:id="i-RwYWweAaXnU4TjSaagKKLh" type="signatureBlock">
            <p xml:id="i-6L4jFGhAESUhGUqx8fH6QL" who="i-7MKpZ19NfCt1YZ3XeZaHk3" type="signature">
              Mauricio Rojas (fp)
            </p>
          </div>
          <p xml:id="i-KycXG1nQMSsUTrYKT6vBM9">
            2003/04:U212
          </p>
        </div>
      </div>
    </body>
  </text>
</TEI>
