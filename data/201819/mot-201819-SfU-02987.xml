<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-02987">
  <teiHeader>
    <fileDesc>
      <titleStmt>
        <title>Krafttag mot illegal migration för ett säkrare Sverige</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2987 av Paula Bieler m.fl. (SD)</title>
          <idno type="rdwebb">H6022987</idno>
          <rs type="number">2987</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6022987/text</ref>
          <ref type="dokument_url_html">http://data.riksdagen.se/dokument/H6022987</ref>
          <ref type="dokumentstatus_url_xml">http://data.riksdagen.se/dokumentstatus/H6022987</ref>
          <ref type="docx">http://data.riksdagen.se/fil/279A3F05-3F25-4189-98D1-D12ECEFA4150</ref>
          <ref type="pdf">http://data.riksdagen.se/fil/8F8C10E7-E605-470E-B3BC-BB129331A575</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TmNWA5djjQEkUBNLhZ3CXY" type="signed"/>
        <correspContext corresp="i-TmNWA5djjQEkUBNLhZ3CXY">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-SBnFviFfPfg8TFKFEhWiwg" type="submitted">
          <date when="2018-11-30"/>
          <time when="16:30:42"/>
        </correspAction>
        <correspAction xml:id="i-uu4wBkE24F3PwHPEH8ivD" type="reviewed">
          <date when="2018-11-30"/>
          <time when="18:48:13"/>
        </correspAction>
        <correspAction xml:id="i-MUP4gXd25Gyz3qY9LuZEnb" type="referred">
          <date when="2018-12-05"/>
        </correspAction>
        <correspAction xml:id="i-6ky71Re4svipmGHaD2zYcF" type="assigned">
          <date when="2019-06-28"/>
          <time when="14:29:24"/>
        </correspAction>
        <correspContext corresp="i-6ky71Re4svipmGHaD2zYcF">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Dgz1hmyrnbSaxtSbo6vSjM" type="behandlas_i"/>
        <correspContext corresp="i-Dgz1hmyrnbSaxtSbo6vSjM">
          <ref type="uppgift">2018/19:SfU4</ref>
          <ref type="ref_dok_id">H601SfU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GwMUUiGnKU5GsEL2Ram6Ev" type="behandlas_i"/>
        <correspContext corresp="i-GwMUUiGnKU5GsEL2Ram6Ev">
          <ref type="uppgift">2018/19:SfU16</ref>
          <ref type="ref_dok_id">H601SfU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU16</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ttq4t7SjiMrp3sDxtooKqj" type="behandlas_i"/>
        <correspContext corresp="i-Ttq4t7SjiMrp3sDxtooKqj">
          <ref type="uppgift">2018/19:SfU18</ref>
          <ref type="ref_dok_id">H601SfU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WAckML9Vtxn5YjvhzmrbXM" type="behandlas_i"/>
        <correspContext corresp="i-WAckML9Vtxn5YjvhzmrbXM">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Qn9TcvSMmXusP1Xj6Dbc2X" type="motHeader">
        <div xml:id="i-N5951CxAAK7VvPEZ7Pkxrc" type="motTitle">
          Motion till riksdagen 2018/19:2987 av Paula Bieler m.fl. (SD)
          Krafttag mot illegal migration för ett säkrare Sverige
        </div>
      </div>
      <div xml:id="i-RRMEABC9ruVXqBcbXADLNT" type="motBody">
        <div xml:id="i-YCxFB1AgnH5zZL2Mwv3pYn" type="motProposal" subtype="förslag">
          <head xml:id="i-2Z1aFeZZo9gq49Su5EyBWi">
            Förslag till riksdagsbeslut
          </head>
          <list xml:id="i-AUPhahzthY8ZVuPmYsSY94" style="ol">
            <item xml:id="i-WXqLb3bXduhdw7YYcDgG8s">
              Riksdagen ställer sig bakom det som anförs i motionen om kartläggning
              av skuggsamhället och tillkännager detta för regeringen.
            </item>
            <item xml:id="i-FgxroBhA28Rs5y6aFZ1tpv">
              Riksdagen ställer sig bakom det som anförs i motionen om att
              kriminalisera undangömmandet av illegala migranter och tillkännager
              detta för regeringen.
            </item>
            <item xml:id="i-4BaSoy4HLest8EuG9PRFNp">
              Riksdagen ställer sig bakom det som anförs i motionen om krafttag
              mot illegal arbetskraft och tillkännager detta för regeringen.
            </item>
            <item xml:id="i-45s9Lf5fqyUbbD8VVVhMDX">
              Riksdagen ställer sig bakom det som anförs i motionen om ökad
              inre utlänningskontroll och tillkännager detta för regeringen.
            </item>
            <item xml:id="i-39RX51c6CgCtbhgn3dxpKk">
              Riksdagen ställer sig bakom det som anförs i motionen om mer
              resurser till Polismyndigheten för inre utlänningskontroll och
              tillkännager detta för regeringen.
            </item>
            <item xml:id="i-TmjmdZu3qBPYx1oT8KZ7kR">
              Riksdagen ställer sig bakom det som anförs i motionen om att
              avskaffa preskriptionstiden för utvisningsbeslut och tillkännager
              detta för regeringen.
            </item>
            <item xml:id="i-Rv2LyWiF5TVEkQTcczBfT3">
              Riksdagen ställer sig bakom det som anförs i motionen om att
              begränsa möjligheten att ansöka om prövning av verkställighetshinder
              och tillkännager detta för regeringen.
            </item>
            <item xml:id="i-UubEvBsdQoernHLzQtu2hu">
              Riksdagen ställer sig bakom det som anförs i motionen om förstärkning
              av gränskontroller och tillkännager detta för regeringen.
            </item>
            <item xml:id="i-VsNid5QePtXcTEvMJC7Gg6">
              Riksdagen ställer sig bakom det som anförs i motionen om utökat
              transportörs­ansvar och tillkännager detta för regeringen.
            </item>
            <item xml:id="i-PGDZdygZK1AMhsNmGALJAd">
              Riksdagen ställer sig bakom det som anförs i motionen om skärpt
              straff för människosmuggling och tillkännager detta för regeringen.
            </item>
            <item xml:id="i-KQmBqnnMcLTqAuNqxWw12R">
              Riksdagen ställer sig bakom det som anförs i motionen om ökat
              fokus på återkallelse av uppehållstillstånd och tillkännager detta
              för regeringen.
            </item>
            <item xml:id="i-5B2jzRqbhXs39hBcfLNjaS">
              Riksdagen ställer sig bakom det som anförs i motionen om ökade
              möjligheter till förvarstagning av utlänningar som ska utvisas,
              och detta tillkännager riksdagen för regeringen.
            </item>
            <item xml:id="i-Quw7e3a4JgD9bSGYN9onZR">
              Riksdagen ställer sig bakom det som anförs i motionen om kraftigt
              ökat antal förvarsplatser och tillkännager detta för regeringen.
            </item>
            <item xml:id="i-QkeRakUbWhYQqcxM1MWRed">
              Riksdagen ställer sig bakom det som anförs i motionen om avtal
              för utvisningar av utlänningar till säkra tredjeländer och tillkännager
              detta för regeringen.
            </item>
            <item xml:id="i-MkTURo7spCdpMscPY35P9S">
              Riksdagen ställer sig bakom det som anförs i motionen om registreringskrav
              av EES-medborgare och tillkännager detta för regeringen.
            </item>
            <item xml:id="i-KgYJfv5S4zRgkT9fioatiV">
              Riksdagen ställer sig bakom det som anförs i motionen om att
              straffa EU-medlemsstaters missbruk av den fria rörligheten och
              tillkännager detta för regeringen.
            </item>
          </list>
        </div>
        <div xml:id="i-7HW5dyhBB5DozksYpNvB5y" type="motContent">
          <head xml:id="i-9F6oFPjdDEe8ehNU2U8PGw" type="h1">
            Motivering
          </head>
          <p xml:id="i-SDHRyu2dVkgJLVDDRdAYZ5">
            I takt med att migrationen till Sverige ökat har även tendensen
            hos utlänningar att stanna kvar i Sverige efter ett beslut om
            avslag och utvisning ökat. Särskilt bland asylsökande är det många
            som väljer att gå under jorden för att bli en del av ett snabbt
            växande skuggsamhälle. Det finns ingen exakt siffra över hur många
            som uppehåller sig illegalt i Sverige, men trots närmare 70 000
            ärenden om utvisning som Polismyndig­heten fått i uppdrag att
            verkställa sedan 2012 har endast 30 000 kunnat verkställas. Enligt
            Migrationsverkets prognos från juli 2018 väntas ytterligare 40
            000 personer avvika under de kommande tre åren. Till detta skall
            fogas närmare 20 000 personer som redan i dag finns i Polismyndighetens
            balans för verkställighet, och därtill EES-med­borgare som de
            facto saknar rätt att vistas i landet.
          </p>
          <p xml:id="i-AWcshrtEEyvRLqgKCufXmQ">
            Om vi ska stå för principen om reglerad invandring så krävs det
            att utlänningar som nekats rätten att stanna i Sverige också lämnar
            landet, i enlighet med svensk lag. Det måste också innebära att
            personer som beviljats ett uppehållstillstånd fråntas det när
            skälet för tillståndet inte längre föreligger.
          </p>
          <p xml:id="i-SYqjnJDd7uToG6u2fgkHjC">
            Att uppehålla sig illegalt i landet innebär att stå utanför rättssystemet
            och utan sociala skyddsnät. Som illegal invandrare kan man i princip
            enbart livnära sig på olika typer av kriminalitet såsom prostitution,
            droghandel, inbrott eller rån. I bästa fall svartjobb utan kollektivavtal
            eller försäkringar, samt utan möjlighet att vända sig till myndigheter
            om man blir utnyttjad. Skuggsamhället är således till stor skada
            såväl för det svenska samhället som för berörda individer.
          </p>
          <p xml:id="i-22czt7zY47JPvLewQf833T">
            Åtgärder måste vidtas för att krympa ovan beskrivna skuggsamhälle,
            såväl för att upprätthålla det svenska samhällskontraktet som
            för att skydda de människor som far illa.
          </p>
          <head xml:id="i-TCok93uf5NLtpBgQZoVZAr" type="h2">
            Skuggsamhället
          </head>
          <head xml:id="i-UcdUSuWuCUqyVj8URdqZUs" type="h3">
            Kartläggning av antalet tillståndslösa
          </head>
          <p xml:id="i-XTsdXcfwZRxyBgLxxuBs3V">
            Det finns i dagsläget varken tillförlitlig statistik eller andra
            fakta gällande omfattningen av skuggsamhället i Sverige, men flera
            rapporter och uttalanden från olika myndigheter tyder dock på
            att det rör sig om tiotusentals personer. Det är utomordentligt
            viktigt att detta kartläggs och studeras genom samarbeten mellan
            flera myndigheter, så att det offentliga kan motverka de senaste
            årens tendenser till ett ökat utanförskap och kriminalitet.
          </p>
          <head xml:id="i-LuSkVPVkNuKuX1t1DqW22z" type="h3">
            Kriminalisera undangömmande av illegala invandrare
          </head>
          <p xml:id="i-KsBqN8WzLD5RD8oYqjmnxa">
            I dag är det tillåtet att gömma utlänningar som fått sin sak
            prövad av myndigheter och befunnits sakna asylskäl, under förutsättning
            att detta inte görs för egen vinning. Sverigedemokraterna menar
            att detta är orimligt och inte försvarbart ur någon synvinkel.
            Att aktivt bidra till ett växande skuggsamhälle där människor
            tvingas leva utan skyddsnät och möjlighet till legal försörjning
            är en ogärning. Det står dessutom i strid med basala rättsprinciper.
            Personer som inte har laglig rätt att vistas i Sverige ska också
            lämna landet.
          </p>
          <p xml:id="i-GZVy1S6MAi8ePU2gAgQK5A">
            Vi vill därför göra det olagligt att gömma, hjälpa eller på andra
            sätt underlätta för illegala invandrare att hålla sig undan från
            den svenska rättsskipningen på liknande sätt som anges i 17 kap.
            11 § BrB om skyddande av brottsling.
          </p>
          <head xml:id="i-RSPy6oRD2e5W66g9BM6Wea" type="h3">
            Krafttag mot illegal arbetskraft
          </head>
          <p xml:id="i-PTgtQpU2YUGB93gJ6Mabiw">
            Arbetsmarknaden för personer utan tillstånd har de senaste åren
            vuxit. Detta har inneburit att personer kunnat leva i Sverige
            trots att de har fått avslag på sin ansökan, eller hållit sig
            undan från rättsväsendet. Det är välkänt att terroristen Rakhmat
            Akilov försörjde sig genom arbete tiden innan han begick sitt
            avskyvärda dåd. Många som arbetar illegalt i Sverige gör det även
            under vidriga förhållanden, ofta under hård kontroll av kriminella
            nätverk. De flesta illegala arbetstagarna är också lågutbildade,
            och tränger därmed ut denna redan hårt ansatta grupp på den svenska
            arbetsmarknaden. Därtill kommer de skatteintäkter som går förlorade
            genom att arbetsgivare betalar ut löner svart.
          </p>
          <p xml:id="i-SjVFKjMd5piKgDfDeSGG5Q">
            Sverigedemokraterna menar därför att det måste ske en skärpning
            av lagstiftningen kring anställning av utlänningar utan tillstånd
            i Sverige. Företag som medvetet eller av otillbörlig oaktsamhet
            anställer illegal arbetskraft måste drabbas av mycket kännbara
            följder, inklusive kraftiga viten och eventuellt näringsförbud.
          </p>
          <p xml:id="i-XrC2vhBXWG9uBmW41vUQjZ">
            För att i högre grad efterfölja lagstiftningen måste Polismyndigheten,
            Migrationsverket och andra myndigheter tillföras resurser för
            att bekämpa det illegala arbetet. Vidare måste informationskampanjer
            föras för att sprida kunskap om vad som gäller för företagen,
            samt konsekvenserna, för individen, samhället och företagen, av
            att anställa illegal arbetskraft.
          </p>
          <head xml:id="i-ENf23pjCRSS56kboy1tmwT" type="h3">
            Inre utlänningskontroll
          </head>
          <p xml:id="i-7uitXvGhCno2sj16xXu2dF">
            Programmet Rättssäkert och effektivt verkställighetsarbete, REVA,
            ledde 2009 till 2014 till stora förbättringar i gränspolisens
            arbete med att utvisa illegala personer från Sverige. Programmet
            innebar dels ett större samarbete mellan Migrationsverket, Polismyndigheten
            och Kriminalvården, men också särskilda satsningar på chartrade
            plan, fördjupad kontakt med utlandsmyndigheterna samt särskilda
            punktinsatser i det offentliga. Polisens rapporter pekade på att
            programmet var en stor succé, och att det bland annat frigjordes
            resurser som kunde läggas på att bekämpa annan brottslighet.
          </p>
          <p xml:id="i-Ya8QiRh2WebDuJJaYCPbDf">
            Programmet bör därför omedelbart återupptas, och vidareutvecklas,
            för att säkerställa att personer som rör sig fritt i vår närmiljö
            också är här lagligt. Antalet inre utlänningskontroller måste
            bli fler och även riktas mot platser där behovet är som störst.
            Polisen bör ges möjlighet att utifrån empirisk erfarenhet och
            generella beteendemönster utföra inre utlänningskontroller för
            att hitta personer som befinner sig illegalt i landet, utan att
            detta utgör en diskrimineringsgrund. Det bör även vara möjligt
            för polisen att ta fingeravtryck och genomföra fingeravtryckssökning
            i samband med inre utlännings­kontroll.
          </p>
          <p xml:id="i-4rTYE7twNAJF9F2cAQHmRz">
            De ovannämnda förslagen skulle öka Polismyndighetens arbetsbörda.
            Den har de senaste åren ökat oavbrutet, utan att anslagen ökat
            i samma takt. Sverigedemokraterna vill därför satsa ordentligt
            på detta område. Fler poliser måste anställas, villkoren måste
            förbättras och fungerande rutiner måste till i verksamheten, grundat
            i beprövade metoder och medarbetarnas initiativ. Målet är att
            ingen ska kunna resa in till Sverige utan tillstånd, och att samtliga
            utvisningsbeslut verkställs inom några veckor.
          </p>
          <head xml:id="i-8WdMAnu1Cgg3rTqSY442Z4" type="h3">
            Ingen preskriptionstid för utvisningar
          </head>
          <p xml:id="i-JvAgR3WcTbhe5mt1i18YRn">
            När Migrationsverket avslår en ansökan om asyl förenas denna
            i regel med ett beslut om utvisning, som får följden att en senare
            ansökan om uppehållstillstånd i Sverige hanteras som en ansökan
            om verkställighetshinder (V-UT). Detta gäller under en preskriptionstid
            på fyra år, varefter man kan söka asyl igen. Efter de senaste
            årens kaos inom migra­tionspolitiken är det rutin att Migrationsverket
            efter ett avslagsbeslut tvingas hantera upprepade V-UT, ofta helt
            utan grund. Detta innebär ett stort slöseri med resurser och i
            vissa fall att verkställigheter av utvisningar tvingats avbrytas,
            trots att planet precis landat i utlandet. Dessutom är det vanligt
            att asylsökande går under jorden under preskriptionstiden för
            att sedan, efter fyra år, dyka upp igen och söka asyl som förut.
            I vissa fall kan samma person göra om detta ett flertal gånger.
          </p>
          <p xml:id="i-RkHWAh3ohEvo7AVNU3DgcR">
            Detta är enligt Sverigedemokraterna helt orimligt och måste stoppas.
            Därför vill vi avskaffa preskriptionstiden, så att ett lagakraftvunnet
            utvisningsbeslut alltid gäller. Reglerna kring V-UT ska också
            förenklas, så att uppenbart ogrundade ansökningar kan avvisas
            direkt.
          </p>
          <head xml:id="i-N1ahCTKNLG7jj658xAH12j" type="h2">
            Gränskontroller
          </head>
          <head xml:id="i-8UPuPeBcTTfK7TzLZUFeNR" type="h3">
            Förstärkta gränskontroller
          </head>
          <p xml:id="i-XStjCh4ndko8QfELZvNG8q">
            Krisen 2015 tvingade regeringen att införa gränskontroller vid
            Öresundsbron och en rad hamnar i södra Sverige. Dessa har sedan
            dess regelbundet förlängts vid flera tillfällen, och därtill utökats
            till att gälla fler gränsövergångar och färjelägen. Syftet har
            också omformulerats till att gälla mer säkerhet och terrorism,
            utöver utlänningskontroll. Det är Sverigedemokraternas uppfattning
            att dessa gränskontroller ska permanentas, med permanent infrastruktur
            för att kontrollera vem som reser in i Sverige.
          </p>
          <p xml:id="i-Dre3qHPMDSCgtiA9FnQ1H3">
            Gränskontrollerna ska utformas på sådant sätt att de inte blir
            till hinder för trafiken, särskilt i den känsliga Öresundsregionen.
            Om möjligt ska Sverige samarbeta med exempelvis Danmark för att
            förbättra formerna för gränskontrollen.
          </p>
          <head xml:id="i-Hbk4eqXUn4q24ovYfBFBKq" type="h3">
            Utökat transportörsansvar
          </head>
          <p xml:id="i-LqsfxrnoZyDUnn1d6CQ1HP">
            De senaste årens stora våg av migranter har visat att även privata
            företag har ett ansvar för att upprätthålla en fungerande och
            laglig migration. Flyg, tåg och färjor, framförallt, måste se
            till att man inte ingår i internationella nätverk av människosmuggling
            eller trafficking. Statlig kontroll kan hjälpa så långt, och till
            syvende och sist måste transport­företagen själva ansvara för
            att passagerarna har rätt identitets- och resehandlingar. Sverigedemokraterna
            vill därför utöka transportörsansvaret, främst genom att straffet
            för att underlåta att följa lagen skärps, med bötesbelopp som
            kopplas till omsättningen. Detta bör utredas närmare.
          </p>
          <head xml:id="i-3FVC7xDdzBmzYTRAhqe78U" type="h3">
            Skärpt straff för människosmuggling
          </head>
          <p xml:id="i-WQaVTyeByWHG9AhjwwY9iS">
            Människosmugglarnas affärsmodell bygger på att sälja resor utifrån
            löften, lögner och överdrifter om vad migranter kan förvänta sig.
            Den riskerar migranters liv vid farliga transporter, och utgör
            ofta ett led i organiserad människohandel och sexuellt utnyttjande
            av utsatta kvinnor och barn från fattiga länder.
          </p>
          <p xml:id="i-MheUxFxsrVsngw78VwunjU">
            Människosmugglingen kränker därutöver Sveriges nationella suveränitet
            – lagar och normer om statsgränser och medborgarskap åsidosätts.
            Den bidrar till lönedumpning genom svart arbetskraft. Den är en
            inkomstkälla för organiserad brottslighet som bedriver handel
            med svenska passhandlingar och tar betalt för att smuggla människor,
            vapen och narkotika. Den kan även vara ett led i transport av
            terrorister eller krigsför­brytare på flykt från rättvisan.
          </p>
          <p xml:id="i-9T3C2nRnatPjMMyJexjmkV">
            Det är alltså ur både samhälleligt och individuellt perspektiv
            viktigt att stävja människosmugglingen i möjligaste mån. Den som
            smugglats till Sverige bör som huvudregel nekas att få asyl här,
            då man passerat säkra länder på resan, i enlighet med Sverigedemokraternas
            övriga förslag gällande asylinvandringen. Straffen för smugglare
            som cyniskt utnyttjar utsatta människor för ekonomisk vinning
            måste skärpas så det motsvarar brottets allvar.
          </p>
          <head xml:id="i-KSbq5mU4eAPtuCJT5MRaJ6" type="h2">
            Uppföljning av utfärdade tillstånd
          </head>
          <head xml:id="i-GPmRzGBsTSjsrGntFRCdX7" type="h3">
            Återkallelse av uppehållstillstånd
          </head>
          <p xml:id="i-GmKxgV11viWFVseg9S3EAX">
            Att ett uppehållstillstånd beviljats i enlighet med lag, och
            under korrekta former, innebär inte att grunden för uppehållstillståndet
            kvarstår. Det är inte ovanligt att utlänningar som beviljats uppehållstillstånd
            på grund av anknytning till en partner omedelbart avslutar relationen
            efter ankomsten. Likaså förekommer det att skyddsbehövande reser
            hem till landet mot vilket man beviljats asyl. Detta är förstås
            oacceptabelt, och måste medföra att uppehållstillståndet återkallas.
          </p>
          <p xml:id="i-99nn8buNBjnW5374KyhWiR">
            I nuläget har Migrationsverket liten möjlighet att kontrollera
            huruvida det finns skäl att återkalla ett uppehållstillstånd och
            således besluta om att återkalla ett uppehållstillstånd som delats
            ut på falska grunder. Problemen bottnar dels i bristande kommunikation
            mellan myndigheter och dels i de senaste årens stora arbetsbörda
            hos Migrationsverket. Om misstänkt fusk upptäcks blir ärendena
            om återkallande ofta ändå liggande utifrån resursbrist eller nedprioritering
            hos Migrationsverket.
          </p>
          <p xml:id="i-B8uXwZx6HpQREFCP65EWCG">
            Sverigedemokraterna vill prioritera återkallandet av uppehållstillstånd.
            För det första bör lagstiftningen ses över, så att en utlänning
            som beviljats uppehållstillstånd på falska premisser får sitt
            uppehållstillstånd återkallat och utvisas. För det andra bör kommunikationen
            mellan myndigheter såsom Migrationsverket, Skatteverket och Polismyndigheten
            underlättas och förbättras. För det tredje måste Migrationsverket
            tillföras adekvata resurser öronmärkta för att prioritera ärenden
            om återkallande av uppehållstillstånd.
          </p>
          <head xml:id="i-BPtH98A2bLMHzv4ncL1BwE" type="h3">
            Förvarstagning
          </head>
          <p xml:id="i-9M45aCxeMqHhQxDjchKHyD">
            Ett stort problem när det gäller utvisningar av utlänningar är
            att den nuvarande lagstiftningen ger goda möjligheter för dem
            att gömma sig efter att de fått ett beslut om utvisning. Det är
            endast i undantagsfall som en utlänning kan tas i förvar i samband
            med att ett utvisningsbeslut meddelas. Sverigedemokraterna anser
            att det bör ske en förändring av lagstiftningen, så att det i
            fler fall blir möjligt att omedelbart ta en utlänning i förvar
            inför utvisning.
          </p>
          <head xml:id="i-PDgeaKyjA6xzTYBWkGWDm9" type="h3">
            Förvarsplatser
          </head>
          <p xml:id="i-3k311mBGLXvFxVgS5LxM7i">
            Den svenska gränspolisen lider konstant av en akut brist på förvarsplatser,
            beroende dels på den stora anstormningen 2015, dels på svårigheterna
            att av olika praktiska anledningar verkställa utvisningar av utlänningar.
            I dag måste utvisningsdömda regelbundet släppas fria, eftersom
            det inte finns några lediga förvarsplatser. Att Sverige, som beviljat
            över en miljon uppehållstillstånd 2009–2017, endast har omkring
            300 förvarsplatser är därför fullständigt orimligt. Sverigedemokraterna
            avser att så fort som möjligt utöka antalet förvarsplatser till
            minst 1 000, med ytterligare ökningar vid behov. Tillsammans med
            ökat fokus på att praktiskt verkställa utvisningar kommer detta
            på sikt leda till en dramatisk ökning av genomförda utvisningar
            och till att antalet illegala migranter i Sverige minskar. Migrationsverket
            ska tillföras resurser för detta ändamål.
          </p>
          <head xml:id="i-DRQ5S9t4Y3XKAquY8WgP11" type="h3">
            Avtal för utvisningar till säkra tredjeländer
          </head>
          <p xml:id="i-7NAhPppZWC7pone1k67ogK">
            I vissa fall är det inte möjligt att utvisa utlänningar från
            Sverige, exempelvis för att de riskerar omänsklig behandling i
            hemlandet. Det kan också vara att det inte går att avgöra vilket
            land som utlänningen ska utvisas till. I sådana fall bör det utredas
            om särskilda avtal kan slutas med säkra tredjeländer, dit utlänningar
            kan utvisas.
          </p>
          <head xml:id="i-7vZHKBCMxvdqSSfiuo6ztT" type="h2">
            EES
          </head>
          <head xml:id="i-9qszeh6Vcm4ZrXe5sEsjso" type="h3">
            Registreringskrav för EES-medborgare
          </head>
          <p xml:id="i-Q4MsaKEPVbHq4HEGMJ8RXK">
            Den dåvarande regeringen beslutade 2014 att i praktiken släppa
            kravet på att EES-medborgare skulle registrera sig hos Migrationsverket.
            Följden blev att Sverige i dag endast i liten omfattning vet hur
            många och vilka EES-medborgare som vistas i riket. Därför vill
            Sverigedemokraterna återinföra kravet på registrering, för en
            bättre översikt av invandringen från andra EU-länder. Genom registreringen
            kommer också Polismyndigheten ha möjlighet att kontrollera vistelsetid
            i landet och utvisa de personer som missbrukar den fria rörligheten.
          </p>
          <head xml:id="i-XpKBgqR9mwbnA6Ea7WhDNa" type="h3">
            Straffa missbruk av fri rörlighet
          </head>
          <p xml:id="i-T32QGhJQGEJuPaoEfFRo4Y">
            Det är tydligt att majoriteten av de missbruk som uppdagas gällande
            EES-medborgares fria rörlighet härrör från vissa enskilda stater.
            Det kan inte accepteras att dessa stater underlåter att ta ansvar
            för sina medborgares förehavanden. EU bör därför sätta press på
            dessa stater, så att de följer sina åtaganden inom ramen för den
            fria rörligheten. Sverige ska även vid behov kunna vidta åtgärder,
            som att häva den fria rörligheten mot sådana stater.
          </p>
        </div>
        <div xml:id="i-AqrcRaSrWnqk43m36J34DP" type="signatureBlock">
          <list xml:id="i-PpbXUmNNxDfa48mKxdFnr8">
            <item xml:id="i-CnJUkAQYKMmK1x7kVZzTkX" who="i-G2FvChcLfdNRUQkYLtG8Ld" type="signature">
              Paula Bieler (SD)
            </item>
            <item xml:id="i-EAcMUXZ1ytXZ4WHv5zN8pd" who="i-7H4PDcMCMUzP6iinK28TBh" type="signature">
              Jonas Andersson i Skellefteå (SD)
            </item>
            <item xml:id="i-71CpXouoy2yBGEqJa3mw5J" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
