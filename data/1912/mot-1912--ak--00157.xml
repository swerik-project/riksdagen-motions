<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1912--ak--00157">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1912/mot_1912__ak__157/mot_1912__ak__157-001.pdf"/>
      <div xml:id="i-44iopy8v21X4D6DAcGjfE4" type="motHeader">
        <div xml:id="i-Vndq7zWXTbz9e5ZC4i5bTb" type="motTitle"/>
        <div xml:id="i-FciGdAKPaAx771WiGDxJF9" type="motSubmissionInfo"/>
      </div>
      <div xml:id="i-U6V4VXPVE7oQmFGXWYrvML" type="motBody">
        <div xml:id="i-JDpt276xY8zv8YxdPxk3d6">
          <p xml:id="i-JW8KJMkke3PYtkqmGAbUyd">
            6 Motioner i Andra kammaren, Nr 157.
          </p>
          <p xml:id="i-TJpvwxLyDduFhLkdZM7ndr">
            Nr 157.
          </p>
          <p xml:id="i-FjK3HsMLS75L9HCV4urreo">
            Af herr Liljedahl, om skrifvelse till Kungl. Maj:t angående för-
            kortad öfningstid vid infanteriet för särskildt skickliga skyttar.
          </p>
          <p xml:id="i-Wqf2fG5xDrgdyfdoirwHqj">
            Årets statsverksproposition meddelar den glädjande underrättelsen,
            att det frivilliga skytteväsendet fortfarande är stadt i utveckling
            och kan i flera afseenden uppvisa stora framsteg. 68 nya skytteföreningar
            hafva under år 1910 bildats, och de anslagsberättigade skyttarnas
            antal ökats från 99,346 till 109,167, medan antalet under samma
            år lossade skarpa skott ökats från 12 miljoner till 13'/&gt; miljoner.
            Stort är värdet af denna imponerande försvarsrörelse inom folkets
            djupa led både med hänsyn till nationalkänslans stärkande och
            det mer gripbara resultat, som de för ådagalagd skjutskicklighet
            förvärfvade utmärkelsetecknens statistik har att uppvisa. Under
            år 1910 förvärfvades inom skytte- föreningarna 784 skyttemärken
            af guld, 3,055 af silfver och 5,649 af brons samt 68 så kallade
            riksmedaljer, hvarjämte utdelats 1,356 år- talsmärken. Då gevär
            af samma typ numera användes inom skytteföreningarna och svenska
            arméns infanteri synes mig tiden vara inne att öfverväga, i hvad
            mån landets jörsvarskraft kan höjas genom att göra öfningstiden
            vid fotfolket i någon mån beroende af ett i värnpliktslagen stadgadt
            sär- skiljande af två kategorier värnpliktige: särskildt skickliga
            skyttar och vanliga skyttar. I en modern fotsoldats utbildning
            ingår många färdigheter utom skjutskicklighet, men denna är jämte
            marschförmåga och fullständig vinterutbildning af så afgörande
            betydelse, att den svårligen kan öfver- skattas, om soldatens
            anfallsenergi — grundvillkoret för framgång i ett försvarskrig
            inom Sveriges gränser -— redan är för handen. Att minska fotfolkets
            nuvarande öfningstid anser jag otänkbart, om tanken på rikets
            säkerhet får vara dominerande. Men kan man genom en intim samverkan
            med den frivilliga skytterörelsen åstadkomma en
          </p>
          <pb facs="riksdagen-motions-pdf/data/1912/mot_1912__ak__157/mot_1912__ak__157-002.pdf"/>
          <p xml:id="i-8DPnS6xW1GrgAbgvSugpaA">
            Motioner i Andra kammaren, Nr 157. 7
          </p>
          <p xml:id="i-B3Ran6HYgtjvXSEG69hfcS">
            sådan anordning, att särskildt skickliga skyttar, som ju alltid
            blifva ett mindretal, erhålla en något kortare öfningstid än öfriga,
            så skulle detta utan tvifvel höja landets försvarskraft. Då värnpliktstiden
            alltid inne- bär ett personligt offer och därför måste begränsas
            till det minimum, där det går att utbilda en anfallsduglig soldat,
            skulle utsikten att genom mycket god skjutskicklighet vinna en
            förkortning af öfningstiden locka nya skaror af värnpliktig ungdom
            in i skytterörelsen. Den försvars- fientliga agitationen mot skyttesaken
            skulle äfven förlora en realitet att stödja sig på, när den ej
            längre kunde peka på, att nyttan af att del- taga i det frivilliga
            skyttearbetet är illusorisk, eftersom den ej ställer i utsikt
            en lindring 1 den obligatoriska värnplikten. En efter kloka grunder
            gjord förkortning af öfningstiden för mönster- skyttarna vid infanteriet
            skulle medföra en ökad skjutskicklighet ej blott för dem utan
            jämväl för det stora flertal, som försökte, men ej lyckades fylla
            kompetensvillkoren. Däri ser jag vinsten för landets försvarskraft.
            Men skall hvarje infanterist erhålla en allsidig militär utbildning,
            så måste äfven dessa mönsterskyttar vara med om allt slags utbildning
            inom armén, ej minst vinterutbildning. Inskränkningen af deras
            öfningstid synes mig därför lämpligast böra infalla under den
            sista repelitionsöfningen. För ett fullt krigsmässigt bedrifvande
            af infanteriets öfningar be- höfva vi minst tre årsklasser af
            värnpliktige för repetitionsöfningarna. Eljest blifva truppförbanden
            för små och deras uppgifter i hög grad olika dem, som de komma
            att utföra i ett eventuellt krig. Skulle då kompetensvillkoren
            för en befrielse från den sista repetitionsöfningen eller en del
            af densamma sättas så lågt, att de befriade blefve ett fler- tal
            och ej kunde karaktäriseras som särskildt skickliga skyttar, så
            skulle reformen verka upplösande på själfva idén med dessa ytterst
            viktiga repetitionsöfningar. Därför är det af vikt, att kompetensprofven
            blifva så pass svåra, att endast ett mindretal kan aflägga dem,
            det vill säga verkliga mästerskyttar. Jag tänker mig reformlinjen
            dragen på följande sätt. Vid fast- ställandet af kompetensvillkoren
            för nedsättning i öfningstiden skall . hänsyn tagas såväl till
            den skjutskicklighet, som af samma skytt ådaga- lagts inom en
            frivillig skytteförening — dock ej någon af arméns skytte- föreningar
            — som den skjutskicklighet, hvilken presteras under de obligatoriska
            skjutöfningarna vid arméns rekrytskolor och de två första repetitionsöfningarna.
            Gifvetvis bör kompetensprofvens tyngdpunkt för- läggas till de
            senare, emedan de bilda ett slags slutprof på soldatens färdighet.
            Upplöses det här angifna sambandet mellan skytterörelsen
          </p>
          <pb facs="riksdagen-motions-pdf/data/1912/mot_1912__ak__157/mot_1912__ak__157-003.pdf"/>
          <p xml:id="i-Y6dit6LDfGXBBUqD1ak4C9">
            8 Motioner i Andra kammaren, Nr 157.
          </p>
          <p xml:id="i-UsZKg6xii3aZswvEzM1Viu">
            och armén, så får, därest armén ensam skulle taga hand om denna
            sak, skytterörelsen ingen vinst däraf, och, därest denna rörelse
            ensam skulle anordna profven, hotar milissystemet att kasta sin
            skugga öfver refor- men. Den blir då oantaglig för enhvar, som
            vet, att detta system med dess genomgående korta utbildningstid
            väl kan dana goda defensiv- trupper, afpassade för en fästningsliknande
            bergterräng (Norge och Schweiz) men ej skapa elddisciplinerade
            offensivtrupper, beredda att gå till anfall öfver öppna slättmarker
            såsom Skåne, Väster- och Öster- götland, Nerike, Uppland och Norrbottens
            lågland. Sveriges terräng passar ej för ett milissystem. De fordringar,
            som nu gälla för att blifva godkänd skytt under rekryt- skolan
            vid infanteriet och för erhållandet af arméns skyttemedalj under
            repetitionsöfningarna jämte förvärfvandet af statens guldmärke
            inom skytte- rörelsen, anser jag böra vara måttgifvande vid genomförandet
            af den ifrågavarande reformen. Förvisso skulle därmed en god sporre
            vara gifven åt skyttearbetet i vårt land, och den sunda folkinstinkten,
            som länge insett rättmätigheten af en reform i här angifven riktning,
            blir tillfredsställd. Till belysning af frågan om det svenska
            infanteriets skjutskicklighet och hur den här afsedda reformen
            i närvarande stund ungefär skulle verkat må följande siffror från
            vapenöfningarna 1911 anföras. Under rekrytskolan godkändes i skjutning
            enligt gällande fordringar 83,7 procent af de värnpliktige; under
            ”epetitionsöfningarna, då arméns skyttemedalj kan förvärfvas,
            lyckades bland de värnpliktige inom hela infanteriet endast 45
            man nå denna sällsynta utmärkelse. I skjutningen deltogo 31,730
            skyttar. Med anledning af hvad jag sålunda anfört, hemställes,
          </p>
          <p xml:id="i-HL8RAakhq3pWwei5se4RWr">
            det Riksdagen ville besluta: att ingå till Kungl. Maj:t med en
            skrifvelse, att det täcktes Kungl. Maj:t att under den pågående
            utredningen af försvarsfrågan jämväl utreda 1 hvad mån öfningstiden
            vid infanteriet kan göras kortare för särskildt skickliga skyttar
            än för öfriga på så sätt, att därigenom åstadkommes ett var- aktigt
            uppsving af den frivilliga skytterörelsen och en ökad försvarskraft
            åt vårt land.
          </p>
          <p xml:id="i-Ted4PhAXdP6kGkZveJ1FU5" type="date">
            Stockholm den 26 januari 1912. Ernst Liljedahl.
          </p>
        </div>
      </div>
    </body>
  </text>
</TEI>
