<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-00144">
  <teiHeader>
    <fileDesc>
      <titleStmt>
        <title>Frigivande av Gui Minhai</title>
        <author corresp="i-5NG8haprnyzzwKpK9HjwGZ">av Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:144 av Lawen Redar (S)</title>
          <idno type="rdwebb">HA02144</idno>
          <rs type="number">144</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA02144/text</ref>
          <ref type="dokument_url_html">https://data.riksdagen.se/dokument/HA02144</ref>
          <ref type="dokumentstatus_url_xml">https://data.riksdagen.se/dokumentstatus/HA02144</ref>
          <ref type="pdf">https://data.riksdagen.se/fil/D32B3967-1425-4157-B0CA-C797D2E522FA</ref>
          <ref type="docx">https://data.riksdagen.se/fil/465D7CE6-C034-48ED-A935-DA5AE0C33F16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8LxJomkoQ5sD8BqfvDwrY6" type="signed"/>
        <correspContext corresp="i-8LxJomkoQ5sD8BqfvDwrY6">
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction xml:id="i-VQMRufFbE4cQxQyWrD6ZBQ" type="submitted">
          <date when="2022-11-16"/>
          <time when="15:16:07"/>
        </correspAction>
        <correspAction xml:id="i-HDH1Rr3L2oMfqUwiT2eWf5" type="reviewed">
          <date when="2022-11-16"/>
          <time when="17:16:08"/>
        </correspAction>
        <correspAction xml:id="i-EEsHtrK5Tr6fFCpKCZcLxF" type="referred">
          <date when="2022-12-01"/>
        </correspAction>
        <correspAction xml:id="i-FeGdDADoo8t42hLVMfYoTd" type="assigned">
          <date when="2023-04-26"/>
          <time when="16:45:24"/>
        </correspAction>
        <correspContext corresp="i-FeGdDADoo8t42hLVMfYoTd">
          <ref type="assignedTo">Utrikesutskottet</ref>
        </correspContext>
        <correspAction xml:id="i-N8gP8WnVra5zExEyppsdwh" type="behandlas_i"/>
        <correspContext corresp="i-N8gP8WnVra5zExEyppsdwh">
          <ref type="uppgift">2022/23:UU1</ref>
          <ref type="ref_dok_id">HA01UU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8fHLnaXH25aU8q8nWhVuoP" type="behandlas_i"/>
        <correspContext corresp="i-8fHLnaXH25aU8q8nWhVuoP">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8sBVW6HTBgDfWQLTQsRJ5R" type="motHeader">
        <div xml:id="i-MAKTCEnW6szhpLjnQRZDL5" type="motTitle">
          Motion till riksdagen 2022/23:144 av Lawen Redar (S) Frigivande
          av Gui Minhai
        </div>
      </div>
      <div xml:id="i-DVFrVWLyeHVspKrBfsX381" type="motBody">
        <div xml:id="i-FBiWakrGfp61U7wYn7diZL" type="motProposal" subtype="förslag">
          <head xml:id="i-HpxmNHGDPMr1UYuZaMPggu">
            Förslag till riksdagsbeslut
          </head>
          <list xml:id="i-2NPctvawa8QTARWjykvUDH">
            <item xml:id="i-3GSohnviBE2CuGxbuyVak4" sortKey="Yrkande 1">
              Riksdagen ställer sig bakom det som anförs i motionen om att
              få Gui Minhai frigiven och tillkännager detta för regeringen.
            </item>
          </list>
        </div>
        <div xml:id="i-RXgAjEnvHjuymK1BBTHKRc" type="motContent">
          <head xml:id="i-SgQbYzkYXEDkDhXtc6iLeW" type="h1">
            Inledning
          </head>
          <p xml:id="i-LXumzqyShK591Z9PzYzR6n">
            I år har det gått sju år sedan den svensk-kinesiske förläggaren
            och författaren Gui Minhai kidnappades i sin semesterbostad i
            Thailand och fördes till Kina. Enligt kinesiska myn­digheter avsåg
            frihetsberövandet ett äldre trafikbrott. Efter avtjänat straff
            frisläpptes Minhai två år senare för att återigen frihetsberövas
            för brott mot rikets säkerhet. Kinesiska myndigheter hävdar att
            Minhai återtagit sitt kinesiska medborgarskap och avsagt sig sitt
            svenska. Sedan frihetsberövandet har det svenska konsulära tillträdet
            till Minhai upphört (SOU 2022:55 Granskning av arbetet med att
            försöka uppnå frigivning av Dawit Isaak och Gui Minhai, kap. 5,
            s. 87).
          </p>
          <p xml:id="i-SbSe5a83CN99Hhzr54kxD7">
            Minhai är svensk medborgare, prisbelönt författare och förläggare
            (Svenska PEN, Gui Minhai får Tucholskypris, https://www.svenskapen.se/senaste-nytt/2019/11/1/gui-minhai-fr-rets-tucholskypris,
            4 november 2009). Hans fall har uppmärksammats inter­nationellt
            och visar tydligt Kinas auktoritära utveckling samt dess kontinuerliga
            in­skränkningar av grundläggande fri- och rättigheter (Reporters
            Without Borders, RSF urges democracies to increase pressure on
            China for the release of Swedish publisher kidnapped 7 years ago:
            https://rsf.org/en/rsf-urges-democracies-increase-pressure-china-release-swedish-publisher-kidnapped-7-years-ago).
            Det åligger den svenska regeringen och Sveriges riksdag att fortsatt
            uppmärksamma hans fall och vidta nödvändiga åtgärder för hans
            frisläppande.
          </p>
          <head xml:id="i-VCsytTjqLC1nVcT37xsNxi" type="h1">
            Bakgrund
          </head>
          <p xml:id="i-X3xRrrsRWe5kUqz3ZMu6FH">
            Gui Minhai föddes den 5 maj 1964 i Ningbo, Kina. Ett år innan
            massakern vid Himmelska fridens torg sökte sig Minhai till Sverige
            för att studera. Efter massakern år 1989, som bland annat riktade
            sig mot kinesiska akademiker, demokratiförespråkare och reformister,
            beslutade Minhai sig för att stanna i Sverige. Minhai sökte politisk
            asyl och fick perma­nent uppehållstillstånd i Sverige år 1992.
            Han blev svensk medborgare år 1996 (SOU 2022:55, se not 1, kap.
            5, s. 87).
          </p>
          <p xml:id="i-EF1Cukef4EnihK1e3gbwR5">
            År 2012 grundade Minhai, tillsammans med kollegor, förlaget Mighty
            Current i Hongkong, vilket bland annat gav ut litteratur som var
            kritisk till den kinesiska regimen. Flertalet utgivna böcker kom
            att förbjudas i Kina. År 2014 köpte förlaget bokhandeln Causeway
            Bay Books i Hongkong.
          </p>
          <p xml:id="i-WGGHJfDedma4keYih4RH5U">
            Den 17 oktober 2015 kidnappades Minhai och försvann från sin
            semesterbostad i Thailand och fördes till Kina. Vittnen har kunnat
            styrka att han lämnade sin semester­lägenhet i Pattaya med en
            okänd man. Fastighetsägaren till bostaden har återberättat att
            fyra män släppts in i bostaden i syfte att hämta hans dator. I
            januari 2016 sände den kinesiska statskontrollerade tv-kanalen
            CCTV en bekännelse där Minhai gav uttryck för att han frivilligt
            överlämnat sig till myndigheterna. Under samma tidsperiod frihets­berövades
            fyra andra bokhandlare som haft samröre med Causeway Bay Books:
            Lui Bo, Cheung Jiping, Lam Wingkei och Lee Bo (BBC, Missing Hong
            Kong publisher Gui Minhai paraded in China TV, https://www.bbc.com/news/world-asia-china-35338484,
            18 januari 2016 &amp; 2016/2990 (RSP), European Parliament, The
            case of Gui Minhai, jailed publisher in China, https://www.europarl.europa.eu/doceo/document/TA-8-2016-0444_EN.pdf?redirect).
          </p>
          <p xml:id="i-TZr9Mb9dM2iVnd8QtESiWP">
            Efter åtta månader i fängelse återvände en av grundarna, Lam
            Wingkei, till Hongkong och höll en presskonferens. Wingkeis vittnesmål
            om tortyrliknande metoder för att få fram falska erkännanden tyder
            på att gripandet av Minhai har varit en del av en sam­ordnad aktion
            (BBC, Hong Kong bookseller: China TV confession was forced, https://www.bbc.com/news/world-asia-china-36549266,
            16 juni 2016). Inledningsvis avtjänade Minhai två års fängelse
            för vad Kina uppgav var en dom för ett tidigare trafik­brott.
            Från svensk sida konstaterades det tidigt att det kinesiska intresset
            för Minhai knappast berodde på trafikbrott utan på den aktiva
            författar- och förläggarverksamheten.
          </p>
          <p xml:id="i-NTRznFDP6gnmDPmgAecUPA">
            Minhai släpptes den 17 oktober 2017 och sattes därefter i husarrest.
            Utrikesdepartementet i Sverige fick då information om att han
            därmed var fri och kunde resa obehindrat. Den 18 januari 2018
            reste han med två svenska tjänstemän vid konsulatet i Shanghai
            till Peking för att träffa en svensk läkare. Under resan greps
            han av civilklädda poliser, vilket är den sista gång som svensk
            konsulär personal har haft kontakt med honom (SOU 2022:55, se
            not 1, kap. 5, s. 88).
          </p>
          <p xml:id="i-4Av2rKqgi9oXoDfqUBWKsg">
            Den 20 februari år 2020 dömdes Minhai till tio års fängelse.
            Enligt kinesisk domstol har han försett utländsk makt med underrättelser
            och därmed gjort sig skyldig till säker­hetshot mot Kina. Av domen
            framgår att Minhai återtagit sitt kinesiska medborgarskap efter
            egen begäran. Där framgår även att han inte motsätter sig domen.
            Domen har väckt internationell uppmärksamhet och kritik. Därtill
            har turerna kring Sveriges tidigare ambassadör till Kina väckt
            frågor om arbetsmetoder och hur man arbetar för att få Minhai
            frigiven.
          </p>
          <head xml:id="i-NooUVjY76MA7TCW6pRwYsK" type="h1">
            Arbetet med att uppnå frigivning av Gui Minhai
          </head>
          <p xml:id="i-HKQc1oaNQh8SRba96kcwVp">
            Uppmärksamheten kring Minhais fall gör att Kina vidtar fler negativa
            åtgärder mot Sverige. Sverige intensifierar arbetet genom att
            ta stöd och hjälp från andra länder samt EU för att öka påtryckningarna
            mot Kina, vilket resulterar i att EU tar fallet på högsta nivå
            med kinesiska företrädare. I och med att Sverige och Kina har
            tillträtt Wienkonven­tionen om konsulära förbindelser fortsätter
            Sverige att begära konsulärt svenskt biträde i Minhais fall. Vid
            tre tillfällen medges detta (SOU 2022:55, se not 1, kap. 5, s.
            92.)
          </p>
          <p xml:id="i-6QtkVHrSjVLgSJAGkzug5m">
            I och med att kinesiska myndigheter hävdar att Minhai har återtagit
            sitt kinesiska medborgarskap anser de att Sverige inte kan ställa
            konsulära anspråk i fallet. Sverige har i alla sammanhang hävdat
            Minhais svenska medborgarskap.
          </p>
          <p xml:id="i-NTFyg1JtkKeY42AN8nFNoL">
            I januari 2019 rapporterade den dåvarande svenska ambassadören
            för Kina till Utrikesdepartementet att hon blivit ombedd att ordna
            ett möte mellan Minhais dotter och en professor med koppling till
            Kina. Syftet var att erbjuda dottern en anställning. Händelserna
            ledde till åtal mot ambassadören för egenmäktighet vid förhandling
            med främmande makt, vilket ambassadören friades från i juli 2020.
            Händelserna bedöms inte ha påverkat ansträngningarna att bistå
            Minhais fall men har bidragit till allmänhetens kännedom om fallets
            komplexa natur och oroväckande metoder från Kina.
          </p>
          <p xml:id="i-KBCmKvFUt1WghHtWAW31ej">
            I november 2019 framförde den kinesiska ambassaden till Utrikesdepartementet
            att man förstått att Tucholskypriset för 2019 skulle tilldelas
            Gui Minhai samt att man mot­satte sig detta. Priset delades ut
            av kulturministern, vilket ledde till protester från kinesisk
            sida.
          </p>
          <p xml:id="i-2Z8QaeZecTHjFFHVgdU34R">
            I februari 2020 erhöll Utrikesdepartementet information om att
            Minhai hade dömts till tio års fängelse för att olagligt ha lämnat
            underrättelseinformation till främmande makt. Domslutet kommunicerades
            genom ett pressmeddelande. Sverige har genom Utrikesdepartementet
            framfört att fallet Minhai utgör ett allvarligt hinder för de
            bilate­rala relationerna samt att Minhai fortsatt är svensk medborgare
            (SOU 2022:55, se not 1, kap. 5, s. 96–106).
          </p>
          <head xml:id="i-NQuT6caA3Y4higBmUjoeVS" type="h1">
            Förslag på åtgärder enligt Granskningskommissionen
          </head>
          <p xml:id="i-nsdcBNKveW7TxyNVJQSUe">
            Regeringen beslutade i juni 2021 (dir. 2021:40), efter ett tillkännande
            av riksdagen (rskr. 2020/21:160), att tillsätta en kommission
            med uppdrag att utvärdera regeringens, Utrikesdepartementets och
            utlandsmyndigheternas arbete med att uppnå frigivning av Gui Minhai
            och Dawit Isaak. Granskningen avser tiden från frihetsberövandet
            till riksdagens beslut om tillkännagivande till regeringen. Granskningskommissionens
            sammanställning visar ett gediget engagemang från regeringen,
            Utrikesdepartementet och utlandsmyndigheterna. Granskningskommissionen
            har även lämnat synpunkter på ärendets hantering, dokumentation
            och rättsliga prövning (SOU 2022:55 samt dir. 2021:40).
          </p>
          <p xml:id="i-D2Ktdrgz1qUAvebfYfRoYe">
            Fallet Minhai rör sig om frihetsberövande av politiska skäl i
            ett land som saknar ett rättssystem oberoende från den politiska
            makten. Det svenska valet av diplomatiska och konsulära insatser
            i ärendet har berott på de politiska förhållandena i Kina samt
            fallets särart. Händelseutvecklingen i Minhais fall sker i ljuset
            av Kinas mer auktoritära politiska utveckling av allt större repression
            och försämrad respekt för de mänskliga rättigheterna.
          </p>
          <p xml:id="i-keX2QF4b2DRDhoxRPfTzL">
            Vad gäller det rättsliga perspektivet så står det klart att Minhai
            var utsatt för kränk­ningar av sina mänskliga rättigheter i samband
            med kidnappningen och det fortsatta frihetsberövandet. Hans fall
            har tagits upp i FN:s råd för mänskliga rättigheter av EU med
            stöd av Sverige samt FN:s arbetsgrupp för påtvingat eller ofrivilligt
            försvinnande.
          </p>
          <p xml:id="i-MVfZRmPQmpCko8Hgdy9nm9">
            Granskningskommissionens utvärdering visar att intensiteten i
            arbetet med att få Minhai frigiven har varit hög. Regeringen,
            Utrikesdepartementet och utlandsmyndig­heterna har lagt ner stora
            resurser i arbetet. Trots detta behövs förbättrad dokumentation
            i det fortsatta arbetet med fallet, inte minst med anledning av
            kunskapsöverföring vid byte av tjänstemän.
          </p>
          <p xml:id="i-L29EBD1UCWszLPygX9su8G">
            Granskningskommissionen riktar även kritik avseende fallets hantering
            på två punkter. Enligt Granskningskommissionen borde vissa av
            insatserna i ett tidigt skede ha skett på ett mer kraftfullt sätt,
            inte minst i samarbete med Thailand där kidnappningen ägde rum.
            Det framgår av kommissionens utredning att den svenska utrikesförvaltningen
            agerat senfärdigt när det inte gick att bevisa att Minhai hade
            förts bort mot sin vilja. Omständig­heterna pekade dock entydigt
            i denna riktning, även inledningsvis. Därtill riktas kritik avseende
            den planering i utrikesförvaltningen som föregick tågresan från
            Shanghai till Peking för att resan inte genomfördes med ambassadbil
            som enligt Wienkonventionen inbegriper skydd mot genomsökande.
            Det hade inneburit ett skydd för Minhais del. Bristen på gedigna
            riskbedömningar är därför påtaglig.
          </p>
          <head xml:id="i-7U9wkhbfncsd8x5Z6sZGQo" type="h1">
            Slutsats
          </head>
          <p xml:id="i-8gnmhTEJtwxTwgRkmnuuru">
            I år är det fyra år sedan det kom ett livstecken från författaren
            och förläggaren Gui Minhai. Svenska diplomater nekas fortfarande
            konsulärt tillträde. Minhais familj har ännu inte fått träffa
            honom. Kinas ambassad i Sverige och de kinesiska myndigheterna
            fortsätter att ange att fallet är en fråga om Kinas inre angelägenheter,
            medan det rättsligt står klart att Minhai är en svensk medborgare
            som är utsatt för kränkningar av sina mänskliga rättigheter. I
            takt med Kinas auktoritära utveckling tycks arbetet med frisläp­pandet
            av Gui Minhai försvåras. Trots detta måste den svenska regeringen
            i alla sina ansträngningar fortsatt verka för Gui Minhais frigivning.
          </p>
        </div>
        <div xml:id="i-GKveKNzgTRi6cy3MgZenD5" type="signatureBlock">
          <list xml:id="i-5VuWzubjXoopiwvCiehX7V">
            <item xml:id="i-5dTMM4Jh7xD8fmrkrctBY8" who="i-5NG8haprnyzzwKpK9HjwGZ" type="signature">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
