<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__498/mot_1968__fk__498-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 498 år 1968
          </p>
          <p>
            Nr 498
          </p>
          <p>
            Av herr Jacobsson, Per, och herr Gustafsson, Nils-Eric, om vissa
            stödåtgärder inom vindelälvsområdet.
          </p>
          <p>
            (Lika lydande med motion nr 627 i Andra kammaren)
          </p>
          <p>
            Under den långvariga debatt som förts om Vindelälvens utbyggnad
            har behovet av sysselsättningsfrämjande åtgärder i de områden
            som närmast beröres av denna fråga fått en skarp belysning. Befolkningen
            i Västerbottens inland är till stor del koncentrerad till de stora
            älvdalarna. Det ter sig därför naturligt att de åtgärder för ökad
            sys- selsättning som kunde komma i fråga i första hand lokaliseras
            till dessa områden, där bebyggelsen har gammal hävd, där betingelserna
            för jord- och skogsbruk delvis är relativt gynnsamma, där en utbyggd
            turistnäring bör ha förutsättningar att utvecklas och där ett
            antal tätorer växt fram med möjligheter att erbjuda en i olika
            avseenden god samhällsservice. Uppenbart är att sysselsättningsmöjligheterna,
            inte minst inom Vindel- älvens flodområde, för närvarande är otillräckliga
            för att kunna bereda den befolkning som är bofast där arbete och
            försörjning. Frågan blir då vad som kan göras och vilka medel
            som kan ställas till förfogande. Det förefal- ler riktigt att
            de naturliga försörjningsmöjligheter som dessa områden kan erbjuda
            i första hand samordnas och utnyttjas. Vi har tidigare nämnt kom-
            binationen jord och skog. En satsning på dessa näringsgrenar efter
            mindre formella regler än vad exempelvis lantbruksnämnderna nu
            är tvingade att tillämpa, kombinerad med en välorganiserad, uppsökande
            rådgivnings- och upplysningsverksamhet inom denna sektor, skulle
            säkerligen kunna åstad- komma åtskilligt. Vad skogen beträffar
            torde på allvar kunna ifrågasättas om inte möjligheter borde öppnas
            för enskilda brukare att på ekonomiskt fördelaktiga villkor förvärva
            skog, framför allt i områden där skogsbruk i statlig regi bedömes
            som mindre lönsamt. Efter Vindelälvens ådal finns två huvudorter
            — Vindeln och Sorsele — håda välordnade samhällen, kommunblockcentra
            med väl utbyggt skolvä- sende, läkare, sjukstugor och annan samhällsservice.
            Efter älvsträckan har vi därutöver ett stort antal större och
            mindre byar och samhällen, vilka på långa sträckor bildar sammanhängande
            bebyggelse. Här finns sålunda ett betydande fast befolkningsunderlag,
            där utflyttningstendenserna ännu ej satt alltför djupa spår. Man
            kan med avseende på dessa områden allt- Jämt tala om en levande
            bygd, en bygd som ändock, i dagens situation, är starkt hotad.
          </p>
          <pb facs="riksdagen-motions-pdf/data/1968/mot_1968__fk__498/mot_1968__fk__498-002.pdf"/>
          <p>
            Motioner i Första kammaren, nr 498 år 1968 11
          </p>
          <p>
            Självfallet har diskussionen omkring vindelälvsfrågan väckt förväntning-
            ar i de berörda kommunerna. Man kan ställa frågan om dessa kommuner,
            Degerfors, Lycksele, Sorsele och Arjeplog, i första hand bör på
            något sätt kompenseras för de inkomster de skulle gå miste om
            därest älvens utbyggan- de ej kommer till stånd, vilket Kungl.
            Maj:t förbehållit sig rätt att efter vattendomstolens utslag avgöra.
            Någon ställer sig måhända tveksam till den frågan. Låt oss då
            erinra om vad allmänna beredningsutskottet anför i sitt utlåtande
            nr 55 år 1967 i denna fråga: »Enligt utskottets mening bör med
            tanke på att Vindelälvens bevarande kan betraktas som en riksangelägenhet
            önskvärda och bestående lokali- seringspolitiska åtgärder vidtagas.»
            Spörsmålet om Vindelälvens utbyggnad har sålunda blivit en riksange-
            lägenhet och diskuteras utifrån dessa förutsättningar. Den fråga
            som ställts har framför allt varit den: Har vi råd att avstå från
            att bygga ut denna älv? Allmänna beredningsutskottets utlåtande
            måste anses innebära att utskottet, med hänsyn till kraftförsörjningens
            läge och det material som i övrigt legat till grund för bedömningen,
            besvarat frågan med ja. Det ligger i sakens natur att man i de
            kommuner det gäller för sin del ställer samma fråga. Om man renodlar
            frågan lokalt på detta sätt är det rimligt att antaga att befolkningen
            i dessa kommuner, med hänsyn till sys- selsättningsläget och vissa
            ekonomiska fördelar, skulle föredra en utbyggnad. Uppenbarligen
            har såväl utskottet som riksdagen funnit att frågan om Vindelälvens
            bevarande är en riksangelägenhet. Under den förutsättningen synes
            det sakligt befogat att ställa frågan om inte de kommuner, som
            vid en sådan bedömning måste avstå från de betydande ekonomiska
            fördelar som en utbyggnad skulle ha inneburit, på något sätt bör
            kompenseras för de fördelar ur det allmännas, ur vetenskapliga
            och andra synpunkter som älvens bevarande anses innebära. Utskottets
            av riksdagen godtagna motive- ring ger stöd för en sådan uppfattning.
            Frågan inställer sig då vilka åt- gärder som kan komma i fråga
            för att åstadkomma denna kompensation och varaktigt påverka sysselsättningsläget
            i de områden det här gäller. Vi har inledningsvis pekat på vissa
            befintliga försörjningsområden som skulle kunna öka i betydelse
            om de kunde givas ett mera differentierat och verksamt stöd än
            vad som kan ske inom ramen för nuvarande bestämmelser. Dit räknar
            vi då jord- och skogsbruk, hantverk och småindustri, turist- och
            servicenäringar av skilda slag m. m. Situationen i de områden
            det här gäller påkallar snara ingripanden. Det är därför angeläget
            att de undersökningar och utredningar som måste föregå beslut
            om åtgärder kan ske snabbt och effektivt och med den tyngd och
            auktoritet som frågans vikt kräver. Vi förordar därför att arbetsmarknads-
            styrelsen får i uppdrag att förbereda och samordna dessa åtgärder,
            då vi för- utsätter att detta organ har de personella och ekonomiska
            resurser som er- fordras i detta fall.
          </p>
          <pb facs="riksdagen-motions-pdf/data/1968/mot_1968__fk__498/mot_1968__fk__498-003.pdf"/>
          <p>
            12 Motioner i Första kammaren, nr 498 år 1968
          </p>
          <p>
            Utan anspråk på fullständighet redovisas i följande punkter en
            del av de åtgärder som i dagens situation kan anses tänkbara och
            möjliga att ge- nomföra, i all synnerhet om en utbyggnad av älven
            ej kommer till stånd.
          </p>
          <p>
            1. En snabb och effektiv upprustning av huvudvägen efter Vindelälvens
            ådal genomföres, för vilket ändamål särskilda medel utöver det
            ordinarie väganslaget anvisas, eventuellt utföres arbetet som
            beredskapsarbete. Genom en sådan åtgärd åstadkommes en betydande
            sysselsättning samtidigt som för- utsättningar skapas för sysselsättningsfrämjande
            åtgärder av mera perma- nent karaktär. 2. Jordbrukets transport-
            och avsättningsfrågor ägnas ökad uppmärksamhet — speciellt mjölktransporterna
            — en organiserad uppsökande upplysnings- och rådgivningsverksamhet,
            eventuellt i kommunal regi, ges ekonomiskt stöd, möjligheter öppnas
            att på ekonomiskt godtagbara villkor överföra skog till enskilda
            brukare framför allt i de områden där skogsbruk i statlig regi
            bedömes som mindre lönsamt. 3. En snabb och sakkunnig inventering
            av turismens förutsättningar och utvecklingsmöjligheter från havet
            till fjällen verkställes för att läggas som grund för verksamma
            stödåtgärder åt turistnäringen, varvid även mellanom- rådets speciella
            förutsättningar beaktas. 4. En undersökning verkställes i samarbete
            mellan Umeå universitet, berör- da forskningsinstitutioner i övrigt
            och Svenska turistföreningen om till- skapande av ett naturlaboratorium
            efter Vindelälven, varvid liknande ex- periment i USA (&gt;Naturealm&gt;)
            skulle kunna tjäna som föredöme. 5. I de huvudorter som finns
            vid Vindelälvens flodsystem, i första hand Vindeln, Sorsele och
            Arjeplog, undersökes möjligheterna att förlägga lämp- liga industrier,
            utläggning av statliga eller andra industribeställningar hos redan
            befintliga företag osv. Arbetsmarknadsstyrelsen bör få i uppdrag
            att undersöka vilka tillverkningar som med fördel kan utläggas
            till företag som redan finns ävensom vilka nyetableringar som
            kan vara möjliga att åstadkomma inom vindelälvsområdet. Med åberopande
            av den motivering som anförts i motionen och under hän- visning
            till förestående fem punkter anhålles, att riksdagen måtte besluta
            att hemställa hos Kungl. Maj:t att, exempelvis genom arbetsmarknadsstyrelsens
            försorg och i samråd med vederbörande länsorgan, pröva i före-
            nämnda fem punkter preciserade förslag samt att så snabbt som
            möjligt vidtaga de åtgärder som befinnes erforderliga och möjliga.
          </p>
          <p>
            Stockholm den 25 januari 1968
          </p>
          <p>
            Per Jacobsson (fp) Nils-Eric Gustafsson (cp)
          </p>
        </div>
      </div>
    </body>
  </text>
</TEI>
