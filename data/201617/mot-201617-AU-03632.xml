<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-03632">
  <teiHeader>
    <fileDesc>
      <titleStmt>
        <title>med anledning av prop. 2016/17:107 Nya utstationeringsregler</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3632 av Elisabeth Svantesson m.fl. (M, C, L, KD)</title>
          <idno type="rdwebb">H4023632</idno>
          <rs type="number">3632</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H4023632/text</ref>
          <ref type="dokument_url_html">http://data.riksdagen.se/dokument/H4023632</ref>
          <ref type="dokumentstatus_url_xml">http://data.riksdagen.se/dokumentstatus/H4023632</ref>
          <ref type="docx">http://data.riksdagen.se/fil/74B47FEB-A439-4A3F-A395-65E46CCE746B</ref>
          <ref type="pdf">http://data.riksdagen.se/fil/BF78927C-2B16-441A-859D-A3FB79F0CEA7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YWMCmPmYRMfm1rmdfz8BE4" type="basedOn"/>
        <correspContext corresp="i-YWMCmPmYRMfm1rmdfz8BE4">
          <ref>Proposition 2016/17:107</ref>
        </correspContext>
        <correspAction xml:id="i-PPqYefbFttsB65hpyyXmfB" type="signed"/>
        <correspContext corresp="i-PPqYefbFttsB65hpyyXmfB">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-RUwxVV8xrBrFNJEVWsaYq2" type="submitted">
          <date when="2017-03-08"/>
          <time when="13:59:57"/>
        </correspAction>
        <correspAction xml:id="i-Ff7zSuA7Q2JkyJwSGMvU6a" type="reviewed">
          <date when="2017-03-09"/>
          <time when="15:19:16"/>
        </correspAction>
        <correspAction xml:id="i-WR6caEfR1nLXE7cegpUCpg" type="dismissed">
          <date when="2017-03-14"/>
        </correspAction>
        <correspAction xml:id="i-JxC9nfuFJS1tLCr9gq5Wvj" type="referred">
          <date when="2017-03-15"/>
        </correspAction>
        <correspAction xml:id="i-WaZjw9oixVULNu1kfcvobW" type="assigned">
          <date when="2017-04-26"/>
          <time when="17:23:14"/>
        </correspAction>
        <correspContext corresp="i-WaZjw9oixVULNu1kfcvobW">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-HfJEdicbuJh6RmRhCb1JNY" type="behandlas_i"/>
        <correspContext corresp="i-HfJEdicbuJh6RmRhCb1JNY">
          <ref type="uppgift">2016/17:AU9</ref>
          <ref type="ref_dok_id">H401AU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU9</ref>
          <ref type="ref_dok_titel">Nya utstationeringsregler</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2R7KFgTagXhEDDjnBM9CxN" type="motHeader">
        <div xml:id="i-MfwBDEjCweGSA3wx5g4QVq" type="motTitle">
          Motion till riksdagen 2016/17:3632 av Elisabeth Svantesson m.fl.
          (M, C, L, KD) med anledning av prop. 2016/17:107 Nya utstationeringsregler
        </div>
      </div>
      <div xml:id="i-7TS1ryQViEpbSr2VjMLdXY" type="motBody">
        <div xml:id="i-5trzhiPJR4Rzo62B5g3jut" type="motProposal" subtype="förslag">
          <head xml:id="i-NJy3R2sPe1pib4MZBQJWds">
            Förslag till riksdagsbeslut
          </head>
          <list xml:id="i-U92EfdeTfvEd8MH6DaAVPs" style="ol">
            <item xml:id="i-U3DqNm7Fp8p1f1fZp6KjwD">
              Riksdagen avslår regeringens förslag i de delar som gäller 1
              a §, 5 a § och 5 b § lagen om utstationering av arbetstagare och
              följdändringarna i lagen om medbestämmande i arbetslivet.
            </item>
            <item xml:id="i-41rTeF5t46w7qyKy3D1dZ2">
              Riksdagen ställer sig bakom det som anförs i motionen om att
              regeringen bör återkomma med förslag på sanktioner kopplade till
              arbetstagarorganisationers skyldighet att ge in sådana kollektivavtalsvillkor
              till Arbetsmiljöverket som organisationerna kan komma att kräva
              med stöd av stridsåtgärder och tillkännager detta för regeringen.
            </item>
          </list>
        </div>
        <div xml:id="i-N6y4QHeutAHKN2BUoRHjt6" type="motContent">
          <head xml:id="i-LyGQqChDe4E2WW6BvypFso" type="h1">
            Motivering
          </head>
          <p xml:id="i-VJHaxXRgbkn1Jdce6huZSb">
            En av grundpelarna och en av de största framgångarna inom det
            europeiska samarbetet är den fria rörligheten för varor, tjänster
            och arbetskraft. Den gemensamma marknaden inom EU är en förutsättning
            för god ekonomisk tillväxt och nödvändig i en tid då Europa utmanas
            av tillväxtekonomier i andra delar av världen. För arbetstagare
            i företag som tillhandahåller tjänster tillfälligt i ett annat
            EU-land finns särskilda regler i utstationeringsdirektivet som
            genomförts i svensk rätt genom utstationeringslagen. Bestämmelserna
            innebär att utstationerade arbetstagare ska tillförsäkras vissa
            arbets- och anställningsvillkor som gäller i värdlandet.
          </p>
          <p xml:id="i-BDuFB31t1BzL7MwFHEYV4T">
            Efter en dom i EU-domstolen, den s.k. Lavaldomen, genomfördes
            ett antal ändringar i utstationeringslagen för att den skulle
            stå i överensstämmelse med EU-rätten. Lex Laval innebar att begränsningar
            infördes i svenska fackföreningars rätt att vidta stridsåtgärder
            för att få till stånd ett kollektivavtal i utstationeringssituationer.
          </p>
          <p xml:id="i-5PPHLGUqUny4xCiThfB4rH">
            De villkor som fackföreningarna tar strid för måste vara hämtade
            från ett svenskt centralt branschavtal och får bara avse minimivillkor
            inom vissa områden, den s.k. hårda kärnan, vilket exempelvis avser
            lön, arbetstid och arbetsmiljö. En stridsåtgärd får inte heller
            vidtas om arbetsgivaren kan visa att arbetstagarna redan har villkor
            som är minst lika förmånliga – den s.k. bevisregeln. Avsikten
            med lex Laval var att bevara den svenska arbetsmarknadsmodellen
            i grunden och samtidigt slå vakt om den fria rörligheten på den
            europeiska arbetsmarknaden.
          </p>
          <p xml:id="i-AxVJa7aLfqTxH9uDHp9m3Z">
            Regeringen har i propositionen Nya utstationeringsregler lagt
            förslag som bl.a. innebär att bevisregeln tas bort och att en
            arbetstagarorganisation alltid ska ha rätt att vidta stridsåtgärder
            för att uppnå en särskild form av kollektivavtal för utstationerade
            arbetstagare. Det särskilda avtalet avser bara minimivillkor inom
            den hårda kärnan och ska även ha begränsade rättsverkningar i
            övrigt. Det ska inte medföra skyldigheter för arbetsgivare som
            gäller på grund av kollektivavtalsförhållanden i någon annan lag
            än utstationeringslagen.
          </p>
          <p xml:id="i-MNTbAg8mqK9dcM85zk7qDk">
            Regeringen uppger att avsikten med förslaget är att skydda utstationerade
            arbetstagare och motverka illojal konkurrens. Vi anser dock i
            allt väsentligt att dagens regler fungerar väl och regeringen
            har inte heller kunnat visa några allvarliga brister med nuvarande
            ordning. Motiveringen till de nya reglerna är därför bristfällig.
            Detta har också kritiserats i Lagrådets yttrande över remissen:
            ”Det sägs på flera ställen (t.ex. s. 30) att det som föreslås
            är ett mer effektivt och ändamålsenligt system, tydligen i jämförelse
            med lex Laval. Emellertid redovisas ingen systematisk utvärdering
            av lex Laval och inga preciserade brister i gällande rätt anges
            som skäl till lagförslagen. I avsaknad av sådant underlag kan
            Lagrådet inte bedöma om förslaget i detta hänseende är utformat
            så att lagen kan antas tillgodose de syften som har angetts (jfr
            8 kap. 22 § 4 regeringsformen).”
          </p>
          <p xml:id="i-WPkzaSCUVDp4iGHSgqq4f4">
            Vi anser liksom flertalet remissinstanser att de föreslagna möjligheterna
            att kräva ett särskilt kollektivavtal för utstationerade är för
            långtgående. Att bevisregeln slopas innebär att stridsåtgärder
            kan vidtas även om minivillkoren i hårda kärnan är uppfyllda och
            enbart för att uppnå just ett utstationeringskollektivavtal. En
            utstationerande arbetsgivare kommer därmed inte att kunna freda
            sig mot stridsåtgärder. Det innebär att det blir mindre attraktivt
            för företag från andra länder att komma hit och hämmar därmed
            den fria rörligheten. Att slopa bevisregeln är dessutom med stor
            sannolikhet oförenligt med EU-rättens principer om proportionalitet
            och ömsesidigt erkännande.
          </p>
          <p xml:id="i-3gPqjv2UcXaxbG2G5Skbh1">
            En bärande del av regeringens motiv till förslaget är att möjligheterna
            till kontroll ska förbättras för arbetstagarorganisationerna.
            Bland annat föreslås en särskild bestämmelse om vilka dokument
            (såsom anställningsavtal och lönespecifikationer) som facket ska
            kunna begära ut för att säkerställa att minimivillkoren i den
            hårda kärnan uppfylls. Men redan med de regler som alliansregeringen
            införde finns den möjligheten. Av 11 § utstationeringslagen framgår
            att en arbetsgivare som utstationerar måste anmäla en kontaktperson
            som ska kunna tillhandahålla sådana handlingar som visar att kraven
            i lagen är uppfyllda. I förarbetena nämns som exempel på sådana
            handlingar anställningsavtal som visar att arbetstagarna har villkor
            som är minst lika förmånliga som minimivillkoren enligt ett svenskt
            kollektivavtal.
          </p>
          <p xml:id="i-9WDYhmYjsHNH7TjWecVznk">
            Även bevisregeln syftar till just detta. Bevisregeln är enligt
            vår mening generös på så sätt att den ger långtgående möjligheter
            för en arbetstagarorganisation att vidta stridsåtgärder så länge
            en utstationerande arbetsgivare inte visar att de utstationerade
            arbetstagarna i allt väsentligt har lika goda villkor som svenska
            arbetstagare inom aktuellt avtalsområde. Ordet visar får i detta
            sammanhang förstås som att den utstationerande arbetsgivaren ska
            ha styrkt att så är fallet eller med andra ord att det är ställt
            utom rimligt tvivel. Det är därför oklart hur regeringen menar
            att kontrollmöjligheterna för arbetstagarorganisationerna förbättras.
          </p>
          <p xml:id="i-PNjEKRhGfZxe43h3yWmNqo">
            För att underlätta för utstationerade företag att göra rätt och
            för utstationerade arbetstagare att ta till vara sina rättigheter
            är det viktigt att dessa vet vad som gäller på svensk arbetsmarknad.
            Sådan information måste de kunna ta del av innan de kommer till
            Sverige. För att detta ska vara möjligt måste svenska kollektivavtalsvillkor
            finnas lättillgängliga. Regler om detta har funnits sedan lex
            Laval infördes. Enligt dessa regler ska en arbetstagarorganisation
            ge in sådana kollektivavtalsvillkor till Arbetsmiljöverket som
            organisationen kan komma att kräva med stöd av stridsåtgärder.
            Det har dock skett i helt obetydlig omfattning, vilket inte är
            acceptabelt. Därför anser vi att sanktionsmöjligheter bör kopplas
            till bestämmelsen, antingen med en sanktionsavgift eller med någonting
            motsvarande.
          </p>
          <p xml:id="i-BUd7morqrh9swDsfKqVRPC">
            Regeringen nöjer sig i sitt förslag med ett förtydligande om
            att skyldigheten att lämna in villkor gäller oavsett om en arbetstagarorganisation
            har för avsikt att vidta stridsåtgärder samt med att en kontaktperson
            till parterna ska tillhandahållas via Arbetsmiljöverket som kan
            lämna vidare upplysningar. Att regeringen inte lägger några förslag
            som på allvar förbättrar transparensen är märkligt. Det innebär
            i princip att en arbetstagarorganisation enligt de svenska reglerna
            kan vidta stridsåtgärder för att uppnå villkor som den utstationerade
            arbetsgivaren faktiskt inte fått kännedom om.
          </p>
          <p xml:id="i-EHZU6ofKPQigpabaG493gV">
            Regeringen föreslår vidare att förbudet mot stridsåtgärder i
            utstationeringssituationer i fortsättningen endast ska gälla när
            den utstationerade arbetstagaren är etablerad inom EES eller Schweiz.
            Det får till följd att utländska företag som verkar tillfälligt
            i Sverige skulle särbehandlas på grund av sin nationalitet. När
            lex Laval infördes bedömde alliansregeringen att särbehandling
            på grund av nationalitet är olämpligt om det inte finns starka,
            sakliga skäl för det. Vi håller fast vid den bedömningen.
          </p>
          <p xml:id="i-X7YKbrteP5S4u7jDtPj5Jx">
            I propositionen läggs också fram ett antal förslag för att genomföra
            det s.k. tillämpningsdirektivet som antogs 2014 för att förbättra
            genomförandet och efterlevnaden av utstationeringsdirektivet.
            Dessa regler handlar bl.a. om administrativ samverkan mellan de
            myndigheter som övervakar efterlevnaden av regelverket. Direktivet
            ska givetvis implementeras i svensk rätt, men det är viktigt att
            det sker utan att det på ett omotiverat sätt försvårar för utländska
            företag och arbetstagare att komma hit.
          </p>
          <p xml:id="i-ABGeVm1qB8Np9JuMcm4Bub">
            Sammanfattningsvis anser vi att det saknas skäl att genomföra
            de bärande delarna i propositionen. Att säkerställa goda villkor
            för dem som jobbar i Sverige är en självklarhet för oss, men vi
            menar att de förslag som nu läggs styrs mer av protektionism än
            av omsorg om dem som kommer hit för att arbeta. Förslaget riskerar
            att hämma rörligheten inom EU och att stå i strid med EU-rätten.
            För vidlyftiga regler satta i relation till EU-rätten skapar också
            osäkerhet genom att utmana EU-rätten och kan därigenom, i vart
            fall indirekt, hota den svenska arbetsmarknadsmodellen. Propositionen
            bör därför inte genomföras i dessa delar.
          </p>
        </div>
        <div xml:id="i-LZVRUrhVKjh2KFXQ3xmtEp" type="motSignatures">
          <list xml:id="i-P1f4YUMeAeoZxeD1mNdp6S">
            <item xml:id="i-ErPv6qeFWMDvN16saeXvA3">
              Elisabeth Svantesson (M)
            </item>
            <item xml:id="i-13NrGFbcesfstac3cV2DCW">
              Annika Qarlsson (C)
            </item>
            <item xml:id="i-Xhtcd9NPM8198U8UbEcMmZ">
              Fredrik Malm (L)
            </item>
            <item xml:id="i-4p8k3TNfEaMhpUwV41iRXi">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
