<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-01787">
  <teiHeader>
    <fileDesc>
      <titleStmt>
        <title>Infrastruktursatsningar i Halland</title>
        <author corresp="i-RSqbTnBBX6dtdvF5RUM8Lr">av Ola Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1787 av Ola Johansson (C)</title>
          <idno type="rdwebb">H5021787</idno>
          <rs type="number">1787</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5021787/text</ref>
          <ref type="dokument_url_html">http://data.riksdagen.se/dokument/H5021787</ref>
          <ref type="dokumentstatus_url_xml">http://data.riksdagen.se/dokumentstatus/H5021787</ref>
          <ref type="docx">http://data.riksdagen.se/fil/AB6C0F78-6D06-4500-9BC9-831B56DB6D61</ref>
          <ref type="pdf">http://data.riksdagen.se/fil/8A2BBD91-33D9-4524-A494-2FC7561BE6C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5DeaNtXWY2kbNCEtNFgNDE" type="signed"/>
        <correspContext corresp="i-5DeaNtXWY2kbNCEtNFgNDE">
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction xml:id="i-4tbu6vu4Gv5J4pSTJmGmm2" type="submitted">
          <date when="2017-10-03"/>
          <time when="14:01:49"/>
        </correspAction>
        <correspAction xml:id="i-NQh2sZDvPPQMqnGywjp6Qe" type="reviewed">
          <date when="2017-10-03"/>
          <time when="15:47:19"/>
        </correspAction>
        <correspAction xml:id="i-8ETWrE1yb7b2589WxigGEJ" type="referred">
          <date when="2017-10-13"/>
        </correspAction>
        <correspAction xml:id="i-MjDkjpgvuFbv6P38cKo2CE" type="assigned">
          <date when="2019-01-29"/>
          <time when="10:35:33"/>
        </correspAction>
        <correspContext corresp="i-MjDkjpgvuFbv6P38cKo2CE">
          <ref type="assignedTo">Trafikutskottet</ref>
        </correspContext>
        <correspAction xml:id="i-MyJDm91THZ2UzGmsc1zMM1" type="behandlas_i"/>
        <correspContext corresp="i-MyJDm91THZ2UzGmsc1zMM1">
          <ref type="uppgift">2017/18:TU6</ref>
          <ref type="ref_dok_id">H501TU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU6</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9nnzv1GLMg79wwKUpAWKp2" type="behandlas_i"/>
        <correspContext corresp="i-9nnzv1GLMg79wwKUpAWKp2">
          <ref type="uppgift">2017/18:TU18</ref>
          <ref type="ref_dok_id">H501TU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8j8ehQXCtg6PQxpE5Hrd3J" type="behandlas_i"/>
        <correspContext corresp="i-8j8ehQXCtg6PQxpE5Hrd3J">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JecAzzC7G7MEoDsphnqKRf" type="motHeader">
        <div xml:id="i-B1MUpv1i3fNwDsMj6yvdTf" type="motTitle">
          Motion till riksdagen 2017/18:1787 av Ola Johansson (C) Infrastruktursatsningar
          i Halland
        </div>
      </div>
      <div xml:id="i-3mMu2y2oRK6MYotSTzKrb9" type="motBody">
        <div xml:id="i-2fccNw7ybEw2heSp4dxr6Z" type="motProposal" subtype="förslag">
          <head xml:id="i-9gagQgGE8p7HLsshpkShSp">
            Förslag till riksdagsbeslut
          </head>
          <list xml:id="i-LKtC8mP7FhvorRKYHzN4CN" style="ol">
            <item xml:id="i-PLrUDLJyELbhJbTHAt8Juf">
              Riksdagen ställer sig bakom det som anförs i motionen om att
              nettonuvärdeskvoten för vägar bör breddas i syfte att spegla samhällsnyttan
              i kombinerade väginvesteringar och tillkännager detta för regeringen.
            </item>
            <item xml:id="i-GqxwUgJYBZ2VY1dBoWhm2q">
              Riksdagen ställer sig bakom det som anförs i motionen om att
              verka för att nettonuvärdeskvoten för vägar endast belastas med
              anläggningskostnad och tillkännager detta för regeringen.
            </item>
            <item xml:id="i-R1ekrB7Y8Cbjko74HbHjpe">
              Riksdagen ställer sig bakom det som anförs i motionen om att
              verka för att vägstandarden, som en kombinerad investering på
              RV 153 och RV 154, stärks för att ta till vara den fulla tillväxtpotentialen
              i Falkenbergs och Varbergs inland och tillkännager detta för regeringen.
            </item>
            <item xml:id="i-9SYUXMmwTCzpdUqPnyFUof">
              Riksdagen ställer sig bakom det som anförs i motionen om att
              befintlig järnvägsinfrastruktur och trafik bör förbättras i syfte
              att göra arbetspendlingen mer attraktiv i öst-västlig riktning
              och tillkännager detta för regeringen.
            </item>
            <item xml:id="i-2TVC4Ffo15VNwCcLRkNkXQ">
              Riksdagen ställer sig bakom det som anförs i motionen om att
              snarast färdigställa planerade investeringar på Västkustbanan
              med dubbelspår längs hela sträckan Malmö–Göteborg och tillkännager
              detta för regeringen.
            </item>
            <item xml:id="i-X6pCPqNLcY91WyGKFqMgJ">
              Riksdagen ställer sig bakom det som anförs i motionen om att
              verka för att öka kapaciteten på Västkustbanan in till Göteborg
              med utbyggnad till fyra spår på sträckan Kungsbacka–Almedal och
              tillkännager detta för regeringen.
            </item>
            <item xml:id="i-YXQ4X7CukvrfE65cjD58Ni">
              Riksdagen ställer sig bakom det som anförs i motionen om att
              genom förbättrad kapacitet och fler operatörer skapa förutsättningar
              för stationer på fler orter längs Västkustbanan samt ytterligare
              tågstopp i Åsa och vid andra stationslägen och tillkännager detta
              för regeringen.
            </item>
            <item xml:id="i-RdtnU3MqRpvc686UiK4ZUc">
              Riksdagen ställer sig bakom det som anförs i motionen om att
              verka för en på Västkustbanan höjd hastighet till 250 km/h och
              tillkännager detta för regeringen.
            </item>
            <item xml:id="i-XVi6DTNVjM1DQpPKoA9ui7">
              Riksdagen ställer sig bakom det som anförs i motionen om att
              snarast påbörja arbetet med en ny sträckning av väg 940 Onsalavägen
              enligt fastställd vägplan och tillkännager detta för regeringen.
            </item>
            <item xml:id="i-8JCi7mVKBmW1zunhSMwNmE">
              Riksdagen ställer sig bakom det som anförs i motionen om att
              E6 mellan Helsingborg och Mölndal bör pekas ut som en nationellt
              prioriterad försökssträcka för elektroniska motorvägar och tillkännager
              detta för regeringen.
            </item>
          </list>
        </div>
        <div xml:id="i-MLm95zzob4re4gHshocH8A" type="motContent">
          <head xml:id="i-GnzbyvjbprXsJUUqXtvXbp" type="h1">
            Halland en dynamisk tillväxtregion
          </head>
          <p xml:id="i-VKhc4mnkTKtjrrYnBhub2W">
            Halland är en del av den sydvästsvenska tillväxtregionen och
            en del i stråket Oslo–Köpenhamn/Hamburg. Väg- och järnvägstransporterna
            behöver kunna stödja ett lokalt och regionalt pendlingsbehov och
            samtidigt främja och stärka handel och hållbara transporter av
            gods. Stråket är en del av TEN-T-korridoren mellan Skandinavien
            och Medelhavet. Hamnarna i Halmstad och Varberg är utpekade i
            TEN-T och transporterna via dessa förväntas öka. Kommunerna i
            norra Halland är redan integrerade i Göteborgsregionens arbetsmarknad
            och potentialen att ytterligare knyta samman Halland med Skåne
            kan utvecklas ytterligare. Samverkan mellan kommuner i Entreprenörsregionen,
            inkluderar inlandskommuner i Jönköpings, Kronobergs och Västra
            Götalands län, samt Hylte, Falkenberg och Halmstad i Halland.
            Utveckling ska ske i samverkan och med hänsyn tagen till att med
            rätt investeringar stärka hela Halland. Det finns ett stort behov
            av att vårda och stärka den statliga infrastrukturen och att utveckla
            den för framtida behov i samverkan med övrig samhällsplanering
            som regional kollektivtrafik, bostadsförsörjning och näringslivet.
          </p>
          <head xml:id="i-y4dvXEmr2TinzPhbqrbH6" type="h1">
            En reformerad nettonuvärdeskvot
          </head>
          <p xml:id="i-2eoUerpMFtess6j4w4Hocg">
            Det dynamiska spelet mellan å ena sidan framåtsyftande investeringar
            i ny och befintlig infrastruktur och å andra sidan ett latent
            behov av arbetspendling och tillväxt, lokalt är inte till fullo
            kartlagt. Bruttoinvesteringar i vägkapacitet kan ge långsiktiga
            positiva effekter på lokal BNP.
          </p>
          <p xml:id="i-Q4PU3QLZQ1ygQ7xWZugM4K">
            Nettonuvärdeskvoten (NNK) eller samhällsnyttoprincipen tar inte
            fullt ut hänsyn till behovet av att tillgängliggöra arbetsplatser
            och kommersiella centrum som ligger utanför större samlade bebyggelseområden,
            såsom storstadsregioner och kommuncentra.
          </p>
          <p xml:id="i-HKNoAevHyFj4BUuGPn58zq">
            Vissa viktiga vägprojekt för en kommun kan slås ut eller få en
            lägre prioritering på grund av att vägen belastas med kostnader
            för bl.a. antikvariska utredningar och utgrävningar. Dessa vägprojekt
            får oftast en betydande kostnadsökning där beräkningen av nettonuvärdeskvoten
            blir en orättvis belastning i förhållande till andra vägprojekt
            som inte har eller belastas med nämnda kostnadsökning. Eventuella
            antikvariska utrednings- och utgrävningskostnader måste prioriteras
            efter det nationella och internationella behovet av genomförande
            som beslutas centralt utan att påverka vägprojektets genomförandebehov.
          </p>
          <head xml:id="i-avpoyoyku8ZBKXCo1RtC4" type="h1">
            Upprustning av riksvägarna 153 och 154
          </head>
          <p xml:id="i-TH4Jn7ny3qfQBU2h1gXV5V">
            Ett exempel är ett välkänt och etablerat handelsområde i Ullared,
            som huvudsakligen nås via två vägar, RV 153 och RV 154. Ingen
            av dessa värderas så högt enligt samhällsnyttoprincipen att de
            prioriteras i de nu gällande infrastrukturplanerna, då dessa båda
            vägar i kalkylerna värderas var för sig. Den samlade nyttan i
            att båda rustas till trafiksäker standard borde vara avgörande,
            då det handlar om att minimera olycksrisker, samt att kombinera
            tung trafik till och från industrier på det sydsvenska höglandet
            med stundtals mycket stor belastning av persontransporter till
            och från landets mest besökta och välkända handelscentrum.
          </p>
          <p xml:id="i-NNFmK8LVf8E2Ae3VFzPWAo">
            Ullared är bland annat känt för att orten huserar Sveriges utan
            konkurrens största besöksmål – ett handelscentrum med 4,8 miljoner
            besökare 2016 och med redan beslutad utbyggnad för en tillväxt
            på 10 procent årligen. I närområdet genereras ungefär 2 000 jobb,
            endast inom företaget. Inräknat service, transporter och tjänster
            är det betydligt fler. RV 153 från Varberg passerar genom samhället
            och vidare mot Småland. RV 154 från Falkenberg korsar RV 153 på
            sin väg mot Västra Götaland. Det bör tilläggas att båda vägsträckningarna
            genom sin koppling till E6, samt Varberg med hamn, sågverks- och
            massaindustri är av stort intresse ur ett sydsvenskt perspektiv,
            för export och förädling inom landet.
          </p>
          <head xml:id="i-JboDgmjXHLXKa2gjMDn7mE" type="h1">
            Öst-västliga järnvägsförbindelser
          </head>
          <p xml:id="i-Pf8Uey68rSWYqJH6PLhzg2">
            Statliga investeringar i dessa båda vägar som höjer standarden
            och ökar säkerheten är viktiga för Region Hallands utveckling
            och möjlighet att utvecklas till en sammanhållen arbetsmarknad
            med tyngdpunkten förlagd österut och mot mitten.
          </p>
          <p xml:id="i-QuGdCUnCaWNXBCMhJENmN6">
            Nu finns det möjligheter att genom att stärka de öst-västliga
            förbindelserna via de ovan nämnda väginvesteringarna och satsningar
            på spårbunden trafik längs Viskadalsbanan, Halmstad–Nässjö och
            Markarydsbanan förbättra utbytet av varor, arbetskraft och tjänster
            med kommuner som idag ingår i Västra Götalands, Jönköpings och
            Kronobergs län.
          </p>
          <head xml:id="i-MkWQPUFYYfFQbXpRAyhJhz" type="h1">
            Genomför planerade nyinvesteringar på Västkustbanan
          </head>
          <p xml:id="i-DNeiJsV2NyZEMEczkxoQU1">
            Systemfunktionen hos transportinfrastrukturen är avgörande. En
            järnväg eller väg har inte högre kapacitet än vad den svagaste
            länken tillåter. När Hallandsåstunneln äntligen stod färdig skedde
            en markant förbättring av robusthet, tillförlitlighet och restider.
            Men för att den investeringen ska få full effekt behöver ytterligare
            sträckor åtgärdas, exempelvis Maria–Helsingborg och Kungsbacka–Almedal.
          </p>
          <p xml:id="i-5zxmWxYQPiYeKT9gG6oRLd">
            Bytespunkter och trafiknoder i järnvägssystemet behöver uppgraderas.
            Personbangården i Halmstad är inte dimensionerad för att inom
            en snar framtid klara en tätare trafik på Västkustbanan med ökad
            pendeltrafik och regional trafik. Utöver det förväntas satsningar
            på stråken Halmstad–Nässjö och Markarydsbanan generera en ökad
            arbetspendling till Halmstad C.
          </p>
          <p xml:id="i-T1vi1sDkwhH1em5bGnmyMN">
            Etableringen av en ny pendelstation i Åsa har visat sig vara
            lyckad så till vida att många resenärer väljer att ta tåget till
            arbeten i Göteborgsregionen. De återstående flaskhalsar som det
            redogjorts för ovan hindrar en utveckling med fler stopp och planer
            på ytterligare stationer. Dessutom orsakar det oacceptabla störningar
            i trafiken. Ytterligare förbigångsspår längs Västkustbanan och
            ökad spårkapacitet till Göteborg behövs för att tillgodose det
            ökande intresset för arbetspendling med regional- och pendeltåg
            i norra Halland, utan att det påverkar restider negativt från
            andra delar av länet. Banans flerfaldiga funktion med fjärr-,
            regional- och pendeltrafik samt godstrafik motiverar dessa investeringar.
            För att möta framtida resbehov och därvid kunna likställas med
            övriga höghastighetsbanor motiveras en höjning av hastigheten
            till 250 km/h.
          </p>
          <head xml:id="i-7PALxHPnte98VvLCsS51Mm" type="h1">
            Påbörja arbetet med en ny Onsalaväg
          </head>
          <p xml:id="i-6cu9D58KBbCZ5np4vcfsD7">
            Frågan om en ny vägsträckning av väg 940 har varit aktuell sedan
            1950-talet. Efter många års arbete och upprepade överklaganden
            finns det sedan 2016 kompletta och antagna vägplaner. Dessa har
            emellertid överklagats och regeringens handläggningstid riskerar
            att skjuta genomförandet på en lång och fortsatt osäker framtid.
            Förändringar av Onsalavägen medför stora lokala miljönyttor och
            bidrar till att mildra de negativa effekterna av en tidigare okontrollerad
            bebyggelseutveckling längs vägens nuvarande sträckning, samt möjliggöra
            fler bostäder i en attraktiv del av Halland och Göteborgsregionen.
          </p>
          <head xml:id="i-6KLsAxb95pzuUGEsQb5LQ8" type="h1">
            E6 – en elektronisk motorväg genom Halland
          </head>
          <p xml:id="i-KKsDFpv5rJgDGdrRr8D9iz">
            Gör E6:an till elväg som första objekt i en övergripande skandinavisk
            satsning. Denna kan följas av elvägar från Göteborg till Stockholm
            i ett andra steg. Utred möjligheterna att tillföra laddningsstationer
            – på sikt även för lastbilar – vid sidan av den nu aktuella satsningen
            med konduktiv överföring. Prognosen för ett genombrott på batterisidan
            är positiv. Väsentligt kortare laddningstider av batterier är
            klart inom synhåll. En framsynt politik bör inteckna detta redan
            nu. Utred den internationella marknaden för induktiv elenergiöverföring
            från väg till fordon och projicera detta på en svensk insats.
            Utgå från AB Volvos kunnande och erfarenheter från bland annat
            Electricity, hållbar kollektivtrafik (linje 55) mellan Johanneberg
            Science Park och Lindholmen. Det bör uppdras åt Trafikverket att
            genomföra en sådan försöksverksamhet längs E6, förslagsvis mellan
            Helsingborg och Mölndal.
          </p>
        </div>
        <div xml:id="i-SQJcbu3etQbaB6JFKvrfFx" type="motSignatures">
          <list xml:id="i-BbdchgLXRGj6fRGD1jQHRy">
            <item xml:id="i-HmqVDynqd7mvQkEx8tShqg">
              Ola Johansson (C)
            </item>
          </list>
        </div>
      </div>
    </body>
  </text>
</TEI>
