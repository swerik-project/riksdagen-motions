<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00640">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__640/mot_1951__ak__640-001.pdf"/>
      <fw xml:id="i-CkipoMpDnovYDtkrtqshTr">
        6 Motioner i Andra kammaren, nr 640.
      </fw>
      <div xml:id="i-HYWePvEBmeNYdiPEmzbbKA" type="motHeader">
        <div xml:id="i-Tdn1pYFFobhvS3unAoKJwU" type="motTitle"/>
        <div xml:id="i-vHpbwwEYKvcdAkATL5kGe" type="motSubmissionInfo"/>
      </div>
      <div xml:id="i-BUJXQTmmvLHzoxv2PR1HUt" type="motBody">
        <div xml:id="i-NtyV9H8rGVtvCU8HVo6znY">
          <p xml:id="i-AetyejEWZ2fLhxH4d8gFaC">
            Nr 640.
          </p>
          <p xml:id="i-NWjjpz329poFS66c6TosSc">
            Av herr Svensson i Ljungskile m. fl., i anledning av Kungl. Maj:ts
            proposition, nr 207, angående åtgärder i prisregle- rande syfte
            på jordbrukets område.
          </p>
          <p xml:id="i-A5w6CV3kBCsFZ9zfFimfxC">
            Av Kungl. Maj:ts proposition nr 207, angående åtgärder i prisreglerande
            syfte på jordbrukets område, framgår, att de internationella prisförskjut-
            ningar, som inträffat beträffande jordbrukets produktionsmedel
            och salu- produkter, skapat ett i viss grad nytt jordbrukspolitiskt
            läge. Den emellan jordbrukets organisationer och statens jordbruksnämnd
            träffade överens- kommelsen, som i propositionen förelägges riksdagen,
            inrymmer därför be- tydande förskjutningar i jordbruksprodukternas
            inbördes priser. Sålunda har priset på spannmål höjts med 10 kr.
            per dt för höstvete, 9 kr. per dt för vårvete och 9 kr. 50 öre
            per dt för råg. Oljeväxtpriset har höjts med 4 öre för vårraps
            och vårrybs, 9 öre för vitsenap samt 10 öre för oljelin, allt
            per kg. Därjämte har priset på fabrikspotatis höjts med 7 öre
            per hekto- liter och stärkelseprocent. Beträffande de animaliska
            produkterna beräknas köttpriset komma att stiga med 25 öre och
            fläskpriset med 40 öre per kg, varjämte äggpriset föreslås bli
            ”fritt”, dock med en övre prisgräns av 3 kr. 75 öre per kg. Någon
            ändring av mjölkpriset föreslås däremot inte frånsett den lilla
            inkomstförbättring, som kan uppstå genom en höjning av priset
            på tunn grädde med 10 öre och tjock grädde med 25 öre per liter
            samt en höjning av ostpriset på 20 öre per kg för helfet och 15
            öre för halvfet vara. Genom de föreslagna prishöjningarna har
            man sökt utjämna ett kalkyl- mässigt underskott på 209 miljoner
            kronor. Detta underskott har till väsent- lig del uppkommit genom
            en höjning av arbetslönerna, och kompensationen härför borde givetvis
            fördelas så rättvist som möjligt bland alla, som arbeta inom lanthushållningen.
            Den ekonomiska utvecklingen under senare år innebär, att de höjda
            arbetskostnaderna i viss grad kunnat kompenseras genom att den
            mänsk- liga arbetskraften ersatts med maskiner. Denna frigörelse
            av mänsklig ar- betskraft genom teknisk rationalisering har framför
            allt kunnat försiggå vid det större och medelstora jordbruket.
            även vid det mindre jordbruket ha traktorer och andra maskiner
            visserligen kommit till användning i ökad utsträckning, men resultatet
            härav blir dels att en hård arbetsbörda lättas och dels att arbetskraft
            friställes för andra uppgifter vid samma jordbruk. Däremot kan
            rationaliseringen vid de mindre jordbruken endast i mindre utsträckning
            leda till att arbetskraft frigöres för överflyttning till annan
            verksamhet. En annan sak, som också bör beaktas när man bedömer
            de inbördes prisrelationerna på jordbrukets produkter, är, att
            den tekniska
          </p>
          <pb facs="riksdagen-motions-pdf/data/1951/mot_1951__ak__640/mot_1951__ak__640-002.pdf"/>
          <fw xml:id="i-CkAg6NYTb7icMjoxUiRo7n">
            Motioner i Andra kammaren, nr 640. 7
          </fw>
          <p xml:id="i-NZtqzHZ3cisaEnVoUnMdni">
            rationaliseringen minskat produktionskostnaderna inom den vegetabiliska
            produktionen, framför allt spannmåls- och oljeväxtodlingen, mera
            än inom den animaliska produktionen. Särskilt mjölkproduktionen
            kräver alltjämt mycken mänsklig arbetskraft. När såsom nu blir
            fallet den samlade in- komstökningen till stor del användes för
            höjning av priset på de vegetabi- liska produkterna, vars försäljningsöverskott
            framför allt framkommer vid det tekniskt rationaliserade storbruket,
            under det att den mera arbetskrä- vande mjölkproduktionen inte
            får någon nämnvärd prishöjning, så måste detta medföra en ej önskvärd
            snedvridning av inkomstfördelningen inom jordbruket. Som en ytterligare
            komplettering av den allmänna ekonomiska bakgrund, mot vilken
            prisuppgörelsen bör bedömas, förtjänar framhållas, att de större
            jordbruken på slättbygderna redan med den tidigare prissättningen
            nått en gynnsam ekonomisk ställning. Det är inte bara de jordbruksekonomiska
            undersökningarna, som bekräfta detta. Den starka j ordvärdestegringen
            och det hastiga tempot i den tekniska rationaliseringen tala samma
            språk. Ser man på det nu aktuella läget, måste man vidare konstatera,
            att de jordbru- kare, som ha avverkningsbar skog av någon betydelse,
            äro väl ställda i in- komsthänseende. Även om detta inte berör
            den prissättning, som grundar sig på en kalkyl över svensk lanthushållning,
            så kan saken dock inte lämnas ur räkningen, när man bedömer denna
            prissättnings sociala följdverkningar. Även beträffande stödjordbruken
            kan en relativt allmängiltig reflexion gö- ras. Under 1930-talet
            voro dess innehavare en av de mest missgynnade grup- perna, då
            de höllo på att trängas ut både ur arbetsmarknaden och ur jord-
            bruksproduktionen. Sedan åtskilliga åt tillbaka har emellertid
            tillgången på arbetsförtjänst varit så betydande, att försäljningsresultatet
            från lanthus- hållningen för dessa småbrukares del inte numera
            spelar någon alltför av- görande roll. Vi äro medvetna om att
            detta inte gäller alla. I bygder, där det saknas skog, industri
            eller större jordbruk, äro en del innehavare av stöd- jordbruk
            alltjämt beroende av en intensiv animalieproduktion. Mot varje
            försök att karakterisera de ekonomiska problemen för vissa grupper
            av svenska jordbruk kunna naturligtvis invändningar göras. Inte
            desto mindre är detta nödvändigt, om man vill söka förena största
            möjliga mått av rättvisa i arbetsersättningen med en sådan konstruktiv
            verkan, att jordbruksproduktionen får den önskvärda inriktningen.
            Det ovan förda resonemanget leder då till den slutsatsen, att
            det är de innehavare av egent- liga småbruk och mindre bondgårdar,
            vilka sakna avverkningsbara skogs- tillgångar av betydelse, som
            framför allt komma i ett missgynnat läge ge- nom den prissättning,
            som nu föreslagits. Dessa mindre jordbruk finnas i ett betydande
            antal över hela landet och kunna därför inte utskiljas genom en
            regionindelning. Beträffande Norrland är en geografisk indelning
            motiverad för de sär- skilda mjölkpristillägg, som nu utgå. Men
            vill man stödja mjölkpriset vid
          </p>
          <pb facs="riksdagen-motions-pdf/data/1951/mot_1951__ak__640/mot_1951__ak__640-003.pdf"/>
          <fw xml:id="i-C9uou4Kn7Vs7LTUQQADetc">
            8 Motioner i Andra kammaren, nr 640.
          </fw>
          <p xml:id="i-MSfBGRfyNVWacVAriqr36K">
            de mindre jordbruken i mellersta och södra Sverige är denna väg
            inte framkomlig. En begränsning återigen av det i propositionen
            skisserade celearingförfarandet enbart till Norrland är enligt
            vår mening utesluten. På s. 91 i propositionen gör statsrådet
            och chefen för Jordbruksdeparte- mentet ett principuttalande om
            clearingförfarandet, som man måste ställa sig frågande inför.
            Det heter där: ”Anordningen bör dock betraktas som en åtgärd av
            tillfällig art under övergångstiden till dess den erforderliga
            om- ställningen av produktionen kommit till stånd.” Statsrådet
            synes alltså mena, att jordbruk med 6 å 8 eller 10 kor och 8—10
            hektar åker skulle påtvingas ungefär samma omläggning av produktionsinriktningen
            som de större jordbruken. Detta är enligt vår mening varken möjligt
            eller riktigt. De mindre jordbruken av den typ vi ovan berört
            äro särskilt beroende av mjölkproduktionen på flera sätt, såsom
            för utnyttjande av växtodlingens grovfoder och tillgången på bete
            samt för att skaffa innehavaren tillräcklig sysselsättning särskilt
            under vintern. Att ta bort mjölkproduktionen vid ett jordbruk
            av denna typ har därför en direkt destruktiv verkan på driftens
            ekonomi. Det är i flertalet fall inte heller rationellt att avsevärt
            minska mjölkproduktionen vid dessa gårdar, därför att en så stor
            del av kostna- derna äro fasta. Inte heller torde köttproduktionen
            annat än i begränsad skala och i anslutning till mjölkproduktionen
            vara ekonomiskt möjlig vid de ordinära familjejordbruken. En utvidgad
            fläskproduktion i förening med minskad mjölkproduktion skulle
            försvåras av brist på skummjölk och kan ej heller få en tillräcklig
            omfattning på grundval av egen spannmålsodling. Någon sannolikhet
            för att en utvidgad fläskproduktion på grundval av inköpt spannmål
            skulle kunna ge ett bättre ekonomiskt utbyte föreligger ej med
            de nya prisrelationer för fläsk och fodersäd, som nu kunna förutses.
            Det är för övrigt synnerligen ovisst, om foderspannmål kommer
            att finnas i han- deln under hela produktionsåret. Därtill kommer,
            att tillgången på byggna- der, kreatursbesättning och inventarier
            samt den erfarenhetsmässigt inrik- tade driften och de ekonomiska
            resurserna göra det naturligt för jordbru- karna på gårdar av
            denna typ att upprätthålla mjölkproduktionen i en om- fattning,
            som motsvarar de naturliga betingelserna. De större gårdarna med
            skolad driftsledare, med större ekonomiska resurser och med en
            lejd arbets- styrka, som kan anpassas efter olika driftsformer,
            ha i detta fall större möjligheter att genomföra en anpassning
            — inte minst om den går i rikt- ning mot en mindre arbetskrävande
            driftsform. Enligt vår mening böra därför familjejordbruken få
            möjlighet att upp- rätthålla sin mjölkproduktion under sådana
            betingelser, att den däri syssel- satta arbetskraften får en ersättning
            av ungefär samma storleksordning, som man kan utvinna ur andra
            grenar av lanthushållningen. Denna tanke- gång ansluter sig i
            sak helt till det uttalande, som gjordes vid Sveriges lant- bruksförbunds
            och Riksförbundet Landsbygdens folks stämma den 18—19 april. Det
            heter härom i propositionen s. 24: ”Stämman hade bland annat
          </p>
          <pb facs="riksdagen-motions-pdf/data/1951/mot_1951__ak__640/mot_1951__ak__640-004.pdf"/>
          <fw xml:id="i-NaQWSpyghxcJAyQFERKR1m">
            Motioner i Andra kammaren, nr 640. 9
          </fw>
          <p xml:id="i-AF6VRrTT6vwGPaQABcwDok">
            framhållit, att jordbruk, som på grund av naturliga förutsättningar
            vore särskilt beroende av mjölkproduktion, borde tillgodoses genom
            ett höjt pro- ducentpris eller genom att medel tillfördes på annat
            sätt.” Väsentligt i detta sammanhang är huru stor grupp av småbruk
            och bondgårdar, som detta uttalande berör, huru spridda de äro,
            huru mycket pengar som erfordras för att åstadkomma någon väsentlig
            utjämning och vilken väg som rent tekniskt kan tänkas vara möjlig
            för att realisera stämmans önskemål. Vi skola i fortsättningen
            anföra några synpunkter i anslutning till denna tan- kegång. Riksdagens
            beslut år 1947 om riktlinjerna för den framtida jordbruks- politiken
            innebar, att de svenska mjölkproducenterna skulle få utnyttja
            hela avsättningsutrymmet på den svenska matfettsmarknaden med
            undan- tag av 40 000 ton margarin. Om detta beslut skulle upprätthållas,
            så hade vi f. n. inget överskott på smör. Tvärtom. Även vid en
            margarinförsäljning, som ligger dubbelt så högt som den i 1947
            års beslut förutsatta, torde emel- lertid överskottet i vår mjölkproduktion
            inte röra sig om mera än ca 10 procent. Ett dylikt överskott kan
            givetvis skapa betydande svårigheter i ett akut läge, men när
            man planlägger åtgärder, som skola verka på längre sikt utefter
            jordbruksproduktionens hela front, finns det anledning att akta
            sig för överdrifter och förhastade beslut. Jämfört med förhållandena
            på förvåren 1950 har oljekraftfodret höjts från ca 36 till över
            50 kr. per dt, dvs. med nära 40 procent. Konsekvenserna av denna
            prisstegring på det äggviterika kraftfodret ha ännu inte hunnit
            att göra sig gällande. Verkan av prisfördyringen kommer troligtvis
            att på- verka produktionen vid flertalet jordbruk om ock i olika
            utsträckning. Vis- serligen kunna inte kobesättningarna anpassas
            efter växlande ekonomiska betingelser lika hastigt som hönsstammen,
            men det är ändå troligt att en så stark prishöjning på kraftfoder
            som i detta fall får avsevärd betydelse. Ett exempel på att extrema
            åtgärder kunna få en ogynnsam inverkan visar 1947 års beslut angående
            producentbidraget till mindre jordbruk. Detta sattes som bekant
            till 12 öre per kg för högst 4 000 kg mjölk. Följden härav har
            blivit, att stödjordbrukens innehavare tämligen obehindrat ha
            kunnat köpa kraftfoder och i många fall även grovfoder för att
            hålla mjölk- produktionen uppe omkring gränsen för det privilegierade
            priset. Samtidigt har gödkalvsproduktionen, som förr bedrevs vid
            en del jordbruk av denna typ, minskats. Mjölkproduktionens ansvällning
            vid här berörda jordbruk bekräftas i propositionen. I jordbruksnämndens
            förslag till jordbruksregle- ring heter det å s. 33: ”I detta
            sammanhang kan nämnas att den starka ökningen av mjölkproduktionen
            under senare år huvudsakligen har varit förlagd till Norrland,
            skogstrakterna och de mindre brukningsdelarna.” Naturligtvis beror
            detta inte enbart på det alltför höga producentbidraget vid de
            minsta småbruken. Säkerligen är det så, att småbrukarna i Norrland
            och andra områden tillägnat sig en bättre utfodringsteknik och
            därigenom
          </p>
          <pb facs="riksdagen-motions-pdf/data/1951/mot_1951__ak__640/mot_1951__ak__640-005.pdf"/>
          <fw xml:id="i-7xJHYJpF3DTKTV6Spq9Hi6">
            10 Motioner i Andra kammaren, nr 640.
          </fw>
          <p xml:id="i-BtMzXaqKbgUPxsNzC1uVYp">
            inhämtat något av det försprång i rationell drift, som jordbrukarna
            i södra Sverige haft. Från folkpartiets sida varnade man redan
            1947 för den ut- formning som producentbidraget då fick. Den ekonomiska
            utvecklingen har nu accentuerat olägenheterna av detta beslut
            nästan ännu mera än som då låg i öppen dag. På denna punkt måste
            därför rättelse i någon form åstad- kommas. Vidare tala praktiskt
            taget alla skäl för att en avsevärd minskning av mjölkproduktionen
            bör genomföras vid de större jordbruken. Dessa ha som ovan nämnts
            redan tidigare varit gynnade, särskilt i den mån deras inne- havare
            kunnat utnyttja de höga priserna på oljeväxtfrö. När nu härtill
            lägges en prisstegring på spannmål, som uppgår till ca 30 procent,
            kommer deras förmånsställning att framträda ännu starkare, då
            de därmed ha möj- lighet dels att ta i anspråk den svenska matfettsmarknaden
            via oljeväxt- odlingen, dels att konkurrera när det gäller fläskproduktionen
            med stöd av egna spannmålstillgångar, därest man inte föredrar
            att sälja foderspannmå- len till ett högt pris. Det bör i detta
            sammanhang observeras, att de högre priserna på fodersäd medföra
            en betydande inkomstöverflyttning till det större spannmålsproducerande
            jordbruket från de mindre animalieproduce- rande gårdarna, som
            inte siffermässigt kommer fram i totalkalkylen över jordbrukets
            inkomster och utgifter. Det vore under dessa förhållanden orätt-
            vist, därest man inte skulle ställa större krav på dessa jordbruk,
            när det gäller en minskning av mjölkproduktionen, än på den grupp
            av mindre jord- bruk för vilka, som ovan framhållits, ett fullt
            utnyttjande av jordbrukets betingelser för mjölkproduktion är
            en ekonomisk nödvändighet. Detta resonemang leder alltså till
            slutsatsen att både sociala och ekono- miska skäl tala för att
            den nödvändiga anpassningen av mjölkproduktionen bör ske i första
            hand genom att en betydande produktionsminskning vid de större
            jordbruk, som kunna grunda sin ekonomi på vegetabilieproduktio-
            nen, framtvingas samt i någon mån även genom att stödjejordbrukens
            över- pris på mjölk minskas. Om det högre kraftfoderpriset accepteras
            samt de större jordbrukens och stödjordbrukens mjölkproduktion
            modereras, kom- mer det enligt vår mening att finnas goda utsikter
            till ett tillräckligt utrym- me för de ”större” småbrukens och
            familjejordbrukens mjölkproduktion. Från teknisk synpunkt möter
            det inga svårigheter att genomföra en anordning, som skulle få
            den verkan, som vi här framhållit såsom den mest önskvärda. Syftet
            kan nås genom kombination av ett generellt producent- bidrag och
            en allmän mjölkavgift. Denna kombination prövades efter den 1
            juli 1939 och fungerade väl. De år 1947 fastställda riktlinjerna
            för den framtida jordbrukspolitiken inneburo, att man skulle eftersträva
            en prissättning, som i stort sett gjorde basjordbruket, dvs. gårdar
            med 10—20 hektar åker, lönande. Frågan huru- vida detta syfte
            skulle kunna realiseras utan att det större jordbruket allt- för
            mycket gynnades av denna prissättning uppmärksammades både av
            ut-
          </p>
          <pb facs="riksdagen-motions-pdf/data/1951/mot_1951__ak__640/mot_1951__ak__640-006.pdf"/>
          <fw xml:id="i-ALKcSwZSfn9nP2j3tfSrWH">
            Motioner i Andra kammaren, nr 640. 11
          </fw>
          <p xml:id="i-C2m3oQWZLcWZ9Mc3SdUwoQ">
            redningen och under riksdagsbehandlingen. Ändå var det nog ingen,
            som då räknade med en för det större jordbruket så extremt gynnsam
            situation som den nuvarande.
          </p>
          <p xml:id="i-VBK7A5xz2ndkTdgVJSt3Q7">
            Som en påminnelse om innebörden i 1947 års beslut kan anföras
            följande från s. 67 i proposition nr 75:
          </p>
          <p xml:id="i-3e6cjDFwScjTqkGoayu52x">
            ”Vad angår regleringsåtgärderna för mjölk och mejeriprodukter
            på den inhemska marknaden framhåller kommittén, att man, om statliga
            pristill- lägg å mjölk skola utgå även i fortsättningen, bör liksom
            för närvarande använda dessa pristillägg för att genomföra en
            differentiering av producent- priserna å mjölk. Denna differentiering
            bör bland annat syfta till att för- hindra, att jordbruken i de
            bästa naturliga jordbruksområdena få en högre lönsamhetsgrad än
            som avsetts med det statliga stödet åt jordbrukspro- duktionen.
            Om denna differentiering jämte den avvägning av stödet åt andra
            slag av jordbruksprodukter, som statsmakterna kunna vidtaga, ej
            visar sig tillräck- lig för att förhindra ett dylikt förhållande,
            kan man enligt kommittén tänka sig att uttaga en särskild mjölkavgift
            i vissa jordbruksområden och låta de medel, som inflyta härigenom,
            komma jordbruket i andra delar av landet till godo.”
          </p>
          <p xml:id="i-JG8wsPkHHonsy5nzew8QV9">
            På s. 138—139 i propositionen diskuterade statsrådet Sköld själv
            riskerna för att det större jordbruket skall få ett kraftigare
            stöd än som varit avsett. Detta borde kunna motverkas i första
            hand genom avvägningar av priserna åt olika grenar av produktionen,
            i andra hand genom införandet av en mjölkavgift. Vi citera:
          </p>
          <p xml:id="i-RPwkaaLDrLX8j2bpxqApbS">
            ”I första hand synes man böra söka förhindra en dylik utveckling
            genom det sätt på vilket man avväger prisstödet åt olika grenar
            av jordbrukspro- duktionen. Då animalieproduktionen spelar den
            största rollen för de mindre jordbruken och vegetabilieproduktionen
            den största rollen för de större jordbruken, bör man redan genom
            avvägningen av stödet mellan dessa båda produktionsgrenar kunna
            eliminera i vart fall en betydande del av de diffe- renser i fråga
            om lönsamheten, som eljest skulle kunna uppstå mellan bas- jordbruken
            och jordbruken i därovanför liggande storleksgrupper. För att
            ej en för animalieproduktion förmånlig prisavvägning skall motverka
            sitt syfte, kan det vidare befinnas nödvändigt att uttaga en särskild
            mjölkavgift å mjölkproduktionen från de större jordbruken.”
          </p>
          <p xml:id="i-GhSoM6sVr73bnH4c2Sa3F9">
            I det läge vi nu kommit är det enligt vår mening nödvändigt att
            beakta vad 27-mannakommittén, dåvarande jordbruksministern och
            riksdagen en gång uttalat om en sådan situation. Till vad ovan
            sagts om den nu träffade uppgörelsen kommer att den endast gäller
            för tiden 1 september—31 december i år. Anledningen härtill är
            det labila läget på arbetsmarknaden och vad det kan innebära för
            lant- arbetarna. I nr 19 av Fackföreningsrörelsen redovisas resultatet
            av lönerö- relserna från ett femtiotal olika fack. Lantarbetarlönens
            höjning angives
          </p>
          <pb facs="riksdagen-motions-pdf/data/1951/mot_1951__ak__640/mot_1951__ak__640-007.pdf"/>
          <fw xml:id="i-KUKnXjtipc4Bek6n4nMGyp">
            12 Motioner i Andra kammaren, nr 640.
          </fw>
          <p xml:id="i-QF6iBiAMYitcixXDwEgoVL">
            där till 26 öre. Endast för en annan grupp, nämligen konfektionsindustriens
            arbetare, är timförtjänstens ökning absolut taget lika låg. I
            övrigt redovisas högre löneökningar, i många fall uppgående till
            50 öre per timma och där- över. Även beträffande lönehöjningen
            i procent ligger flertalet löntagare ej oväsentligt högre än lantarbetarna.
            Om den ekonomiska situationen utveck- las på det sätt, som nu
            förefaller troligt, måste lantarbetarna erhålla en ytterligare
            lönestegring fr. o. m. årsskiftet, därest man inte tvärtemot riks-
            dagens utfästelse skall acceptera att löneklyftan mellan jordbrukets
            folk och andra grupper ytterligare vidgas. Höjda lantarbetarlöner
            kunna orsaka ett nytt betydande underskott i jordbrukskalkylen,
            som man vid höstens uppgörelse ställes inför uppgiften att kompensera.
            Under löpande regle- ringsår, då prishöjningarna inte kunna läggas
            på vegetabilieprodukter, torde det bli omöjligt att fylla ut ett
            nytt underskott utan att även räkna med höjningar i mjölkpriset
            av ett eller annat slag. Om inte de ändringar i pris- relationerna,
            som nu genomförts för att justera produktionsinriktningen, skola
            bli ett slag i luften, kan emellertid en höjning av mjölkpriset
            inte få leda till att denna produktion stimuleras utefter hela
            linjen. Alla skäl tala sålunda enligt vår mening för att man bör
            begagna tiden före nästa uppgörelse i slutet av innevarande år
            för att planlägga en sådan differentiering av mjölkpriset, att
            man kan kompensera det egentliga små- bruket och familjejordbruket
            för de höjda arbetslönerna utan att en viss anpassning av produktionen
            till rådande marknadsläge äventyras. I första hand torde därvid
            kombinationen av ett allmänt producentbidrag och en allmän mjölkavgift
            böra utredas. Emellertid lär ett producentbidrag av den storleksordning,
            som den nuvarande situationen kräver, inte kunna finan- sieras
            enbart med en mjölkavgift. Detta är ej heller nödvändigt. Utan
            att gå närmare in på förevarande spörsmål må följande framhållas.
            En allmän mjölkavgift av 2 öre per kg skulle, även om den vid
            mejerierna invägda mjölken minskar med 10 procent, ge ca 70 miljoner
            kronor. Vidare kan det nu utgående allmänna mjölkpristillägget,
            som beräknats till 63,7 miljoner för nästa regleringsår, tagas
            i anspråk. Därtill komma de medel för det i propositionen skisserade
            clearingförfarandet, vars omfattning ej närmare angivits. För
            närvarande arbetar en kommitté på ett förslag till ändrade grunder
            för det 1947 beslutade producentbidraget. På grund av de erfarenheter,
            som gjorts, förefaller det troligt, att resultatet bl. a. blir
            ett förslag om minskat bidrag per kg mjölk och ändring av reglerna
            för den bidragsberättigade mjölkmängden. Denna kommitté torde
            bli färdig inom den allra närmaste framtiden, och det finnes därför
            ingenting, som hindrar alt man med utnyttjande av dess resultat
            toge under omprövning om det inte vore enklast och riktigast att
            även låta dessa medel inflyta i den här föreslagna prisdifferentieringen.
            På dessa vägar bör en summa av minst 200 miljoner kronor kunna
            anskaffas för en förstärkning av mjölkpriset vid de jordbruk,
            som på grund av naturliga förutsättningar äro särskilt beroende
          </p>
          <pb facs="riksdagen-motions-pdf/data/1951/mot_1951__ak__640/mot_1951__ak__640-008.pdf"/>
          <fw xml:id="i-Kzx3ZKCwPnbKsUp22BX1En">
            Motioner i Andra kammaren, nr 640. 13
          </fw>
          <p xml:id="i-11qfjquSiepfGH9QrrjxE">
            av mjölkproduktionen, samtidigt som man ökar övriga jordbrukares
            in- tresse att inrikta sin produktion på andra produkter. Med
            hänvisning till det ovan anförda hemställes, att riksdagen i skrivelse
            till Kungl. Maj:t måtte hemställa om en skyndsam utredning av
            problemet huru man bäst skall kunna åstadkomma en sådan differentiering
            av mjölk- priset, att i första hand de mindre jordbruken, som
            på grund av naturliga förutsättningar äro särskilt beroende av
            mjölkproduktionen, kunna erhålla en rättvis andel av kom- pensationen
            för de höjda arbetskostnaderna utan att en nödvändig anpassning
            av mjölkproduktionen till marknads- läget äventyras, samt att
            vad i denna motion anförts måtte beaktas vid utredningen.
          </p>
          <p xml:id="i-zkNQq7LHdye8PhHMpwvUc">
            Stockholm den 18 maj 1951.
          </p>
          <p xml:id="i-9SzcGjsGZi6T4NGh47JPTj">
            Wald. Svensson. Bertil Ohlin. Per A. Johnsson, Kastanjegården.
            O. E. Sandberg. O. Malmborg, Ragnhild Sandström.
          </p>
          <p xml:id="i-MpF4RDHsisWAj6wQXShEy4">
            Skövde.
          </p>
        </div>
      </div>
    </body>
  </text>
</TEI>
