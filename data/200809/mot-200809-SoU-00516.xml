<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00516">
  <teiHeader>
    <fileDesc>
      <titleStmt>
        <title>Alkoholpolitik</title>
        <author corresp="i-PxnWyEEEJkswzBKdKbv36K">av Agneta Lundberg m.fl. (s, v, mp, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholpolitik</title>
          <idno type="rdwebb">GW02So516</idno>
          <rs type="number">So516</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So516/text</ref>
          <ref type="dokument_url_html">http://data.riksdagen.se/dokument/GW02So516</ref>
          <ref type="dokumentstatus_url_xml">http://data.riksdagen.se/dokumentstatus/GW02So516</ref>
          <ref type="doc">http://data.riksdagen.se/fil/0326AE52-C876-4873-974F-AF6C81D86D85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UukxhVrpswE5ADBkFe7Q3V</idno>
            <name>Jan Björkman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NzdmoXWPQCVqJamcGvUGtG" type="signed"/>
        <correspContext corresp="i-NzdmoXWPQCVqJamcGvUGtG">
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-UukxhVrpswE5ADBkFe7Q3V"/>
          <note type="signatory" corresp="i-2Gu4ZGJPSHe5VzhGSDaUPk"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-5jLvgtZLz4tn3NhaKToY29"/>
        </correspContext>
        <correspAction xml:id="i-6xgzKgzLhCQrjbscz5AnEA" type="numbering">
          <date when="2008-10-08"/>
        </correspAction>
        <correspAction xml:id="i-PxynUVq71WS5CQ7EK68Hqe" type="submission">
          <date when="2008-10-07"/>
        </correspAction>
        <correspAction xml:id="i-SCF15Z2NyLei9T5q8c1fa9" type="transfer">
          <date when="2008-10-06"/>
        </correspAction>
        <correspAction xml:id="i-LyGsdwvBGWyWvwNvirJXuz" type="assigned"/>
        <correspContext corresp="i-LyGsdwvBGWyWvwNvirJXuz">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M2Cw5vbMdCeHaHGv1eHnpx" type="motBody">
        <div xml:id="i-WohHePZkmxdFR88pY2y2YQ" type="motProposal" subtype="förslag">
          <head xml:id="i-E15SzbhUPVX75SnGW7putt">
            Förslag till riksdagsbeslut
          </head>
          <list xml:id="i-o1zmZBFMoZU9ZLLwYQ2jJ" style="ol">
            <item xml:id="i-AJ8EhtaYFKVv35pGLZxHdz">
              Riksdagen tillkännager för regeringen som sin mening vad som
              anförs i motionen om WHO.
            </item>
            <item xml:id="i-HsXDJs8fHRzq22UuhKym6Y">
              Riksdagen tillkännager för regeringen som sin mening vad som
              anförs i motionen om barn och alkohol.
            </item>
            <item xml:id="i-Cd7yBGpwWFLbFFnRToejpM">
              Riksdagen tillkännager för regeringen som sin mening vad som
              anförs i motionen om skolans förebyggande arbete. 1
            </item>
            <item xml:id="i-YKadwaa4xTe7rjY16TvTyw">
              Riksdagen tillkännager för regeringen som sin mening vad som
              anförs i motionen om beroendekunskap vid högskola och universitet.
              1
            </item>
            <item xml:id="i-4PYr1yiVmdb5PoJGTCKtED">
              Riksdagen tillkännager för regeringen som sin mening vad som
              anförs i motionen om alkoläsk och söt cider. 2
            </item>
            <item xml:id="i-VWixR98jRX7ezqsAadfopS">
              Riksdagen tillkännager för regeringen som sin mening vad som
              anförs i motionen om tv-reklam för alkohol. 3
            </item>
            <item xml:id="i-7a1UGLx63WuN1tfu6gss1z">
              Riksdagen tillkännager för regeringen som sin mening vad som
              anförs i motionen om införsel av alkoholdrycker. 2
            </item>
            <item xml:id="i-TkFaG2DnYymJ6qZjWCkoTp">
              Riksdagen tillkännager för regeringen som sin mening vad som
              anförs i motionen om alkoholforskning.
            </item>
          </list>
          <p xml:id="i-22wvjLpej4Rb45i1hX2Bh1">
            1 Yrkandena 3 och 4 hänvisade till UbU.
          </p>
          <p xml:id="i-ZgBrw7GgJpiaemUd661sX">
            2 Yrkandena 5 och 7 hänvisade till SkU.
          </p>
          <p xml:id="i-6jVSq2DDe7rXqVUfwEzpNS">
            3 Yrkande 6 hänvisat till KU.
          </p>
        </div>
        <div xml:id="i-MUDFV5y1htV8UTkCzsAufe" type="motContent">
          <head xml:id="i-UH8ofF4PxNmA21KC7gehBc" type="h1">
            Därför behövs en bra alkoholpolitik
          </head>
          <p xml:id="i-ATfhSrt8WSjAsL7F57Epit">
            Alkoholskadorna är ett av de områden som politiska åtgärder kan
            ha stor inverkan på. Vi känner väl till att olika former av restriktioner,
            som exempelvis begränsad tillgänglighet, prisinstrument och krav
            på att alkoholfria zoner upprätthålls, medverkar till att begränsa
            alkoholskadorna. Detta är angeläget att ha som utgångspunkt då
            bland annat vårt medlemskap i EU fört med sig billigare alkohol
            som också är lättare tillgänglig.
          </p>
          <p xml:id="i-CNbSFniZtga32sajFao1Sa">
            Samtidigt har vi på nationellt plan fattat beslut som också medverkat
            till ökade skador. Det är tätare mellan restaurangerna med åtföljande
            gatuvåld, det är längre öppettider på såväl krogar som systembolag,
            det är alkoholreklam såväl direkt som indirekt och det finns också
            färre miljöer som är alkoholfria. Trots satsningar på till exempel
            trafiken beräknas det att det varje dag begås omkring 16 000 rattfylleribrott
            i Sverige.
          </p>
          <p xml:id="i-S17G3yVL1TMDCpHEpEfJS4">
            Resultatet är en följd av en ökad tillgänglighet, högre konsumtion
            och därmed följer också ökade alkoholskador. Också antalet fall
            med så kallat drogfylleri i trafiken har ökat kraftigt och bidrar
            till ökade risker och olyckor.
          </p>
          <p xml:id="i-PF76PCrNTeXSnTxN1X28d4">
            Den tidigare glädjande tendensen att en ökad grupp ungdomar i
            årskurs 9 ser ut att avstå från alkoholdrycker har i Centralförbundet
            för alkohol- och narkotikaupplysnings senaste undersökning fått
            ett avbräck. Vi hoppas att detta endast är en tillfällighet. Dock
            bör man notera att inga ungdomar i den åldern överhuvudtaget ska
            dricka alkohol. Samtidigt visar vissa undersökningar på att de
            som redan har en hög konsumtion ökar den. Att en del dricker mer
            innebär att när de kroniska alkoholskadorna uppkommer efter ett
            antal år så kommer dessa att vara mer omfattande än de är idag.
            En framgångsrik förebyggande alkoholpolitik idag är den bästa
            försäkringen mot nästa årtiondes alkoholskador.
          </p>
          <head xml:id="i-UUCryZ8Mi2T3nvLL3PnQ1b" type="h1">
            Barn och alkohol
          </head>
          <p xml:id="i-CexEszcwq6P5ECd6RKqLLZ">
            Enligt en rekommendation som framgår av WHO:s Europaregions Framework
            for alcohol policy ska alla länder reducera riskerna för alkoholrelaterade
            skador på och inom familjen och skapa en säker miljö för barn.
            Det är en tydlig markering av den oro som finns i många länder
            för att barn tar skada av att leva i miljöer som är alkoholindränkta.
          </p>
          <p xml:id="i-Tbd81eF8Kv5VyoPgYEwCJt">
            Också i FN:s barnkonvention talas det om rätten till en trygg
            och säker miljö. Det är nödvändigt att vi också beaktar alkoholens
            roll som hinder för barns utveckling. Alla barn har rätt att få
            sina behov tillgodosedda är en viktig sentens i barnkonventionen.
            Detta hindras ofta av vuxnas alkoholkonsumtion.
          </p>
          <p xml:id="i-3bt5aAdBmMyUFXGMMpiZmA">
            I Europeiska kommissionens rapport Alcohol in Europe A public
            health perspecitve, 2006, beräknas 9 miljoner barn under 15 år
            växa upp och leva i en missbrukarmiljö. Det innebär att stolta
            deklarationer om barns rätt till en trygg uppväxt ofta saboteras
            av alkoholpolitiska beslut. I Sverige visar färska siffror från
            Folkhälsoinstitutet att minst 400 000 barn lever i familjer där
            minst en vuxen har alkoholproblem. Detta antal kan naturligtvis
            inte accepteras. De insatser som görs kommer dessutom ofta för
            sent.
          </p>
          <p xml:id="i-L6mz5KjH9wMN83h3VGXQNY">
            I möten med förskolepersonal, lärare och fältarbetare framhålls
            ofta att man redan i förskoleåldern kan se vilka barn som kommer
            att hamna snett senare i livet. Alkoholen i hemmet är där en tung
            orsaksfaktor.
          </p>
          <p xml:id="i-9hort9gG7aES23Z43ubbm4">
            Enligt Brottsförebyggande rådet, BRÅ, ökar också barnmisshandeln
            i Sverige. BRÅ drar inte den omedelbara slutsatsen att detta kan
            hänga samman med den ökande alkoholkonsumtionen, men man är tydlig
            när det gäller vissa andra typer av våldsbrott.
          </p>
          <p xml:id="i-38gZhcxF9qVoMLRerkKmvL">
            Det vore däremot märkligt om just barnmisshandeln skulle undgå
            att öka i ett samhälle där alkoholkonsumtionen ökar. Stor uppmärksamhet
            på förhållandet att stora grupper barn far illa som en följd av
            samhällets alkoholpolitik, måste iakttas i alla de myndigheter,
            organisationer och institutioner som i sina uppdrag står i barnens
            tjänst.
          </p>
          <p xml:id="i-22hj9RAT74RNF4nFMiPxaR">
            Vidare finns starka skäl att aktualisera dessa problem på lämpligt
            sätt inom EU och andra internationella organ.
          </p>
          <head xml:id="i-6cd1enVWAE9D5AUEzREe1E" type="h1">
            Skolans förebyggande arbete
          </head>
          <p xml:id="i-EKH9GM4s9zR7KbwVGDcR7D">
            Praktiskt taget alla barn och ungdomar går i grundskolan och
            fortsätter därefter till gymnasiet. Skolans arbete för att främja
            barns och tonåringars utveckling och hälsa är redan av detta skäl
            av central betydelse. Hit hör preventiva insatser mot riskbeteenden
            av lika slag som tidig alkoholdebut, berusningsdrickande, experimenterande
            med narkotika och kriminalitet. Men det handlar inte bara, eller
            ens i första hand, om undervisning kring till exempel alkohol
            och narkotika. Det har inte gått att vetenskapligt dokumentera
            att enbart undervisning kan ge långsiktiga positiva effekter på
            elevernas alkohol- och narkotikabruk. Studier visar dock att en
            skola som fungerar väl i sitt grunduppdrag även förebygger alkoholmissbruk.
            Det finns även ett växande stöd i internationell preventivforskning
            för att ett brett upplagt förebyggande arbete i skolorna, i nära
            samarbete med föräldrarna, kan stärka barns och ungas anknytning
            till skolan och minska riskerna för bland annat missbruk. I den
            enskilda skolan måste detta arbete knytas an till och ses som
            en del av strävan att vidmakthålla eller förbättra skolan som
            arbets- och utbildningsmiljö för såväl elever som lärare och annan
            personal.
          </p>
          <p xml:id="i-28o6ro22EMxAuq5nQCVWCg">
            Att ge alla barn möjlighet att gå i en bra skola är den kanske
            viktigaste preventiva insatsen för att förebygga missbruk och
            andra problem hos eleverna. Forskning pekar på att lugn och arbetsro
            i klassrummet förebygger skolmisslyckanden, missbruk och annan
            riskutveckling.
          </p>
          <p xml:id="i-VGK4BqkyhDqNPpym7jkzRM">
            Statens folkhälsoinstitut tillsammans med andra berörda myndigheter
            och organisationer har i regeringsuppdraget Skolan förebygger
            arbetat med spridning av kunskap och metoder som stärker det alkohol-
            och drogförebyggande arbetet i skolan. Uppdraget har nu slutredovisats
            och ger ett antal förslag till fortsatta insatser. Det bör understrykas
            att ett förändringsarbete av detta slag tar sin tid och att det,
            för att ha någon chans till framgång, måste få verka under flera
            år. Det bör skapas förutsättningar för att så blir fallet.
          </p>
          <head xml:id="i-7YN2q6WgpsWpB3rmAYq9u8" type="h1">
            Beroendekunskap vid högskolor och universitet
          </head>
          <p xml:id="i-Kxo7P7DHBC8xxVbi76fRpM">
            Inom universitets- och högskolevärlden förekommer i vissa grupper
            en hög konsumtion av alkohol. För en del är det första steget
            från hemmet och man kommer till en ny miljö, med nya studiemetoder
            men också med nya sociala umgängesmönster. Detta medför för en
            del också nya alkoholvanor och för en del blir detta grundläggande
            för hela livet.
          </p>
          <p xml:id="i-6gpPV7zGzPPiwNdt3JonYH">
            Förhållandet är också det att många av dessa studenter är framtidens
            opinionsbildare och kommer att bli de som sätter mönster i andras
            alkoholvanor. Även om varje universitet/högskola har möjlighet
            att forma sina egna program så framstår ändå behovet av en kvalificerad
            kurs i beroendelära som generellt. Den bör också innehålla kunskap
            om effekterna av olika alkoholpolitiska instrument och de sociala
            och medicinska konsekvenser som blir en följd av alkohol- och
            narkotikamissbruk. Ett erbjudande om att delta i dessa kurser
            kan vara tillräckligt i vissa fall men i andra borde det vara
            obligatoriskt. En fullgod utbildning i dessa frågor borde kunna
            utgöra en plattform för minskade skador som ju är samhällets målsättning
            inom alkoholområdet och en kraftig minskning av narkotikamissbruket.
          </p>
          <p xml:id="i-EC4GbDRQq9bqUotLBG6C16">
            En annan mycket viktig aspekt av varför det är viktigt att minska
            alkoholkonsumtionen är att det primära när man går på ett universitet
            eller högskola är att vara lyckosam när det gäller studieresultaten
            vilket är oförenligt med en hög alkoholkonsumtion.
          </p>
          <head xml:id="i-5J2crfRM9hKCtdxN54uXkX" type="h1">
            Tilläggsavgift på alkoläsk och söt cider
          </head>
          <p xml:id="i-MrC48VKae7tRqfPKGSLQ6S">
            Försäljningen av alkoläsk och söt cider har ökat kraftigt sedan
            lanseringen i mitten av 90-talet. De söta dryckerna blir snabbt
            populära hos dem som inte har utvecklade alkoholvanor, främst
            ungdomar och särskilt unga kvinnor. Att redan som ung etablera
            alkoholvanor gör att man snabbare blir beroende, alternativt kraftigare
            alkoholvanor.
          </p>
          <p xml:id="i-MKigSv6sPADkP8Lcjs89bA">
            I flera studier, såväl svenska som norska, visar det sig att
            de som börjar dricka alkohol i 17-årsåldern, jämfört med dem som
            börjar redan i 1314-årsåldern, har ungefär hälften så stor alkoholkonsumtion
            när de blir 21 år. Alkoläsken och cidern är en inkörsdryck för
            många unga. Flera länder som Frankrike, Tyskland och Luxemburg
            har infört en särskild skatt/avgift på alkoläsken. Höjningarna
            är avsevärda. Resultatet av den tyska avgiftshöjningen är påtaglig
            och ett par produkter har redan tagits ur marknaden.
          </p>
          <p xml:id="i-HzVBuXTuJpMr71Y4YYnQYi">
            Det som har anförts som skäl mot att införa en svensk tilläggsavgift
            är att det finns vissa definitionssvårigheter. Dessa borde med
            vunna internationella erfarenheter nu vara lätta att övervinna.
            Ett förslag om höjning av skatten på alkoläsk och söt cider med
            ett påslag motsvarande Tysklands bör därför skyndsamt presenteras.
          </p>
          <head xml:id="i-WZWyPru4coDoB59bu53QA3" type="h1">
            Alkoholreklam i TV
          </head>
          <p xml:id="i-LpYCpnGBTsFzpCdoKRc3gP">
            I svenska markbundna kanaler är alkoholreklamen förbjuden. Genom
            satellitsändningar når reklam för alkoholdrycker numera också
            svensk tv-publik.
          </p>
          <p xml:id="i-FLJf4iNjsJXeGiZ2cKJ6gZ">
            Reklamen bidrar starkt till att skapa positiva attityder till
            alkohol, särskilt bland ungdomar, och bidrar till att öka försäljningen
            av alkoholdrycker. Tv-reklamen är särskilt viktig där man kan
            sända reklam i anslutning till populära ungdomsprogram. I en rapport
            framtagen för Europeiska kommissionen konstateras att den självsanering
            som alkoholindustrin förespråkar inte visar på särskilt goda resultat.
            Strikta regleringar är effektivare. Enligt beräkningar som WHO
            genomfört skulle ett förbud mot alkoholreklam, omräknat i antal
            år, innebära att antalet år av alkoholskador och alltför tidig
            död skulle minska med 202 000 och implementeringskostnaderna skulle
            uppgå till 95 miljoner euro.
          </p>
          <p xml:id="i-MCEZ89iMPQG55scBfc98X8">
            När övergången sker till digitala sändningar finns möjligheter
            att i avtal exkludera reklam för hälsovådliga varor som alkohol.
            Tobak är ju genom särskilda avtal redan utesluten från reklam
            inom EBU, och det vore självklart inte svårare att få samband
            mellan tillstånd och förbud mot reklam för alkohol i tv.
          </p>
          <p xml:id="i-BBor3rDQQNQEXEocFhhHQ8">
            Möjligtvis kan det finnas ett samband mellan de starka producentintressena
            i Europa och motståndet mot att avveckla reklam för alkohol.
          </p>
          <p xml:id="i-V8gaahr3Gx2D9VdH2JrjNE">
            Regeringen bör därför i de internationella forum där reklamfrågorna
            kan hanteras verka för att alkoholreklam i tv avvecklas samt att
            de avtal som förhandlas fram vid övergång till digitala sändningar
            klargör att alkoholreklam inte får förekomma.
          </p>
          <head xml:id="i-DdXgNCsC6McfZnqV26Y6fT" type="h1">
            Införselregler
          </head>
          <p xml:id="i-RtcBd2FBgm3cqLW43Sgbr5">
            Den uppskruvade skadespiralen har till stor del sin bakgrund
            i den i praktiken obegränsade införseln för personligt bruk. Den
            kvantitet, indikativ nivå, som den legala införseln av alkohol
            för personligt bruk vid varje inresa från ett annat EU-land är
            satt till är 230 liter alkohol, vilket motsvarar en tvåårskonsumtion
            för personligt bruk enligt nuvarande konsumtionsnivå. När Sverige
            anslöt sig till EU var konsumtionen lägre och de indikativa nivåerna
            motsvarade då tre års förbrukning. Dessa nivåer för införande
            för personligt bruk saknar verklighetsförankring. Den jämförelse
            som ligger närmast till hands att göra är den med tobak där man
            accepterar en införselnivå som beräknas räcka för ett par månaders
            konsumtion. Också en rad andra varor är reglerade när det gäller
            införsel.
          </p>
          <p xml:id="i-9vjtvdZA5QmRbkhEDsBujF">
            Sveriges representanter i EU måste i såväl ministerrådet som
            parlament arbeta för att minska införseln av alkohol. Alkohol
            är ingen vanlig vara. Artikel 30 i fördraget ger medlemsstaterna
            rätt att begränsa varors fria rörlighet för att skydda folkhälsan.
            Den svenska folkhälsan är i dag allvarligt hotad av den fria införseln
            av billig alkohol. Sverige är inte ensamt om detta problem. I
            Finland ökar alkoholkonsumtionen och införseln av billig sprit
            från framför allt Estland kraftigt. Finland höjde sina alkoholskatter
            vid årsskiftet för att försöka hantera konsekvenserna men det
            är den orimliga införseln som är problemet. Även Danmark har haft
            en omfattande gränshandel gentemot Tyskland och för England är
            situationen densamma i relation till Frankrike.
          </p>
          <p xml:id="i-Qz5GHGq6nKmi16aVUHDKo7">
            Förhållandet med gränshandel är alltså inte bara en svensk angelägenhet.
            Resultatet är ökade alkoholskador. Tillsammans med dessa och andra
            berörda länder bör Sverige med hänsyn till alkoholens skadeverkningar
            ta initiativ till att se över reglerna för införsel av alkoholdrycker
            utifrån folkhälsosynpunkt.
          </p>
          <p xml:id="i-3nSwkG2qarXLfdYxLMuW4M">
            Regeringen bör därför omgående ta initiativ till en prövning
            av införselreglerna utifrån utgångspunkten folkhälsoskäl, med
            syftet att drastiskt minska införseln av alkohol.
          </p>
          <p xml:id="i-Gfmaew96GxeixrBUS2Cst9">
            Det är bra att Sverige arbetar för en restriktiv alkoholpolitik
            även i EU. Om det lyckas kommer alkoholskadorna att minska i hela
            Europa. Sverige ska verka för höjda minimiskatter i EU men i många
            länder är de i dag så låga, och motståndet mot att höja dem så
            att de närmar sig svensk nivå är så starkt, att vi inte kan vänta
            på detta. Under överskådlig tid måste vi begränsa införseln, om
            vi ska kunna undvika en hotande folkhälsokatastrof.
          </p>
          <head xml:id="i-WFY4DyKzks9koASYe7YV3s" type="h1">
            WTO
          </head>
          <p xml:id="i-5krSFwSgYXnQgpWY4NLrCY">
            Inom den så kallade Doharundan pågår förhandlingar om villkor
            för att utforma regleringar som rör handeln med tjänster. Detta
            sker inom GATS-avtalet (General Agreement on Trade in Services)
            som omfattar tjänstehandel i en vid mening, och tjänster inom
            reklam, restaurang, hotell och parti- och detaljhandel. Resultatet
            av förhandlingarna om nationella regeringars utformning är därför
            mycket betydelsefulla för WTO-medlemmarnas, däribland Sveriges,
            möjligheter att utforma bland annat alkoholpolitiska regler.
          </p>
          <p xml:id="i-83x1wyU8AZ1EnB4VWH1DUk">
            Ett svagt förhandlingsresultat riskerar att underkasta bland
            annat svenska alkoholpolitiska regler prövning av en juristpanel
            inom WTO.
          </p>
          <p xml:id="i-CCsFN6osci3siUcSsdabS7">
            En sådan panel skulle då kunna få uppgiften att avgöra om svenska
            alkoholreklamregler är objektiva eller relevanta eller om kommuners
            tillståndsgivning för alkoholservering kan uppnå sina syften på
            ett mindre handelshindrande sätt eller om processen inte anses
            vara tillräckligt enkel. Många andra politikområden kan beröras
            på liknande sätt.
          </p>
          <p xml:id="i-JuXPQWCsubqWPcTYWa6c1a">
            För att säkerställa att effektiva alkoholpolitiska instrument
            inte försvagas, elimineras eller att beslutsmakten förflyttas
            från riksdagen, måste regeringen inom GATS-förhandlingarna agera
            utifrån perspektivet att folkhälsa är ett överskuggande intresse
            i jämförelse med näringsintressen. Vår slutsats är att Sverige
            för sin del bör undanta alkohol helt från de åtaganden som man
            gör enligt GATS-avtalet.
          </p>
          <head xml:id="i-Vi1XtcN4k1mwpSthCzhtYW" type="h1">
            Forskning
          </head>
          <p xml:id="i-U8w5yP2GeGbGGBAzYf72M6">
            År 1999 tillskapades ett nationellt centrum för social alkohol-
            och drogforskning vid Stockholms universitet (SoRAD). Beslutet
            hade föregåtts av flera års utredningsarbete. Alkoholpolitiska
            kommissionen föreslog i sitt slutbetänkande (SOU 1994:24) en kraftig
            förstärkning av resurserna för forskning inom detta område. Folkhälsoinstitutet
            fick därefter i uppdrag att i samråd med bland andra berörda forskningsråd
            lägga fram ett mera precist förslag. Därvid stannade man vid att
            bland annat föreslå inrättandet av ett särskilt forskningscentrum
            för detta område. Det förslaget genomfördes och SoRAD har nu alltså
            verkat under drygt nio år.
          </p>
          <p xml:id="i-JBBdSBDg26sRsCJ5hbPSW9">
            SoRAD har i allt väsentligt levt upp till de höga förväntningar
            som ställdes på forskningscentret i början. Det har inneburit
            en påtaglig förstärkning av kunskaperna både vad gäller konsumtions-
            och skadeutvecklingen totalt inom olika befolkningsgrupper. En
            lång rad olika frågeställningar har belysts inom ett brett spektrum
            av forskningsområden. Forskningsinsatserna har genomgående hållit
            hög kvalitet, vilket också understrukits i en internationell,
            kvalificerad utvärdering av SoRADs arbete.
          </p>
          <p xml:id="i-BULUYwu2gZrodtRryDCSRU">
            En grundläggande förutsättning för dessa framgångar är att forskningen
            har kunnat bedrivas som en särskild centrumbildning. Därigenom
            har en vital och kompetent miljö för alkohol- och drogforskning
            kunnat byggas upp. Det är därför angeläget att detta centrum får
            finnas kvar.
          </p>
          <p xml:id="i-Ew2BMAYtGBL9ySgqxfpQ6b">
            All internationell erfarenhet talar för att en forskning av den
            omfattning och kvalitet som SoRAD har åstadkommit kräver att arbetet
            kan bedrivas som ett separat forskningsinstitut. Behovet av en
            stark ställning för forskare inom alkohol-, narkotika- och spelområdena
            är kontinuerlig, varför SoRAD bör ges möjlighet att utvecklas
            till en stark tvärvetenskaplig forskningsinstitution.
          </p>
          <p xml:id="i-RpBbubkBVYehvEkYgWxT9h">
            Forskningsrådet för arbetsliv och socialvetenskap, FAS, som hittills
            har stått för centrets basfinansiering, har nu beslutat att gradvis
            fasa ut anslaget till SoRAD. Detta utan att motsvarande resurser
            har överförts till Stockholms universitet, vilket var avsikten
            när SoRAD inrättades. Visserligen har SoRAD därefter tilldelats
            ett tioårigt anslag som center of excellence, vilket vittnar om
            centrets höga kvalitet. Detta anslag kan dock inte ersätta basfinansieringen
            eftersom det är knutet till särskilda utfästelser.
          </p>
          <p xml:id="i-2xK4cYjvYzc2iaXE52o7w6">
            Riksdagen bör uttala att erforderliga basresurser för SoRAD måste
            säkerställas inom ramen för den allmänna anslagsökningen som tilldelats
            Stockholms universitet.
          </p>
        </div>
        <div xml:id="i-G9siithygLPo6LCGNHp2mc" type="motSignatures">
          <list xml:id="i-NiJJDS8jLq3ruW7Kijwck1">
            <item xml:id="i-75hByPT2UAWfGqoofdPc7g" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-XsgSKwty3yHDXqT8PqXEMb" who="i-UukxhVrpswE5ADBkFe7Q3V">
              Jan Björkman (s)
            </item>
            <item xml:id="i-S9TfJvu2SN3D4Gh6YwcbzW" who="i-2Gu4ZGJPSHe5VzhGSDaUPk">
              Inger Jarl Beck (s)
            </item>
            <item xml:id="i-P9QntxNA9nFYf8yj4KTkrq" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-WPuysTHKBFfisfFGEpn4jd" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-H62qLBp3sW3GfJ9NwiTnG9" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-BYg2LghAGpwnfSXm556x1" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-UV8vHwbtRQb2j8aKeb9ngY" who="i-5jLvgtZLz4tn3NhaKToY29">
              Holger Gustafsson (kd)
            </item>
          </list>
        </div>
      </div>
    </body>
  </text>
</TEI>
