<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-02341">
  <teiHeader>
    <fileDesc>
      <titleStmt>
        <title>Fritidshem</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2341 av Daniel Riazat m.fl. (V)</title>
          <idno type="rdwebb">H5022341</idno>
          <rs type="number">2341</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5022341/text</ref>
          <ref type="dokument_url_html">http://data.riksdagen.se/dokument/H5022341</ref>
          <ref type="dokumentstatus_url_xml">http://data.riksdagen.se/dokumentstatus/H5022341</ref>
          <ref type="docx">http://data.riksdagen.se/fil/72690154-6042-4F1A-81A3-63C2A41BAA35</ref>
          <ref type="pdf">http://data.riksdagen.se/fil/E80E039C-FF28-4600-ADBA-D347E31C7F37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RWuZupGsgrzVCCqr5tZTY9" type="signed"/>
        <correspContext corresp="i-RWuZupGsgrzVCCqr5tZTY9">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction type="submitted" xml:id="i-XgG8RoPcGRpHRbELRd5gNQ">
          <date when="2017-10-04"/>
          <time when="11:36:42"/>
        </correspAction>
        <correspAction type="reviewed" xml:id="i-ND12vWNAdUYywKk3eNvern">
          <date when="2017-10-04"/>
          <time when="12:24:35"/>
        </correspAction>
        <correspAction type="referred" xml:id="i-SnE1ZJFYfoS3Guavvh1jom">
          <date when="2017-10-13"/>
        </correspAction>
        <correspAction type="assigned" xml:id="i-FpgPHS2UZxENhMrohqBWa">
          <date when="2018-11-05"/>
          <time when="12:38:10"/>
        </correspAction>
        <correspContext corresp="i-FpgPHS2UZxENhMrohqBWa">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-3yTvghLTcNFvYs6qfa9cvf"/>
        <correspContext corresp="i-3yTvghLTcNFvYs6qfa9cvf">
          <ref type="uppgift">2017/18:UbU20</ref>
          <ref type="ref_dok_id">H501UbU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU20</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DavT3Qm3uNSPfXjH1Z4mSF"/>
        <correspContext corresp="i-DavT3Qm3uNSPfXjH1Z4mSF">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UBKMMS2Ysqpu2gQYETkPn5"/>
        <correspContext corresp="i-UBKMMS2Ysqpu2gQYETkPn5">
          <ref type="uppgift">2017/18:UbU19</ref>
          <ref type="ref_dok_id">H501UbU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU19</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:2341 av Daniel Riazat m.fl. (V) Fritidshem</div>
      </div>
      <div type="motBody">
        <div type="motProposal" subtype="förslag">
          <head xml:id="i-QmLgB9BTb7PVZQkCqsEChn">
            Förslag till riksdagsbeslut
          </head>
          <list style="ol">
            <item xml:id="i-4AR1CNeq94KohwKJGnQe5a">
              Riksdagen ställer sig bakom det som anförs i motionen om att
              regeringen bör ge Skolverket i uppdrag att ta fram rekommendationer
              för gruppernas storlek och personaltäthet i fritidshemmen och
              tillkännager detta för regeringen.
            </item>
            <item xml:id="i-UREzQAhGajbu5kLMApLM46">
              Riksdagen ställer sig bakom det som anförs i motionen om att
              utreda utvecklade möjligheter till vidareutbildning och validering
              för anställda på fritidshem som saknar pedagogisk högskoleexamen
              och tillkännager detta för regeringen.
            </item>
            <item xml:id="i-JNYuWbJLXGHbNW1ZXVCwqk">
              Riksdagen ställer sig bakom det som anförs i motionen om att
              återkomma med förslag om att arbetsmiljölagen ska omfatta elever
              i fritidshem på ett liknande sätt som den omfattar elever i grund-
              och gymnasieskola, och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-2f6jQnEsxh9HpJoTvqPB32">
            Fritidshem med hög pedagogisk kvalitet
          </head>
          <p xml:id="i-51N2BkQ4TtUqjj7xXrQDC3">
            Fritidshemmen är en del av en samlad skoldag och ska därför hålla
            lika hög kvalitet som skolan. Många barn börjar och slutar sin
            dag på fritidshemmet. Tyvärr vistas många av dem i en torftig
            och osäker miljö eftersom grupperna är för stora och personalen
            för få för att en meningsfull verksamhet ska kunna erbjudas. En
            satsning på ökad personaltäthet i fritidshemmen är helt nödvändig
            för att förbättra arbetsmiljön för både anställda och barn. Det
            skulle förbättra möjligheterna att bedriva en meningsfull verksamhet
            med hög pedagogisk kvalitet. Därför kom Vänsterpartiet överens
            med regeringen om ett förslag till sådan satsning i budgetpropositionen
            för 2016.
          </p>
          <p xml:id="i-FcEzG13kMZHx6o7iDzJtd7">
            Denna satsning är dock inte hela lösningen när det gäller personalsituationen
            på fritids. Även om situationen blivit något bättre efter Vänsterpartiets
            överenskommelse med regeringen så är det inte tillräckligt. År
            1990 var det i genomsnitt 8,3 barn per årsarbetare i fritidshemmen.
            Läsåret 2015/16 var antalet barn per årsarbetare mer än dubbelt
            så stort: 21,9. Även huvudmännen behöver göra satsningar för att
            öka personaltätheten. Enligt Skolverket är personal med pedagogisk
            högskoleexamen mycket vanligare i kommunala fritidshem än i fristående,
            50 procent jämfört med 24 procent hösten 2015. Bland fristående
            fritidshem hade hälften av personalen ”övrig” utbildning, vilket
            innebär att de inte har någon utbildning för arbete med barn.
            I dag saknas dock riktmärken för hur stora grupper som är rimliga
            och hur mycket personal som bör finnas. Regeringen har tidigare
            gett Skolverket i uppdrag att återinföra rekommendationer gällande
            gruppstorlek och personaltäthet i förskolan. Vi anser att sådana
            rekommendationer också bör finnas när det gäller fritidshemmen.
            Regeringen bör ge Skolverket i uppdrag att ta fram rekommendationer
            för gruppernas storlek och personaltäthet i fritidshemmen. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-NBuuirXBJhUEy3XovWq5EK">
            Personal med rätt utbildning
          </head>
          <p xml:id="i-KhDvARXA9G9QfoG69h5ksf">
            Precis som för skolväsendet i övrigt är situationen vad gäller
            personalförsörjning i fritidshemmen bekymmersam. Alltför få utbildar
            sig till fritidspedagoger i förhållande till de behov som finns.
          </p>
          <p xml:id="i-CGqgEBmGaAXaiX4QWXDA5F">
            Fritidshemmens verksamhet ska hålla hög pedagogisk kvalitet och
            för oss är det en självklarhet att andelen personal med fritidspedagogexamen
            eller annan pedagogisk högskoleexamen behöver öka. På både nationell
            och lokal nivå behöver man arbeta för att göra yrket attraktivare,
            för att fler ska söka sig dit. De som redan är anställda på fritidshemmen
            men som saknar relevant utbildning bör dock också vara en självklar
            målgrupp att rikta särskilda insatser till.
          </p>
          <p xml:id="i-CwE4tmdL617PAQH5oATs8E">
            Det bör därför utredas om utvecklade möjligheter till vidareutbildning
            och validering för anställda på fritidshem som saknar pedagogisk
            högskoleexamen. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-UNusTtfJr1PYx4JggsiEK">
            Arbetsmiljölagen och fritidshemmen
          </head>
          <p xml:id="i-GApBd4Rkje21hwZSDM3K3G">
            Arbetsmiljölagen gäller i dag för elever i grund- och gymnasieskola
            (inklusive förskoleklassen, sameskolan, specialskolan, särskolan
            och gymnasiesärskolan). Frågan om huruvida arbetsmiljölagen även
            ska omfatta förskolan och fritidshemmen har diskuterats och utretts
            flera gånger, senast i betänkandet Bättre arbetsmiljöregler I.
            Samverkan, utbildning, avtal m.m. (SOU 2006:44). Utredningens
            slutsats var att det behövs förbättringar av såväl den fysiska
            som den psykosociala arbetsmiljön i förskola och fritidshem, men
            att det skulle kunna ske inom ramen för befintliga institutioner
            och strukturer, bl.a. genom en förstärkt skollagstiftning och
            bättre samarbete mellan myndigheter. I direktiven till utredningen
            ingick emellertid endast att ta ställning till om just arbetsmiljölagen
            skulle föreslås gälla i förskola och fritidshem. Därför lämnade
            utredaren inga konkreta förslag till förändring av övrig lagstiftning
            eller myndigheters regleringsbrev. Någon sådan avgörande förbättring,
            med avseende på arbetsmiljön i förskola och fritidshem, vare sig
            av lagstiftning eller av myndigheternas uppgifter och skyldigheter,
            har ännu inte genomförts.
          </p>
          <p xml:id="i-HbpxPPNp666QG31PQ6Weo9">
            Frågan om arbetsmiljölagens tillämpning handlar inte bara om
            ett långsiktigt systematiskt arbetsmiljöarbete utan också om konkreta
            och mer eller mindre akuta arbetsmiljörisker. Ibland hänvisas
            det till att när stora risker finns så kan Arbetsmiljöverket eller
            skyddsombud vidta åtgärder till skydd för personalen och på så
            sätt skyddas även barnen indirekt. Men risker kan se olika ut
            beroende på om det är vuxna eller små barn som ska skyddas.
          </p>
          <p xml:id="i-UKKwnsq7c6RFUPATAziqKX">
            Eftersom arbetsmiljölagen gäller för övriga skolformer (undantaget
            förskolan) men inte för fritidshemmen så varierar arbetsmiljöskyddet
            för yngre skolbarn under dagen. En olycka som sker under skoltid
            kan anmälas till Arbetsmiljöverket, men det gäller inte för samma
            olycka före eller efter skoltid, trots att verksamheten ofta bedrivs
            i samma lokaler. Detta är inte rimligt.
          </p>
          <p xml:id="i-KL1PVnQU95dD16m4uv2Rc9">
            Det finns förstås flera olika vägar att gå för att förbättra
            arbetsmiljön för barnen i fritidshem. Arbetsmiljölagen bör vara
            ett av dessa verktyg. Regeringen bör därför återkomma med förslag
            om att arbetsmiljölagen ska omfatta elever i fritidshem på ett
            liknande sätt som den omfattar elever i grund- och gymnasieskola.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-BcY34pLKJqb5pS1SKWoj83">
              Daniel Riazat (V)
            </item>
            <item xml:id="i-BgwJxHgmfZEbE3qDGad9mm">
              Ulla Andersson (V)
            </item>
            <item xml:id="i-DUMMaVcXMpNGMRCJbtQDTj">
              Ali Esbati (V)
            </item>
            <item xml:id="i-MbhCdL2ssYN9oLBezhdtaM">
              Christina Höj Larsen (V)
            </item>
            <item xml:id="i-ULGQF3n1ov6eGBw3TKjbdZ">
              Momodou Jallow (V)
            </item>
            <item xml:id="i-8Z5AHQeTqGbfu3UcgAQpMo">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
