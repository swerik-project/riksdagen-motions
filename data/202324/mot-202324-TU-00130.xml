<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-00130">
  <teiHeader>
    <fileDesc>
      <titleStmt>
        <title>Besiktningsgaranti</title>
        <author corresp="i-Y6pV2kmHmseFnW9xv9t8yX">av Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:130 av Eric Palmqvist (SD)</title>
          <idno type="rdwebb">HB02130</idno>
          <rs type="number">130</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB02130/text</ref>
          <ref type="dokument_url_html">https://data.riksdagen.se/dokument/HB02130</ref>
          <ref type="dokumentstatus_url_xml">https://data.riksdagen.se/dokumentstatus/HB02130</ref>
          <ref type="pdf">https://data.riksdagen.se/fil/26A62393-7126-484D-9BC4-C58F1933A954</ref>
          <ref type="docx">https://data.riksdagen.se/fil/B5E006CD-D632-4D67-9AA2-5EDB38948699</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RpydKf5aTXSXqvHGuTT3DP" type="signed"/>
        <correspContext corresp="i-RpydKf5aTXSXqvHGuTT3DP">
          <note type="signatory" corresp="i-Y6pV2kmHmseFnW9xv9t8yX"/>
        </correspContext>
        <correspAction xml:id="i-9nKmhbieoWHqEmVFwxHLjP" type="submitted">
          <date when="2023-09-26"/>
          <time when="16:07:22"/>
        </correspAction>
        <correspAction xml:id="i-3U51xYGUra9XrxTiEMg5yN" type="reviewed">
          <date when="2023-09-26"/>
          <time when="16:18:50"/>
        </correspAction>
        <correspAction xml:id="i-F1b9w9KULps6F9Q2ooUvRX" type="referred">
          <date when="2023-10-17"/>
        </correspAction>
        <correspAction xml:id="i-TWWojGfekE7Cvnipe7qWMp" type="assigned">
          <date when="2024-04-11"/>
          <time when="15:29:29"/>
        </correspAction>
        <correspContext corresp="i-TWWojGfekE7Cvnipe7qWMp">
          <ref type="assignedTo">Trafikutskottet</ref>
        </correspContext>
        <correspAction xml:id="i-RnN4d6avip3Gco4zkmW6fo" type="behandlas_i"/>
        <correspContext corresp="i-RnN4d6avip3Gco4zkmW6fo">
          <ref type="uppgift">2023/24:TU13</ref>
          <ref type="ref_dok_id">HB01TU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU13</ref>
          <ref type="ref_dok_titel">Vägtrafik- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:130 av Eric Palmqvist (SD) Besiktningsgaranti
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Seqw2qD1NBYoLhboGh6rtn">
            Förslag till riksdagsbeslut
          </head>
          <list>
            <item xml:id="i-UtN5Gkz8QSYYLh4dKNm8zt" sortKey="Yrkande 1">
              Riksdagen ställer sig bakom det som anförs i motionen om att
              utreda möjligheten att införa en besiktningsgaranti och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-YREe4yR6bsPL8RrTYAufUK" type="h1">
            Motivering
          </head>
          <p xml:id="i-Sq9TYo5DuDtPZ2aPhS3VCA">
            Som ägare till ett fordon som är avsett att framföras på allmän
            väg är man skyldig att kontrollbesikta detta inom ett givet tidsintervall
            som är olika långt beroende på fordonstyp. Konsekvensen av att
            inte besikta fordonet inom intervallet är att fordonet får körförbud
            och därmed inte får nyttjas förrän en besiktning är genomförd.
          </p>
          <p xml:id="i-Uq2hg5aTcQkHWsC7Kw2MWE">
            I Sverige finns besiktningsstationer från Kiruna i norr till
            Trelleborg i söder. Detta borde borga för att man oavsett var
            man bor i landet ges rimliga möjligheter att besikta sitt fordon
            för att undvika att körförbud inträder.
          </p>
          <p xml:id="i-JBxLsQ7zhWErtdsyar9bv5">
            Sedan besiktningsmarknaden avreglerades har emellertid antalet
            besiktningsstationer i storstadsregionerna blivit fler medan de
            på andra håll i landet blivit färre eller i alla fall sämre bemannade
            och därmed fått försämrade öppettider. När totalt sett fler stationer
            har öppnats, inom olika bolag som konkurrerar om samma besiktningstekniker,
            har servicen i vissa delar utarmats på ett sätt som får långtgående
            konsekvenser.
          </p>
          <p xml:id="i-Cs3bPGaumUazwKMmTyEKZC">
            I vissa delar av landet där det är glest mellan besiktningsstationerna
            kan avsaknaden av en tekniker med behörighet att besikta exempelvis
            släpvagnar eller motorcyklar inne­bära att berörda fordonsägare
            tvingas att köra tiotals mil i enkel riktning för att få fordonet
            besiktat eftersom den eller de närmaste stationerna inte längre
            kan erbjuda annat än besiktning av personbilar. På andra håll
            är bristen på tekniker så omfattande att det inte går att få något
            fordon, oavsett fordonstyp, besiktat på hemorten på flera månader.
          </p>
          <p xml:id="i-8bVxdmuZkiLnGxWEHL2Pup">
            Att ha god framförhållning är heller inte alltid möjligt. Det
            finns flera scenarier då det inte är möjligt men vanligast torde
            vara att ett fordon kan behöva besiktas för att få börja nyttjas
            efter att ha varit avställt och obesiktat vid ägarbyte.
          </p>
          <p xml:id="i-LkVBKA7aWsMtedCyopahja">
            Inte bara ägare till privata fordon drabbas av att behöva färdas
            långa sträckor för att få sina fordon besiktade i tid för att
            undvika körförbud. Även kommuner, regioner och företag drabbas
            när exempelvis fordon som används inom hemtjänst och liknande
            måste tas ur tjänst en hel dag för att besiktas på annan ort.
            Något som dessutom medför andra kostnader då personal måste avsättas
            för att ombesörja transporten.
          </p>
          <p xml:id="i-JuwVrcCHmnxVAtguMqwE2L">
            Min uppfattning är att en utgångspunkt bör vara att om staten
            kräver att fordons­ägarna ska leva upp till det lagstadgade kravet
            på att besikta sina fordon inom stipulerat intervall så ligger
            ett stort ansvar på staten att möjliggöra detta i alla delar av
            landet. Detta då det knappast är rimligt att fordonsägare tvingas
            att välja mellan att köra trots körförbud eller avsätta en hel
            dag för att besikta ett fordon tiotals mil från hemorten för att
            leva upp till det som lagen föreskriver.
          </p>
          <p xml:id="i-KwX7k74pQ7yB1PZt7vhSFx">
            Det vore därför rimligt att låta utreda huruvida det är möjligt
            att införa någon form av besiktningsgaranti, med vårdgarantin
            som inspirationskälla. En sådan garanti skulle syfta till att
            stärka fordonsägarnas rätt till besiktningstid inom en fastställd
            tid från första försöket att göra en bokning och inom ett område
            baserat på antingen en maximal kör­sträcka eller uppskattad restid
            från hemorten. I de fall fordonsägaren inte erbjuds detta ska
            fordonet heller inte meddelas körförbud fram till dess att fordonsägaren
            erbjudits en godtagbar möjlighet att utföra besiktningen.
          </p>
        </div>
        <div type="motSignatures">
          <list>
            <item xml:id="i-Q55qRJqjcXAUPAUFqiReiy" who="i-Y6pV2kmHmseFnW9xv9t8yX">
              Eric Palmqvist (SD)
            </item>
          </list>
        </div>
      </div>
    </body>
  </text>
</TEI>
