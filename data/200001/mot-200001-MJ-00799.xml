<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0799/mot_200001_MJ_0799-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ799 pnr: mp351
          </p>
          <p>
            Motion till riksdagen 2000/01:MJ799
          </p>
          <p>
            av Barbro Feltzing (mp)
          </p>
          <p>
            Master för mobiltelefoni och elektromagnetiska strålningens effekter
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att forskning på mobiltelefonantenner bör ökas.
            2. Riksdagen tillkännager för regeringen som sin mening vad i
            motionen anförs om att försiktighetsprincipen bör gälla vid uppsättning
            av mobiltelefonantenner. 3. Riksdagen tillkännager för regeringen
            som sin mening vad i motionen anförs om en rekommendation om säkerhetsavstånd
            = till mobiltelefonantenner. 4. Riksdagen tillkännager för regeringen
            som sin mening vad i motionen anförs om mätning och säkerhetsavstånd
            till basstationerna i UMTS- systemet.
          </p>
          <p>
            Människor oroas av alla sändare i närmiljön
          </p>
          <p>
            I takt med den enorma ökningen av mobiltelefoner, ökar också
            antalet sändare som sätts upp för att tillgodose det ökade behovet.
            Sändarna sätts upp på hyreshus, master och vattentorn. För att
            få en bra täckningsgrad, som också är ett — försäljningsargument,
            behövs = alltfler sändare, antenner, vilka vidarebefordrar signalerna
            från mobiltelefonerna. Antennerna sätts upp allt närmare vår boendemiljö,
            på husväggarna utanför våra bostäder. Antennerna utsänder elektromagnetisk
            strålning och bidrar till att vår omgivande luft alltmer fylls
            ut av mikrovågor. Hur vi människor kan skadas av elektromagnetisk
            strålning är inte helt utrett, men att vi påverkas är helt klart.
            En stor undersökning om påverkan från mobiltelefoner har nyligen
            utförts av Kjell Hansson Mild i Umeå, där 11.000 personer har
            berättat om de besvär de har fått genom att tala i
          </p>
          <p>
            43
          </p>
          <pb facs="riksdagen-motions-pdf/data/200001/mot_200001_MJ_0799/mot_200001_MJ_0799-0002.pdf"/>
          <p>
            2000/01:MJ799
          </p>
          <p>
            44
          </p>
          <p>
            mobiltelefon. Undersökningen visar klart på sambandet mellan
            elektromagnetisk strålning och påverkan på oss människor. Forskning
            på elektromagnetisk strålning pågår i hela världen med en del
            oroande resultat för vad ökad strålning kan innebära för djur
            och människor. Man kan säga att vi befinner oss mitt i ett gigantiskt
            experiment av korsande elektromagnetiska fält. Ingen vet nu vad
            det kommer att få för betydelse i framtiden. Försiktighetsprincipen
            bör gälla vid uppsättning av mobiltelefon- antenner och rekommendation
            för säkerhetsavstånd till antennerna bör ställas
          </p>
          <p>
            upp.
          </p>
          <p>
            Fortsatt forskning om basstationer är nödvändig
          </p>
          <p>
            Forskning om elektromagnetisk strålning från mobiltelefonantenner
            har gjorts i Göteborg av docent Yngve Hamnerius, vilken visar
            att strålningen från basstationerna är mindre än från telefonerna.
            Det behövs ökad forskning, dels för att människor skall slippa
            oroas, dels för att det verkligen saknas inom detta fält. Vi vet
            idag inte vad som händer i en framtid med hela tiden ökande mängd
            elektromagnetisk strålning. I en interpellation till näringsministern
            lovades att undersökningsarbetet med sändares strålning skulle
            ökas. Rådet för arbetslivsforskning har dock fått minskade anslag
            vilket dessvärre minskar möjligheten för forskning på elektromagnetiska
            fält.
          </p>
          <p>
            Nya generationens mobiltelefoner
          </p>
          <p>
            Den nya generationens mobiltelefoner, det s.k. UMTS-systemet,
            kommer att kräva fyra gånger så många basstationer eller antenner
            för att täckningsgraden skall bli tillfredsställande. I och med
            att dessa nya basstationer sätts upp, ökar naturligtvis också
            kravet på att mäta strålningen och att titta på säkerhetsavstånden
            till basstationerna. Detta bör göras innan utbyggnaden har kommit
            alltför långt.
          </p>
          <p>
            Stockholm den 19 september 2000
          </p>
          <p>
            Barbro Feltzing (mp)
          </p>
        </div>
      </div>
    </body>
  </text>
</TEI>
