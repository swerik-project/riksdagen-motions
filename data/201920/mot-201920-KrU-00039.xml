<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00039">
  <teiHeader>
    <fileDesc>
      <titleStmt>
        <title>med anledning av prop. 2018/19:136 Ett modernt public service nära publiken - Villkor 2020-2025</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:39 av Vasiliki Tsouplaki m.fl. (V)</title>
          <idno type="rdwebb">H70239</idno>
          <rs type="number">39</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H70239/text</ref>
          <ref type="dokument_url_html">http://data.riksdagen.se/dokument/H70239</ref>
          <ref type="dokumentstatus_url_xml">http://data.riksdagen.se/dokumentstatus/H70239</ref>
          <ref type="docx">http://data.riksdagen.se/fil/6200A8C0-4141-4362-AEE9-A5A455FD1E7A</ref>
          <ref type="pdf">http://data.riksdagen.se/fil/1B0FC47E-841C-4354-AC6F-F3B99BB626D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UspBxKQTQQEQA2PrSGDhaQ" type="basedOn"/>
        <correspContext corresp="i-UspBxKQTQQEQA2PrSGDhaQ">
          <ref>Proposition 2018/19:136</ref>
        </correspContext>
        <correspAction xml:id="i-5RNUoUQABvb7L3nKrVLZ4Y" type="signed"/>
        <correspContext corresp="i-5RNUoUQABvb7L3nKrVLZ4Y">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-Ka7dYmD1paZRGytYvPQzC5" type="submitted">
          <date when="2019-09-17"/>
          <time when="14:59:44"/>
        </correspAction>
        <correspAction xml:id="i-Y11uqQ1WKREdpbfvdH9Ubj" type="reviewed">
          <date when="2019-09-19"/>
          <time when="16:37:27"/>
        </correspAction>
        <correspAction xml:id="i-Nka15c42iU8kx4DX1u4JBH" type="dismissed">
          <date when="2019-09-20"/>
        </correspAction>
        <correspAction xml:id="i-Wf4bfLFTQhnEBv7vigvG7m" type="referred">
          <date when="2019-09-24"/>
        </correspAction>
        <correspAction xml:id="i-LdB2JCzpWwvrYx6FHbY5Aa" type="assigned">
          <date when="2019-10-23"/>
          <time when="16:21:27"/>
        </correspAction>
        <correspContext corresp="i-LdB2JCzpWwvrYx6FHbY5Aa">
          <ref type="assignedTo">Kulturutskottet</ref>
        </correspContext>
        <correspAction xml:id="i-FFzr3DLxeSoDToFpS22AWT" type="behandlas_i"/>
        <correspContext corresp="i-FFzr3DLxeSoDToFpS22AWT">
          <ref type="uppgift">2019/20:KrU2</ref>
          <ref type="ref_dok_id">H701KrU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU2</ref>
          <ref type="ref_dok_titel">Villkor och riktlinjer för radio och tv i allmänhetens tjänst 2020-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XMBdPrTF47HHe4oCpYYswD" type="motHeader">
        <div xml:id="i-Y56ZrYs3YDJF4LEqtT1LaL" type="motTitle">
          Motion till riksdagen 2019/20:39 av Vasiliki Tsouplaki m.fl.
          (V) med anledning av prop. 2018/19:136 Ett modernt public service
          nära publiken – Villkor 2020–2025
        </div>
      </div>
      <div xml:id="i-96SNT3M6LTq1hkwf358MG9" type="motBody">
        <div xml:id="i-EJx52mWb6asUFxzrUWhLdQ" type="motProposal" subtype="förslag">
          <head xml:id="i-7LzCNZEigrtcTrQMWDB1JF">
            1 Förslag till riksdagsbeslut
          </head>
          <list xml:id="i-15jKew8zqPKpPuafSQMDmp" style="ol">
            <item xml:id="i-6uzT8Yz7gmgRiADdSYLSvT">
              Riksdagen avslår propositionen i den del som avser förslaget
              om att andra bör få anmäla tjänster till förhandsprövning.
            </item>
            <item xml:id="i-JESzRyHCWAvxYkQoro1hJM">
              Riksdagen avslår propositionen i den del som avser förslaget
              om att Sveriges Television och Sveriges Radio i sin nyhetsverksamhet
              ska ta hänsyn till kvalitativa nyhetsmediers konkurrensförutsättningar.
            </item>
            <item xml:id="i-15f528xYoJCzh9beysaU8o">
              Riksdagen ställer sig bakom det som anförs i motionen om att
              regeringen bör formulera enskilda uppdrag rörande minoritetsspråken
              till bolagen och tillkännager detta för regeringen.
            </item>
            <item xml:id="i-73QFq5br5rp3rQ6NHzNp8p">
              Riksdagen ställer sig bakom det som anförs i motionen om att
              en uppräkning bör göras motsvarande det överskott som uppkommit
              på public service-kontot under 2019 men till högst 4 procent av
              nuvarande nivå under 2020 och därefter 2 procent (inklusive Rikabmedlen)
              och tillkännager detta för regeringen.
            </item>
          </list>
        </div>
        <div xml:id="i-TYpGvqnKyBrXSCmNogkiTo" type="motContent">
          <head xml:id="i-PMuezW7iDPVmHMRyKfK6Cx" type="h1">
            2 Inledning
          </head>
          <p xml:id="i-LhB395BpVQk37wkufbcPcP">
            Fria, självständiga och oberoende medier utgör en viktig grundsten
            i bygget av en stabil demokrati. I Sverige finns en mycket lång
            tradition av tryck- och yttrandefrihet och dagens medielandskap
            innehåller en stor mångfald av privata och gemensamt ägda tv-
            och radiokanaler och tidningar. Det är via de offentligt finansierade
            företagen Sveriges Television (SVT), Sveriges Radio (SR) och Utbildningsradion
            (UR), de vi sammantaget i dag kallar public service, och deras
            breda uppdrag som befolkningen tillförsäkras bl.a. opartisk samhällsinformation,
            nyheter, underhållning och kulturupplevelser. Att såväl journalistiken
            som hela public service står oberoende i förhållande till politiken
            är helt grundläggande.
          </p>
          <p xml:id="i-JKJLnQRYMbHJDeLQGbk433">
            Regeringen har i sin proposition om villkor och riktlinjer för
            public service under tillståndsperioden 2020–2025 bl.a. föreslagit
            att kärnuppdraget för public service-företagen ska breddas, att
            företagen ska få möjlighet att stärka sin journalistiska bevakning
            i svagt bevakade områden och att fler ska få möjlighet att begära
            förhands­prövning. Vänsterpartiet instämmer med en del av regeringens
            bedömningar men ställer sig kritiska till andra. Den tekniska
            utvecklingen har på mycket kort tid påverkat hur vi tar del av
            nyheter, radio och tv. Det har inneburit nya affärsmodeller, nya
            arbetssätt och ekonomisk påfrestning för såväl public service
            som för de privata aktörerna. Det finns därmed många skäl att
            i grunden se över riktlinjerna för public service. Vi beklagar
            att alltför många delar i denna översyn har riktats mot konkurrenssituationen
            mellan public service och privata/kommersiella medier, och i denna
            behandling verkar public service dra det kortaste strået. Vi menar
            att arbetet för nya villkor snarare borde syfta till att vässa
            public service och fokusera på att bolagen ska få så bra förutsättningar
            som möjligt för att hänga med i digitaliseringen och skapa högkvalitativa
            program som kan nå hela befolkningen. För att public service ska
            kunna fylla sitt uppdrag krävs bl.a. en god och långsiktig finansiering,
            hög legitimitet hos svenska folket och oberoende gentemot statsmakten,
            politiker och näringsliv.
          </p>
          <p xml:id="i-2byxPEDNNNKWGoTGivSctZ">
            Vänsterpartiet vill ha en bred radio och tv i allmänhetens tjänst
            med ett utbud som gör att den som vill kan klara sig utan kommersiella
            kanaler och dyra abonnemang och ändå få tillgång till information,
            underhållning och utbildning. För många är det i dag självklart
            att ta del av public service-utbudet på en rad olika plattformar.
            Traditionella radio- och tv-sändningar i marknätet står sig fortfarande
            starka, men för allt fler är det naturligt att ta del av nyheter
            och andra program via dator och mobiltelefon vid en tidpunkt som
            de själva väljer. Att utöka kärnverksamheten så att även de egna
            platt­formarna på fritt tillgängliga och öppna delar av internet
            inkluderas är ett steg i rätt riktning. Vi delar regeringens bedömning
            att detta steg kan tas redan nu men att det är mycket viktigt
            inför nästa sändningsperiod att få lagstiftning på plats som ger
            möjlighet till granskning av saklighet och opartiskhet även på
            internet.
          </p>
          <head xml:id="i-G4S43CaxdkevEDqsS32dYr" type="h1">
            3 Förhandsprövningen
          </head>
          <p xml:id="i-4RwwsqVNcaL45mufcJvGpd">
            Förhandsprövningen innebär att nya programtjänster eller andra
            viktigare tjänster som public service-bolagen vill lansera måste
            anmälas till regeringen och Myndigheten för press, radio och tv
            för prövning och godkännande. Det som prövas är tjänstens marknadspåverkan
            och hur den bidrar till att uppfylla uppdraget i allmänhetens
            tjänst. Regeringen föreslår nu att andra aktörer ska kunna anmäla
            tjänster till förhands­prövning. Vänsterpartiet menar att detta
            förslag är mycket problematiskt och ett hot mot programföretagens
            oberoende.
          </p>
          <p xml:id="i-Q7KKeYTZL3zKzXdDKpHKNM">
            Konstitutionsutskottet har vid två tillfällen gjort bedömningen
            att förhandspröv­ningen i sin nuvarande form inte strider mot
            yttrandefrihetsgrundlagen. Vid båda dessa tillfällen har faktumet
            att tjänsterna endast kan anmälas av public service-företagen
            själva lyfts fram som en faktor till varför det är gångbart. Både
            konstitutionsutskottet (2013/14:KU3y) och regeringen (2010/11:KU20)
            slår fast att det är kombinationen av att endast nya tjänster
            prövas samtidigt som endast programföretagen kan avgöra vad som
            ska prövas utgör grunden för bedömningen att förhandsprövningen
            inte går emot yttrandefrihetsgrundlagen. Vad som har förändrats
            sedan den borgerliga regeringen och KU gjorde den bedömningen
            framgår inte av propositionen. Vi uppfattar att det saknas en
            ordentlig konsekvensanalys av hur förslaget till nya förutsättningar
            påverkar t.ex. etableringsfrihet och principen om förbud mot hindrande
            åtgärder.
          </p>
          <p xml:id="i-9F6EwqqvM2WQBXcXFypqBf">
            Vi oroar oss för att den teoretiska gränsen mellan att granska
            innehåll och form inte är så tydlig i praktiken. Ska man ta ställning
            till om en tjänst konkurrerar och om den innebär en väsentlig
            förändring av nuvarande utbud måste man förstås också titta på
            vad tjänsten innehåller.
          </p>
          <p xml:id="i-9rboa2oKEnmupSnL2vexEp">
            Med regeringens förslag om att även tillåta andra aktörer att
            anmäla nya tjänster sätter man public service-bolagen i en knepig
            sits konkurrensmässigt. Förslaget innebär att man ger kommersiella
            intressen, som är konkurrenter till public service, ett stort
            inflytande över programföretagens arbete och utveckling. I och
            med att medieland­skapet förändras snabbt och så även förutsättningarna
            så riskerar förslaget att bakbinda public service-bolagen. Behovet
            av en eventuell förhandsprövning blir en fråga som beaktas då
            förslag bedöms. Vid en prövning kan man behöva redovisa idéer
            och affärsmodeller som i ett privat bolag klassas som affärshemligheter.
            Vi menar att man på allvar ska beakta risken att systemet framkallar
            en sorts självcensur.
          </p>
          <p xml:id="i-UDVWovrdENVLEmgXeeYLsz">
            Oberoendet för public service behöver stärkas snarare än att
            utmanas med ett nytt system för förhandsprövning. Det är beklagligt
            att regeringen har svängt sedan kommittéarbetet och nu vill förändra
            systemet för förhandsprövning igen. Vänsterpartiet menar att det
            är mycket problematiskt att man väljer att i så stor utsträckning
            gå public service-företagens konkurrenter till mötes. Vi delar
            därmed inte regeringens bedömning att förslaget till ny modell
            för förhandsgranskning inte strider mot censurförbudet, etableringsfriheten
            och den redaktionella friheten. Detta är centrala delar av yttrande­frihetsgrundlagen
            och borde väga tyngre i detta sammanhang.
          </p>
          <p xml:id="i-ECcyRnQcCUWRWPaWbw12Dd">
            Riksdagen bör avslå propositionen i den del som avser förslaget
            om att andra får anmäla tjänster till förhandsprövning. Detta
            bör riksdagen besluta.
          </p>
          <head xml:id="i-XhzY6udSTVf4Cx5jBsB8sr" type="h1">
            4 Beredskap och säkerhet
          </head>
          <p xml:id="i-NNN8DZ8XjV7Yx1UyhQcMkc">
            Att tydliggöra och skriva in SVT:s och SR:s roll i totalförsvaret
            genom ett bered­skapsuppdrag är positivt. Även om en del farhågor
            lyfts om hur uppdraget påverkar oberoendet ser vi inte att den
            risken är överhängande. Kravet på planlagd utbildnings- och övningsverksamhet
            är nödvändigt för att totalförsvaret ska fungera vid kris eller
            krig. Skrivningarna som nu förs in innebär att programföretagen
            har rätt att ställa krav på finansiering för att kunna fullfölja
            sitt uppdrag och dessa krav måste sedan bli bemötta. De senaste
            åren har t.ex. SVT:s säkerhetskostnader fyrdubblats.
          </p>
          <head xml:id="i-3UWnTY38oMoTznNsfmSC9d" type="h1">
            5 Sändningarnas innehåll
          </head>
          <p xml:id="i-AJmaPoe5uhYHqqa5FQPsVg">
            I propositionen framgår att regeringen har en hög ambitionsnivå
            för public service med fortsatt bredd i programutbudet och fokus
            på att spegla hela landet. Vi välkomnar den ambitionsökning som
            framgår i uppdraget att stärka den journalistiska bevakningen
            i svagt bevakade områden. Tyvärr har man inte tagit i beaktande
            att den nya målsätt­ningen innebär betydande kostnadsökningar
            och vi har därför i avsnittet rörande finan­sieringen argumenterat
            för att bolagen behöver få ekonomisk förstärkning.
          </p>
          <head xml:id="i-2P6twbw9MmgKjrgcAybHfK" type="h1">
            6 Ett stärkt nyhetsuppdrag
          </head>
          <p xml:id="i-Bvdr4Sd5YgHmB4UQoQEhRq">
            Public service roll för att spegla hela landet och befolkningens
            mångfald samt för att bidra till att synliggöra vårt samhälles
            komplexitet är mycket viktig. Länder med ett starkt public service
            har invånare som är mer insatta i politik och samhällsfrågor.
            En central del i detta är nyhetsförmedlingen. Tyvärr ser vi att
            det finns problematiska skrivningar i regeringens förslag som
            innebär motsättningar mellan de olika uppdragen. Detta kan skapa
            osäkerhet hos public service-bolagen och hämma den viktiga nyhetsrapporteringen.
            Det är formuleringarna om att ”stärka bevakningen i svagt bevakade
            områden” och samtidigt ”ta hänsyn till kvalitativa nyhetsmediers
            konkurrens­förutsättningar” som är svårtolkade. På vilket sätt
            ska den här hänsynen tas? Innebär det att public service inte
            ska finnas där det redan finns annan lokalmedia? Får man rapportera
            från de mindre orterna i ett län men inte centralorten om de kommersiella
            medierna har sitt fokus där? Ska konkurrenternas ekonomiska förhållanden
            undersökas för att fastställa huruvida företagen klarar av konkurrensen?
            I nästa led ska man sedan bedöma om konkurrenten kan anses vara
            en kvalitativ nyhetsaktör. Från Vänsterpartiets sida värnar vi
            en mångfald av medier och ser hur viktigt det är för att få många
            perspek­tiv belysta, många historier berättade och säkerställa
            en stark tilltro till journalistiken hos befolkningen. Många av
            de privata mediebolagen har upplevt ekonomiska svårig­heter de
            senaste åren och det är oroande att utvecklingen gått mot ett
            fåtal större aktörer och minskad lokal bevakning. Detta måste
            adresseras på allvar i den nationella mediapolitiken men inte
            styra regleringen av public service. Vi anser inte att det är
            public service som utgör ett hot mot den lokala mediemarknaden.
            Denna uppfattning förstärktes av vad som framkom under riksdagens
            utfrågning om framtidens public service (2017). Där menade den
            inbjudna forskaren att den internationella forskningen finner
            väldigt lite bevis för att public service skulle ha en negativ
            marknadspåverkan. Forskningen visar däremot att public service
            vässar de kommersiella mediebolagen och driver på deras investeringar
            och satsningar på mer samhälls- och nyhetsjournalistik.
          </p>
          <p xml:id="i-Xm1eNajWWSL6rhyf3B49yJ">
            Riksdagen bör avslå propositionen i den del som avser förslaget
            om att Sveriges Television och Sveriges Radio i sin nyhetsverksamhet
            ska ta hänsyn till kvalitativa nyhetsmediers konkurrensförutsättningar.
            Detta bör riksdagen besluta.
          </p>
          <head xml:id="i-2LNwywvDpymjVPELUzKy5V" type="h1">
            7 Fokus på ljud respektive rörlig bild i nyhetsverksamheten
          </head>
          <p xml:id="i-8gL6RBHoaZkHgJVAGgBnPr">
            Regeringen bedömer att fokus på ljud och bild i nyhetsverksamheten
            bör kvarstå. Vi menar att gränsdragningen är svår men vi ställer
            oss bakom den nuvarande skrivningen. Vi tolkar skrivningen som
            att det finns möjlighet att göra avsteg när det är nödvändigt.
            En sådan situation kan vara när programföretagen snabbt behöver
            nå ut med information kring en akut händelse eller av tillgänglighetsskäl.
            Public service har höga förtroende­siffror och det är till dess
            kanaler människor ofta vänder sig för att få information som känns
            tillförlitlig. För att fortsatt kunna förvalta det förtroendet
            och kunna vara en viktig nyhetsaktör måste det vara möjligt att
            uppdatera med ny text på en plattform utan att för varje gång
            behöva spela in nya ljud eller bildklipp.
          </p>
          <p xml:id="i-SdVSxo1QTgwmcRiaLhS634">
            Vi menar även att allt fler mediaföretag blir multimediala, dvs.
            sänder tv och poddradio och använder text. Det är då naturligt
            att även public service i viss mån får utrymme att följa med i
            den utvecklingen. Det är otroligt viktigt att den här inriktningen
            med fokus på ljud och bild inte skapar hinder för att på bästa
            sätt och med den senaste tekniken tillgängliggöra programinnehåll
            för personer med funktionsnedsättning.
          </p>
          <head xml:id="i-7mY1tHYnY59mccLfWpVMiK" type="h1">
            8 Tillgänglighet för personer med funktionsnedsättning
          </head>
          <p xml:id="i-VmW6PQCgfbputj7LKDjT5B">
            Det har på senare tid seglat upp en debatt om huruvida SR kan
            göra exempelvis det populära programmet Sommar i P1 tillgängligt
            för döva genom en textning av inne­hållet. Det rör inte specifikt
            nyhetssändningar som vi skrev om tidigare och vi anser att i den
            här delen är SR friare och bör utreda frågan vidare i dialog med
            berörda gruppers intresseorganisationer. Ska public service vara
            en sammanhållande kraft och vi på allvar menar att alla i samhället
            ska kunna vara delaktiga i det offentliga samtalet bör vissa ”agendasättande”
            program tillgängliggöras. Då frågan inte är beredd i vare sig
            kommitté eller proposition finns inga kostnadsberäkningar och
            vi lägger därför i dag inte ett skarpt yrkande. Vi har förstått
            att det också kan finnas svårigheter med upphovsrätten och vi
            önskar att frågan ska aktualiseras och beredas i nästa villkorsperiod.
          </p>
          <head xml:id="i-JeTHr6UKJLaDsuNDUbipej" type="h1">
            9 Minoritetsspråken och teckenspråk
          </head>
          <p xml:id="i-HFBBu4vfzdrFTuPGuWCqZb">
            Public service har en viktig roll när det kommer till bevarande
            och vitalisering av de svenska minoritetsspråken. Att regeringen
            föreslår en höjning av ambitionerna i förhållande till kommitténs
            förslag är bra. Det är däremot viktigt att se hur de olika programföretagen
            inte bara fyller en gemensam funktion utan också enskilt har ett
            stort ansvar för att det finns många olika former av produktioner
            på minoritetsspråken. Vänsterpartiet vill därför se att varje
            programföretag får ett enskilt uppdrag om minoritetsspråken i
            enlighet med bl.a. Sametingets remissyttrande. Det skulle innebära
            tydlighet och ett utökat arbete i frågan.
          </p>
          <p xml:id="i-ECd8gw4T2BDNe79ZiKPWkm">
            Det är positivt att regeringen föreslår att programföretagen
            ska arbeta för en dialog med minoritetsspråkens företrädare. En
            ökad dialog med minoritetsorganisationerna kan ge den hjälp och
            det stöd programföretagen kan behöva för att bättre upptäcka och
            tillfredsställa de behov som finns under villkorsperioden. Många
            av remissvaren vittnar om att programföretagen delvis har brustit
            i antalet språk som funnits representerade, exempelvis har några
            av de samiska organisationerna påvisat att programföretagens samiska
            produktion missar ett antal samiska språk. Dialogen mellan aktörerna
            skulle kunna erbjuda en plattform för att hantera det. Det är
            inte acceptabelt att Sveriges urfolk blir hänvisade till våra
            grannländer för att få ta del av sändningar på sitt eget språk.
          </p>
          <p xml:id="i-TJZ4AtuTfFGb4us7JqVuqf">
            Regeringen bör formulera enskilda uppdrag rörande minoritetsspråken
            till bolagen. Detta bör riksdagen ställa sig bakom och ge regeringen
            till känna.
          </p>
          <head xml:id="i-MkwGFiGSoYJTvEBZLGEtDF" type="h1">
            10 Finansiering
          </head>
          <p xml:id="i-Rb5PG35j2mhEVgXDjajqDi">
            SVT, SR och UR ska bl.a. informera, underhålla och utbilda. Public
            service ska ge lyssnare och tittare allt från nyheter och dokumentärer
            till nöjesprogram och kunskap på ett sakligt och objektivt sätt.
            Propositionen innebär att vi påför public service-bolagen större
            ansvar, fler uppdrag och ökade krav, och det kräver ökade resurser.
            Regeringen föreslår en 2-procentig ökning och ställer sig positiv
            till fortsatta effektiviseringskrav.
          </p>
          <p xml:id="i-435f6eYtRNJUJ3k2RYo2dE">
            SR, SVT och UR har i sitt remissvar avfärdat regeringens förslag.
            De menar att det skulle innebära att man knappt kan upprätthålla
            dagens verksamhet, och SR menar att en uppräkning på mindre än
            3 procent skulle innebära ett direkt rationaliseringskrav. Samtidigt
            föreslår regeringen en utvidgning av verksamheten på flera områden
            och presenterar också effektiviseringskrav; det är svårt att utifrån
            detta få ihop kalkylen. Public service-företagen har redan i dag
            gjort ett stort jobb med att banta sin verksam­het. SVT har bl.a.
            de senaste åren lagt ned studior runt om i landet, dragit ned
            i stöd­funktioner såsom ledning och teknik och lagt ned flera
            av sina titlar. På SR är 75 procent av kostnaderna lönerelaterade,
            vilket gör bolaget mycket utsatt när den årliga anslagshöjningen
            inte följer den egentliga löneutvecklingen. I slutändan blir journali­stiken
            lidande. Man har också redan vidtagit åtgärder såsom neddragning
            av ledning och stödfunktioner i likhet med SVT. Vi undrar när
            regeringen menar att public service-företagen är tillräckligt
            effektiviserade och har gjort tillräckligt många nedskärningar.
          </p>
          <p xml:id="i-Dhc4szbgTMEGhMjrNV3mv1">
            Vänsterpartiet ser att en ständigt pågående och snabb teknikutveckling
            kräver mer resurser om vi vill ha ett public service som även
            fortsättningsvis ska kunna hålla sig relevant och finnas där publiken
            finns. Vi menar att det föreslagna beredskapsuppdraget kommer
            att kräva en del resurser även om företagen redan i dag gör mycket.
            Om regeringen menar allvar med att public service-verksamhet faktiskt
            ska få utrymme att utvecklas behöver det också synas i förslaget
            om finansiering. Regeringens bedömning innebär snarare avveckling
            av många verksamheter.
          </p>
          <p xml:id="i-PqgkTREDfpGqXwxiYyErHU">
            Enligt regeringens proposition Långsiktig finansiering och stärkt
            oberoende för public service (2017/18:261) beräknas det nya avgiftssystemet
            bilda ett överskott som regeringen avser att använda till en avgiftssänkning
            på sikt. Vi menar att det givet det nuvarande läget och de behov
            som finns för att utöka viss verksamhet snarare än att skära ned
            i densamma är motiverat att höja medelstilldelningen generellt.
            I och med att systemet är nytt och konjunkturläget inte fullt
            ut går att förutse förutsätter vi att regeringen också tar ansvar
            för att beakta de lägen som kan uppkomma och i så fall ge ett
            nytt förslag utifrån situationen.
          </p>
          <p xml:id="i-Pv5NH17gRL7kztpnKCjco7">
            En uppräkning bör göras motsvarande det överskott som uppkommit
            på public service-kontot under 2019 men till högst 4 procent av
            nuvarande nivå under år 2020 och därefter 2 procent (inklusive
            Rikab-medlen). Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-121YqNLZpL9XJ31LWXagm7" type="signatureBlock">
          <list xml:id="i-XjLgnZEaRQehFJVx7SfcgW">
            <item xml:id="i-xD8VfHEgF7W7Caj8F9AFB" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
            <item xml:id="i-E5bc8dAbhthTceQmcZdsAB" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-SGFbSw5b8mjYWs6iqXnzWk" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-PLtNrwp8aSEy4rWRradQoR" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-D8heVqH44ys1muzMKbzQ4J" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-H3hL9d5NfgM4K9BuLzNeYh" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-M3bLgV6t94jGwpJd8JSCp2" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-GGvRM9eypC6cWaaP8pfcJA" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
