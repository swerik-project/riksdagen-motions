<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01646">
  <teiHeader>
    <fileDesc>
      <titleStmt>
        <title>Funktionsrätt för alla</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1646 av Carina Ståhl Herrstedt m.fl. (SD)</title>
          <idno type="rdwebb">H5021646</idno>
          <rs type="number">1646</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021646/text</ref>
          <ref type="dokument_url_html">http://data.riksdagen.se/dokument/H5021646</ref>
          <ref type="dokumentstatus_url_xml">http://data.riksdagen.se/dokumentstatus/H5021646</ref>
          <ref type="docx">http://data.riksdagen.se/fil/27D15828-9C84-42C0-82AB-E1F5FB506D90</ref>
          <ref type="pdf">http://data.riksdagen.se/fil/998C7C50-822E-48CA-B1F3-0F9199F6D8F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8WVom78Mq8k1S1S6De81vC" type="signed"/>
        <correspContext corresp="i-8WVom78Mq8k1S1S6De81vC">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-YMY1gwKfUakvKPP3ogvT7m"/>
        </correspContext>
        <correspAction xml:id="i-UU2cS9zg9wgMdkGvCMyGHg" type="submitted">
          <date when="2017-10-03"/>
          <time when="12:23:39"/>
        </correspAction>
        <correspAction xml:id="i-9eMCEo5eTgYq5QWuzojHwH" type="reviewed">
          <date when="2017-10-03"/>
          <time when="14:19:09"/>
        </correspAction>
        <correspAction xml:id="i-Pq7XfdCU54QaHrSrXXmpGy" type="referred">
          <date when="2017-10-13"/>
        </correspAction>
        <correspAction xml:id="i-Gb2ncwatHJb8HVcyaHnS4Y" type="assigned">
          <date when="2018-09-28"/>
          <time when="13:23:41"/>
        </correspAction>
        <correspContext corresp="i-Gb2ncwatHJb8HVcyaHnS4Y">
          <ref type="assignedTo">Socialutskottet</ref>
        </correspContext>
        <correspAction xml:id="i-8NB4WEuKKqggBieEbgjz3q" type="behandlas_i"/>
        <correspContext corresp="i-8NB4WEuKKqggBieEbgjz3q">
          <ref type="uppgift">2017/18:AU4</ref>
          <ref type="ref_dok_id">H501AU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9n5sk3CHsLeaZiJWbDoxXh" type="behandlas_i"/>
        <correspContext corresp="i-9n5sk3CHsLeaZiJWbDoxXh">
          <ref type="uppgift">2017/18:SoU1</ref>
          <ref type="ref_dok_id">H501SoU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QMhHxBFj7mU4DfoCHGpdmM" type="behandlas_i"/>
        <correspContext corresp="i-QMhHxBFj7mU4DfoCHGpdmM">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TdUKUXNRFqpmZpuYmzghAa" type="behandlas_i"/>
        <correspContext corresp="i-TdUKUXNRFqpmZpuYmzghAa">
          <ref type="uppgift">2017/18:SoU5</ref>
          <ref type="ref_dok_id">H501SoU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU5</ref>
          <ref type="ref_dok_titel">Nationellt mål och inriktning för funktionshinderspolitiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1646 av Carina Ståhl Herrstedt
          m.fl. (SD) Funktionsrätt för alla
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-G4smdrmjSRTesqaJGBMUkW">
            Förslag till riksdagsbeslut
          </head>
          <list style="ol">
            <item xml:id="i-GSKReTxNCn9hwiuEb1EgrJ">
              Riksdagen ställer sig bakom det som anförs i motionen om att
              verka för att regeringen ser över möjligheten att implementera
              ett nytt system där inte alla personer med funktionsnedsättning
              måste ompröva sin assistansersättning efter två år, och detta
              tillkännager riksdagen för regeringen.
            </item>
            <item xml:id="i-Po2NdVKk8p62NHFFcjJiMt">
              Riksdagen ställer sig bakom det som anförs i motionen om att
              verka för ett införande av en samordnande koordinator för familjer
              med ett eller flera barn med funktionsnedsättning eller särskilda
              behov och tillkännager detta för regeringen.
            </item>
            <item xml:id="i-JKxDY9YDzH8mtgr3mFtgpi">
              Riksdagen ställer sig bakom det som anförs i motionen om att
              verka för att barn och ungdomar med funktionsnedsättning ska få
              det stöd de behöver i form av personlig assistans och tillkännager
              detta för regeringen.
            </item>
            <item xml:id="i-ULKqsLUX92ccmYWvNgPRQR">
              Riksdagen ställer sig bakom det som anförs i motionen om att
              verka för att stöd och service ska erbjudas anhörigvårdare och
              att stödet ska vara lika i hela landet samt tillkännager detta
              för regeringen.
            </item>
            <item xml:id="i-3z7ueXfqVeyMyG3upmJUva">
              Riksdagen ställer sig bakom det som anförs i motionen om att
              verka för att se över möjligheten att införa någon form av ”flexjobb”
              för den som har väsentligt eller permanent nedsatt arbetsförmåga
              på grund av funktionsnedsättning eller sjukdom, och detta tillkännager
              riksdagen för regeringen.
            </item>
            <item xml:id="i-VB7zzdEy8TaZ19npEP8ZV3">
              Riksdagen ställer sig bakom det som anförs i motionen om att
              verka för att undersöka möjligheterna att underlätta för personer
              i behov av teckentolk att komma in på arbetsmarknaden och tillkännager
              detta för regeringen.
            </item>
            <item xml:id="i-JoFzg9p1MGmxkTe1Uih83S">
              Riksdagen ställer sig bakom det som anförs i motionen om att
              verka för att öppna upp möjligheten att vid behov få ha med personliga
              assistenter i daglig verksamhet och tillkännager detta för regeringen.
            </item>
            <item xml:id="i-C4yCfrku18UFmJ7eKNWE3Z">
              Riksdagen ställer sig bakom det som anförs i motionen om att
              verka för att se över hur reglerna för daglig verksamhet kan bli
              mer flexibla och tillkännager detta för regeringen.
            </item>
            <item xml:id="i-JCH88cGdqR8rYzuGw1aQoC">
              Riksdagen ställer sig bakom det som anförs i motionen om att
              verka för att regeringen ser över regelverket för daglig verksamhet
              och dess ersättning och tillkännager detta för regeringen.
            </item>
            <item xml:id="i-QN5WVhdhTfk71FyHxcUkwr">
              Riksdagen ställer sig bakom det som anförs i motionen om att
              verka för att öka valfriheten och underlätta vardagen för de som
              behöver hjälpmedel, och detta tillkännager riksdagen för regeringen.
            </item>
            <item xml:id="i-BdH1BZLhkf3NwjsGmFvE77">
              Riksdagen ställer sig bakom det som anförs i motionen om att
              verka för att systemet för hjälpmedel ses över så att tillgången
              till hjälpmedel blir likvärdig i hela landet, och detta tillkännager
              riksdagen för regeringen.
            </item>
            <item xml:id="i-RSC8zKDBhzAvz6dSSKoym7">
              Riksdagen ställer sig bakom det som anförs i motionen om att
              verka för att rätten till hjälpmedel även avser fritiden för de
              med funktionsnedsättning och tillkännager detta för regeringen.
            </item>
            <item xml:id="i-2K3x2APm2P24adPTVWnZnQ">
              Riksdagen ställer sig bakom det som anförs i motionen om att
              verka för att man bör ge en lämplig myndighet i uppdrag att arbeta
              fram nationella riktlinjer för hjälpmedel för att säkerställa
              att dessa erbjuds på lika villkor och enligt en nationell prissättningsmodell
              som ska gälla över hela landet, och detta tillkännager riksdagen
              för regeringen.
            </item>
            <item xml:id="i-P4LJoVVxZPP8x8kUDDnkuM">
              Riksdagen ställer sig bakom det som anförs i motionen om att
              verka för att regelverket för att få ledarhund ses över liksom
              anslaget och tillkännager detta för regeringen.
            </item>
            <item xml:id="i-MP664CwkyvyTmGNuGJWLQD">
              Riksdagen ställer sig bakom det som anförs i motionen om att
              verka för att ersättningssystemet för assistans ute i kommunerna
              ses över så att det blir lika i hela landet och tillkännager detta
              för regeringen.
            </item>
            <item xml:id="i-FmZu7o1MdQ21yPk6hhBrH5">
              Riksdagen ställer sig bakom det som anförs i motionen om att
              verka för att brukare med assistansbehov själva ska kunna välja
              vem de vill ha som personlig assistent och tillkännager detta
              för regeringen.
            </item>
            <item xml:id="i-BPDJsuVd2CqD9EmxtYjZr6">
              Riksdagen ställer sig bakom det som anförs i motionen om att
              verka för att regeringen ser över gällande regelverk för läkarlegitimationer
              för att förhindra att läkare skriver ut falska läkarintyg till
              de som söker ersättning enligt LSS eller sjukförsäkringen, och
              detta tillkännager riksdagen för regeringen.
            </item>
            <item xml:id="i-Xpb4tps92Gv2ey8rMETmyc">
              Riksdagen ställer sig bakom det som anförs i motionen om att
              verka för att regeringen ser över utformningen av LSS-insatserna
              för att säkerställa att det bedöms likvärdigt över hela landet,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-XMuKvhGVxw7VcDUV1Nf3uH" type="h1">
            Motivering
          </head>
          <p xml:id="i-JXy4mNDYR66qQ2bCqD9Czx">
            Sverigedemokraterna vill aktivt arbeta för alla människors funktionsrätt
            i det svenska samhället. Vi vill verka för att personer med funktionsnedsättning
            får det stöd som behövs och ges möjligheter till goda levnadsvillkor.
            Staten, landstingen och kommunerna har ett gemensamt ansvar att
            erbjuda metoder som gör funktionsnedsättningar överkomliga oavsett
            var i landet du bor. Funktionsnedsatta ska kunna ta del av samhällets
            tjänster och då krävs det utöver valfriheten också ökad tillgänglighet
            till lokaler, byggnader, utemiljö och information.
          </p>
          <p xml:id="i-9Y5RRc4v2xnNSsJW5MCr61">
            Skillnaden mellan en sjukdom och en funktionsnedsättning är att
            sjukdomar vanligen är övergående, medan en funktionsnedsättning
            kan innebära livslånga nedsättningar av funktioner. En funktionsnedsättning
            kan ge konsekvenser för personens möjligheter att utföra olika
            aktiviteter och begränsa möjligheten att leva det liv man egentligen
            vill leva.
          </p>
          <p xml:id="i-7de7d2mb4LweqQY9VxNb2T">
            Det finns inga säkra uppgifter på hur många i Sverige som har
            en funktionsnedsättning. Det beror främst på att det finns olika
            definitioner på vad som är en funktionsnedsättning. Enligt Arbetsmarknadsstyrelsen
            (AMS) och Statistiska centralbyrån (SCB) säger nästan en miljon
            mellan 16 och 64 år själva att de har någon form av funktionsnedsättning.
            Drygt en halv miljon bedömer dessutom att deras arbetsförmåga
            är nedsatt.
          </p>
          <p xml:id="i-5kKNhwt8MGRJ4GzpLgVBNU">
            Sverigedemokraterna strävar efter ett väl utvecklat system där
            personer med funktionsnedsättning får det stöd som behövs och
            ges möjligheter till goda levnadsvillkor för att kunna leva ett
            liv som alla andra. Detta var också intentionen med lagen om stöd
            och service (LSS) som är en rättighetslag som ska ge personer
            med stora funktionsnedsättningar möjlighet att leva som andra.
            LSS och framförallt assistansreformen har blivit en frihetsreform
            som förbättrat livskvaliteten för många människor med olika funktionsnedsättningar.
          </p>
          <p xml:id="i-NKSMycnZvrAuzaX1kGn91E">
            I FN-konventionen om mänskliga rättigheter för personer med funktionsnedsättning
            fastslås rätten till självbestämmande och rätten att kunna delta
            i samhället. Sverige, som ratificerat FN:s konvention, har ett
            ansvar att se till att rättigheterna i konventionen också uppfylls.
            Konventionen säger att personer med funktionsnedsättning ska ha
            tillgång till olika former av samhällsservice som ger ett nödvändigt
            stöd för att förhindra utanförskap och avskildhet från samhället.
            Trots detta nekas i dag allt fler personer med funktionsnedsättning
            rätt till stöd på grund av de regler och riktlinjer som nu blivit
            praxis.
          </p>
          <p xml:id="i-XHVh1cpyrqyGvs2mNUxyxs">
            Sverigedemokraterna ser med stor oro på att lagens ursprungliga
            intentioner vad gäller personlig assistans förefaller ha urgröpts
            genom de begränsande domar som har beslutats om i olika domstolar
            de senaste åren. Dessa snäva tolkningar är oförenliga med det
            som var de ursprungliga intentionerna med LSS och med FN:s konvention
            om rättigheter för personer med funktionsnedsättning då det ofta
            leder till att människor inte har samma rätt och tillgång till
            samhället på lika villkor.
          </p>
          <head xml:id="i-BYbmsotpx8Gcn8iZYyCyuu" type="h1">
            Tvåårsomprövningar av assistansersättning
          </head>
          <p xml:id="i-SR3FpMQWWGM6CVPMUNzqdj">
            Alla beslut om assistansersättning ska omprövas efter två år,
            för att avgöra om behoven fortfarande kvarstår. Vid vissa funktionsnedsättningar
            som har möjlighet att förbättras och blir mindre begränsande med
            tiden kan tvåårsomprövning vara berättigad, men inte för alla.
            Vi är emot att alla personer med funktionsnedsättning måste genomgå
            den så kallade tvåårsöversynen. Tvåårsöversynen innebär att man
            granskar och går igenom om en persons behov av personlig assistans
            kvarstår i samma omfattning som tidigare. Vi menar att om man
            har vissa typer av medfödda funktionsnedsättningar så är det snarare
            onödigt byråkratiskt och dessutom förnedrande för individen att
            minst vartannat år gå igenom och redovisa alla sina behov återigen.
            Vid vissa funktionsnedsättningar som förbättras och blir mindre
            begränsande med tiden kan eventuellt tvåårsöversyn vara berättigad
            men inte för alla funktionsnedsatta när exempelvis ett tillstånd
            är kroniskt.
          </p>
          <p xml:id="i-BfFRHpS5T3QJPEmcTkHtMH">
            Sverigedemokraterna är därför emot att alla personer med funktionsnedsättning
            måste genomgå denna ofta mentalt påfrestande process och vill
            att regeringen ser över möjligheten att implementera ett nytt
            system där vissa undantag kan göras.
          </p>
          <head xml:id="i-AG53o9bWrtKTW2eRW4qyeU" type="h1">
            Samordnande koordinator
          </head>
          <p xml:id="i-8Khmw8uevk7p65riVuJhKv">
            Familjer där ett eller flera barn har en funktionsnedsättning
            eller särskilda behov är oftast tyngda av mängden kontakter med
            olika myndigheter. De har därför enligt Sverigedemokraternas mening
            behov av ett förbättrat stöd i form av en person som kan fungera
            som spindeln i nätet, en samordnande koordinator. En koordinator
            skulle öka tryggheten och befria föräldrarna från en del av den
            omfattande administration av olika insatser som finns kring ett
            barn med funktionsnedsättning.
          </p>
          <head xml:id="i-PNdTk7TpFpEAAjYPwG4eqa" type="h1">
            Anhörigstöd
          </head>
          <p xml:id="i-L3GWygbWCBNcVxJGT3wxqD">
            Först och främst ska barn och ungdomar med funktionsnedsättning
            få det stöd de behöver i form av personlig assistans. Föräldrar
            till barn och ungdomar är de som ofta tvingas ta ett övermäktigt
            anhörigansvar när assistansen dras in. Det bästa anhörigstödet
            man kan ge föräldrar som är anhörigvårdare är att inte låta föräldraansvaret
            bli alltför långtgående vilket det ofta blir då man drar ned assistansen
            för barnen och ungdomarna.
          </p>
          <p xml:id="i-9331gmfhS3yktQguAZcodw">
            Vi anser att stöd och service ska erbjudas till anhörigvårdare
            och stödet till de anhöriga bör vara lika i hela landet. Föräldrar
            till funktionsnedsatta barn kan exempelvis behöva få avlastning
            och stöd ibland för att hålla i längden. Föräldraansvaret finns
            alltid där, precis som för alla barn, men det får inte leda till
            att man inte kan fortsätta att yrkesarbeta då det ofta kan leda
            till att familjen får en sämre ekonomi och därmed sämre förutsättningar.
          </p>
          <p xml:id="i-NG6Ycu7o5PLMLuQEXx8gpf">
            Om familjen så önskar och Försäkringskassans regler uppfylls
            ska man ha rätt att ha sin förälder som assistent, men det får
            inte innebära att man inte också ser de anhörigas behov av avlastning
            ibland.
          </p>
          <head xml:id="i-QtTkXSqwe5CUEotrdLWaKz" type="h1">
            En meningsfull sysselsättning
          </head>
          <p xml:id="i-CsZd75PkH6S1W3NgnsStWe">
            Antalet arbetslösa som har en nedsatt arbetsförmåga är många.
            Var fjärde arbetslös i Sverige har en funktionsnedsättning. Ett
            vanligt reguljärt jobb är inte alltid ett alternativ för denna
            grupp som inte kan arbeta fullt ut.
          </p>
          <p xml:id="i-EVFkcQTu4T8LgXL1EW2LHd">
            Sverigedemokraterna vill se över möjligheten att införa någon
            form av ”flexjobb” som är en anställningsform för den som har
            väsentligt och permanent nedsatt arbetsförmåga på grund av funktionsnedsättning
            eller sjukdom. Den som har nedsatt arbetsförmåga kan med ett flexjobb
            arbeta 100 procent av sin individuella förmåga och få 100 procent
            av lönen. Arbetsgivaren betalar endast för den tid som flexjobbaren
            kan arbeta och staten tillskjuter pengar för resterande del av
            lönen så att arbetsgivaren inte ska behöva betala för mer tid
            än vad flexjobbaren kan bidra med. Flexjobb har funnits i Danmark
            sedan 1998 och har där fungerat mycket väl. Tanken med flexjobben
            är att man ska kunna arbeta efter sin individuella förmåga utan
            att det ska drabba arbetsgivaren; det är med andra ord en vinst
            för alla parter.
          </p>
          <p xml:id="i-2GYDC2h3ZsKtTt45v1RXau">
            Vi anser att regeringen bör se över möjligheterna för personer
            med nedsatt arbetsförmåga på grund av funktionsnedsättning eller
            sjukdom att fortsätta arbeta, exempelvis enligt den danska modellen
            för flexjobb.
          </p>
          <head xml:id="i-4By6Zp7BKCgNXtbsyYBZSb" type="h1">
            Rätt till teckentolk
          </head>
          <p xml:id="i-Vd5zAUgxS9aZ1mauUv7uxb">
            Det är viktigt att vi arbetar för att försöka sänka de trösklar
            som finns för funktionsnedsatta så att de kan komma i arbete och
            inte hindras av sin funktionsnedsättning. Vi anser att det är
            viktigt att förbättra möjligheten för funktionsnedsatta att förvärvsarbeta.
            Det finns ett stort behov av flexiblare insatser för att förbättra
            möjligheten för personer med funktionsnedsättning att få eller
            behålla ett arbete.
          </p>
          <p xml:id="i-ALrr5tvZqwvyB28QFNnsXv">
            En grupp som kan behöva mer stöd för att komma i arbete är personer
            i behov av teckentolk. De bidrag som i dag finns att söka som
            arbetsgivare är begränsade och fortfarande administrativt krångliga.
          </p>
          <p xml:id="i-UcaJx1ZAMQEEvYBczk8PNi">
            Det stöd som i dag finns att ansöka om ifrån Arbetsförmedlingen
            är ett stöd som dock är direkt kopplat till utbildning och seminarieverksamhet.
            Det finns också stöd att söka från regioner och landsting för
            tillfällig vardagstolkning.
          </p>
          <p xml:id="i-EL3N12xzUhm4e1ekcxjYy4">
            Personer med behov av teckentolk har i dag svårigheter att få
            arbete utan stöd av någon arbetsmarknadsinsats. Det är nästan
            dubbelt så vanligt bland döva att ha en högre utbildningsnivå
            än vad som krävs för yrket jämfört med övriga befolkningen. Många
            döva bedöms ha nedsatt arbetsförmåga och får då arbete med lönebidrag
            trots att en anpassad arbetsmiljö förmodligen skulle räcka.
          </p>
          <p xml:id="i-SBfaJ9xwteUCisbXcqfptN">
            Därför anser vi att man bör undersöka möjligheterna att underlätta
            för personer i behov av teckentolk att komma in på arbetsmarknaden.
          </p>
          <head xml:id="i-G1TpcueU41fYr1qk1tCA7o" type="h1">
            Daglig verksamhet
          </head>
          <p xml:id="i-ChJBzPQa2CGs9zoaZVa8Gz">
            Det är viktigt att ha någon form av meningsfull sysselsättning
            och därför anser Sverigedemokraterna att det vore rimligt att
            öppna upp för möjligheten att vid behov få ha med sin personliga
            assistent i daglig verksamhet, om det krävs för att kunna utföra
            sitt jobb och få behålla sin anställning.
          </p>
          <p xml:id="i-V72dDE8JiwYW394hS7JPV5">
            Vi anser också att man bör se över hur reglerna för daglig verksamhet
            kan bli mer flexibla. Om någon själv ordnat en anställning på
            en arbetsplats, det vill säga en anställning som man inte har
            blivit anvisad, så anser vi att man ska kunna få ta med sin ersättning
            till den arbetsplatsen och även till en annan kommun.
          </p>
          <p xml:id="i-W2Upj9bHigbazbFDM6JJdZ">
            Sverigedemokraterna anser att regeringen bör se över regelverket
            för daglig verksamhet och dess ersättning.
          </p>
          <head xml:id="i-E7HUKttq8eEahvyUcrjksV" type="h1">
            Likvärdig rätt till hjälpmedel
          </head>
          <p xml:id="i-LES2QtyCG6Wzq1QddwUZDa">
            Många människor behöver under delar av eller hela sitt liv använda
            sig av olika tekniska hjälpmedel för att kunna ta en aktiv del
            av livet på samma villkor som andra.
          </p>
          <p xml:id="i-6s8voRWSHcywLSPxCyoMyA">
            Landstingens hjälpmedelscentraler har idag i många fall ett alltför
            begränsat sortiment. Sverigedemokraterna vill öka valfriheten
            och underlätta vardagen för alla som behöver olika hjälpmedel
            genom att införa fritt val som ett komplement till den vanliga
            förskrivningen av hjälpmedel.
          </p>
          <p xml:id="i-DqFCZS7TMeFvWkQzCcTbyT">
            Vi önskar också att systemet för hjälpmedel ses över så att tillgången
            på hjälpmedel blir likvärdig i hela landet och att fritt val av
            hjälpmedel för personer med funktionsnedsättning ska införas.
            Det är också viktigt att rätten till hjälpmedel även avser fritiden
            så att man ska kunna ha en aktiv fritid även om man har en funktionsnedsättning.
          </p>
          <p xml:id="i-2Fu2ja6QVkvA8v8nzZA9BK">
            Sverigedemokraterna anser att man bör ge en lämplig myndighet
            i uppdrag att arbeta fram nationella riktlinjer för hjälpmedel
            för att säkerställa att dessa erbjuds på lika villkor och enligt
            en nationell prissättningsmodell som ska gälla över hela landet.
          </p>
          <p xml:id="i-SCD1V2DU5R1FqxNovTCSXK">
            Ett annat viktigt och för många livsavgörande hjälpmedel är ledarhund.
            Idag är det stor brist på ledarhundar till synskadade och väntetiden
            kan vara mer än tre år. Sverigedemokraterna menar att regelverket
            för att få ledarhund behöver ses över. Enligt lag så måste en
            person ha fyllt 18 år för att kunna få ledarhund och trots att
            man vet att en hund skall pensioneras så kan man inte i ”förebyggande”
            syfte ställa sig i kö och bli aktuell för en ny. Detta innebär
            inte sällan att en synskadad person som har ledarhund och lever
            ett ganska självständigt liv under en lång tid kan bli utan och
            får en helt ny livssituation. Det statliga anslaget till ledarhundar
            har legat stilla i många år samtidigt som kostnaderna under samma
            period stigit för valpar och veterinärkostnaderna stigit kraftigt.
            Sverigedemokraterna anser att regelverk och anslag därför snarast
            bör ses över.
          </p>
          <head xml:id="i-98Gqn4QEayUqfgtwXwUr42" type="h1">
            Rätten till valfrihet för brukare
          </head>
          <p xml:id="i-RAELFvKaizuWZ8TByApH4c">
            Personer med ett assistansbehov som överstiger 20 timmar per
            vecka för grundläggande behov får hjälp med detta via Försäkringskassan
            medan personer vars behov inte överstiger 20 timmar per vecka
            får denna hjälp via kommunen. Kommunerna sätter då själv beloppet
            för timersättning. Detta leder inte sällan till att timersättningen
            är för låg och inte räcker till att anlita någon annan assistans
            än den kommunen erbjuder och således sätts valfriheten ur spel.
            Sverigedemokraterna menar att ersättningssystemet för kommunerna
            bör ses över så att det ser lika ut i hela landet och inte sätter
            valfriheten ur spel. Det är viktigt att det finns en valfrihet
            för brukare med assistansbehov så att de själva ska kunna välja
            vem de vill ha som personlig assistent.
          </p>
          <head xml:id="i-KXjSAdN5Xo9nJfA4Yjou91" type="h1">
            Fusk och falska intyg
          </head>
          <p xml:id="i-S7VnqhtDeKc7SmkCAGv6tY">
            Fuskandet och de rena bedrägerierna med ersättning från Försäkringskassan
            eller LSS har de senaste åren tyvärr varit ganska omfattande.
            Det tar inte bara resurser från dem som har ett verkligt behov
            och som behöver samhällets stöd utan det urholkar också förtroendet
            för myndighetsutövarna.
          </p>
          <p xml:id="i-RaYmmq1haDjgpvpdSDdan6">
            För att få ersättning från LSS eller sjukförsäkringen behövs
            läkarintyg. Ett läkarintyg som uppsåtligen intygar osanna förhållanden
            är förkastligt och inte minst kriminellt. En läkare som medvetet
            skriver falska läkarintyg bör inte längre få arbeta som läkare
            och bör därför också fråntas sin läkarlegitimation. Sverigedemokraterna
            menar att regeringen måste se över gällande regelverk för läkarlegitimationer.
          </p>
          <head xml:id="i-HQHX8sYvSDjNJk4f4LoiZx" type="h1">
            Likvärdighet av beviljandet av ledsagarservice
          </head>
          <p xml:id="i-TiEvpF74iDV9pjefXR7iGN">
            Kartläggningen som Socialstyrelsen har gjort visar att omkring
            hälften av landets kommuner har begränsningar som rör inom vilket
            geografiskt område ledsagarservice beviljas. Vissa ger endast
            insatsen i den egna kommunen eller närliggande kommuner. I en
            del kommuner får personer med en funktionsnedsättning själva stå
            för extrakostnader i samband med ledsagarservicen, medan andra
            kommuner beviljar sådan ersättning. Detta gör att det inte blir
            likvärdigt i landet utan din bostadsort spelar alltför stor roll
            när det kommer till vilken hjälp och ersättning du får.
          </p>
          <p xml:id="i-Mv8MDteFG1r9CKUrs8QfFt">
            Sverigedemokraterna anser att regeringen bör se över utformningen
            av LSS-insatserna för att säkerställa att det bedöms likvärdigt
            över hela landet.
          </p>
        </div>
        <div type="motSignatures">
          <list>
            <item xml:id="i-EdrXtEs6bJJ2AFCSjxNq7v">
              Carina Ståhl Herrstedt (SD)
            </item>
            <item xml:id="i-GKUyNwwx75MVtGmtjM7Ejf">
              Per Ramhorn (SD)
            </item>
            <item xml:id="i-TwmCVS99oFmQ4Wq8AzzLGP">
              Christina Östberg (SD)
            </item>
          </list>
        </div>
      </div>
    </body>
  </text>
</TEI>
