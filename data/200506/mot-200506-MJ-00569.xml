<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_569/mot_200506_MJ_569-0001.pdf"/>
      <div type="motHeader" xml:id="i-P6ddSxJdgCMarzjtmUQAoZ">
        <div type="motTitle" xml:id="i-EuRW27UCAQpaLKSicZHAn9"/>
        <div type="motSubmissionInfo" xml:id="i-KzWshzxiivn8uMUBeGhDca"/>
      </div>
      <div type="motBody" xml:id="i-8vQcSxha6GVxYxB9Bi6mFh">
        <div xml:id="i-EAS9cdXpD39D7WrGZgGjhK">
          <p xml:id="i-8Wgfh1HKa8S7GCBtE7Yt1D">
            2005/06 mnr: MJ569 pnr: s4025
          </p>
          <p xml:id="i-4Yw6PGt7ed2Uhw88H9Dh7G">
            Motion till riksdagen 2005/06:MJ569
          </p>
          <p xml:id="i-T55BFmX5m8MaDmg4XXSJz9">
            av Jan Emanuel Johansson (s)
          </p>
          <p xml:id="i-3HfmAnthNkMLTcZR4cY7CH">
            Möjligheter att minska koldioxidutsläppen och fasa in förnybara
            drivmedel
          </p>
          <p xml:id="i-UayRhq1PchurfgnNVLUkMa">
            Förslag till riksdagsbeslut
          </p>
          <p xml:id="i-RXCyDFx9U6xXLxhgoDouLW">
            Riksdagen tillkännager för regeringen som sin mening vad i motionen
            anförs om drivmedelscertifikat.
          </p>
          <p xml:id="i-74KdCk6SHmnwjxfkHnJ5bG">
            Motivering
          </p>
          <p xml:id="i-98JWCWLnetHRNtX5VLM6D">
            Vid årsskiftet lämnade den så kallade Alternativbränsleutredningen
            sitt slutbetänkande till regeringen. I betänkandet föreslås att
            ett system med säljbara så kallade biodrivmedelscertifikat ska
            införas för i princip all försäljning av bensin och diesel. Syftet
            är att klara målet i EU:s biodrivmedelsdirektiv som rekommenderar
            medlemsländerna att senast 2010 ha ökat andelen förnybara drivmedel
            till motsvarande 5,75 26, räknat som energi. Biodrivmedelscertifikat
            innebär att den som säljer 100 energienheter bensin och diesel
            samtidigt måste se till att det säljs minst 5,75 240 biodrivmedel.
            Via systemet med säljbara certifikat kan skyldigheten fördelas
            inom branschen så att kostnaderna minimeras. I utredningen konstateras
            att ett antal frågor kring införandet av certifikatsystemet måste
            klaras ut innan det är möjligt att fatta definitivt beslut i frågan.
            Att öka andelen förnybara bränslen är en viktig del i en samlad
            strategi för att minska transportsystemets klimatpåverkan. Det
            är därför angeläget att regeringen tar fram ett fördjupat underlag
            om hur ett system med biodrivmedelscertifikat kan byggas upp som
            riksdagen och allmänheten kan ta ställning till. Målet för klimatpolitiken
            är dock inte att öka användningen av förnybar energi utan att
            minska utsläppen från användningen av fossil energi. Ett annat
          </p>
          <pb facs="riksdagen-motions-pdf/data/200506/mot_200506_MJ_569/mot_200506_MJ_569-0002.pdf"/>
          <p xml:id="i-3p3nLyHbfnaGMncBa4epsV">
            2005/06:MJ569
          </p>
          <p xml:id="i-PY6Ye9fJfQem99Su9NGZy9">
            sätt att tillämpa Alternativbränsleutredningens certifikatsidé
            skulle kunna vara att i stället införa säljbara fossila drivmedelsrätter,
            det vill säga att införa ett system där den som säljer fossila
            drivmedel först måste köpa ett tillstånd för detta, lämpligen
            via en årlig, statlig auktion. Genom att reglera hur många fossila
            drivmedelsrätter som varje år auktioneras ut skulle man politiskt
            steg för steg kunna pressa ned trafikens koldioxidutsläpp på ett
            samhällsekonomiskt effektivt sätt. I samband med att systemet
            införs kan det övervägas att låta intäkterna från den statliga
            auktionen ersätta koldioxidskatten på fossila drivmedel. En fördel
            med ett system med fossila drivmedelsrätter är att klimatpolitiken
            på transportområdet blir okänsligt för internationella prissvängningar
            på fossila bränslen. Genom att priset på de fossila drivmedelsrätterna
            rimligen kommer att samvariera med världsmarknadspriset på olja
            (när oljan blir dyrare, sjunker priset på de fossila drivmedelsrätterna
            och vice versa) kommer även konsumentpriserna att utvecklas mera
            stabilt. Genom att successivt begränsa det antal fossila drivmedelsrätter
            som årligen auktioneras ut, kommer systemet att stärka konkurrenskraften
            för förnybara drivmedel och därmed långsiktigt ge samma resultat
            som ett system med biodrivmedelscertifikat med allt högre andel
            biodrivmedel. Vilken linje som långsiktigt bör väljas — biodrivmedelscertifikat
            eller fossila drivmedelsrätter — bestäms av en lång rad faktorer
            som bör klarläggas innan ett slutgiltigt val sker. Det är viktigt
            att regeringen ser till att den typen av studier genomförs snarast
            så att riksdagen kan ta ställning till konkreta förslag senast
            under början av 2007.
          </p>
          <p xml:id="i-M2RVhZbqbGAjY9oEiVjkfG">
            Stockholm den 29 september 2005
          </p>
          <p xml:id="i-huhZQPmpt7ec1A6YT5cmL">
            Jan Emanuel Johansson (s)
          </p>
        </div>
      </div>
    </body>
  </text>
</TEI>
