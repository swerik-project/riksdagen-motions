<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00316">
  <teiHeader>
    <fileDesc>
      <titleStmt>
        <title>Donation av organ och hela kroppen</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Donation av organ och hela kroppen</title>
          <idno type="rdwebb">H002So316</idno>
          <rs type="number">So316</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So316/text</ref>
          <ref type="dokument_url_html">http://data.riksdagen.se/dokument/H002So316</ref>
          <ref type="dokumentstatus_url_xml">http://data.riksdagen.se/dokumentstatus/H002So316</ref>
          <ref type="doc">http://data.riksdagen.se/fil/C95C91D1-E378-4DAD-ABC8-06C4074D6A98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TFrnxQfZrsDMgpqBx1J6d1" type="signed"/>
        <correspContext corresp="i-TFrnxQfZrsDMgpqBx1J6d1">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-8PbzLtgHTqrMbovpMeedhi" type="numbering">
          <date when="2012-10-04"/>
        </correspAction>
        <correspAction xml:id="i-75d6GJPxNMk9c1VZyLV8i5" type="submission">
          <date when="2012-10-03"/>
        </correspAction>
        <correspAction xml:id="i-DdJZV4gGoYyTQoQaCBmHrc" type="transfer">
          <date when="2012-10-03"/>
        </correspAction>
        <correspAction xml:id="i-7gAWVDMGST8onCczFz8stg" type="assigned"/>
        <correspContext corresp="i-7gAWVDMGST8onCczFz8stg">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B3uzqG1xNUyNGYgPLpSNzT" type="motHeader"/>
      <div xml:id="i-7UvQ4VEkTsbBVXgiYoirLS" type="motBody">
        <div xml:id="i-8Mg4UqSZCPAZT577Embtat" type="motProposal" subtype="förslag">
          <head xml:id="i-UF6ZHhU8pt9E4BhiYxRRz3">
            Förslag till riksdagsbeslut
          </head>
          <list xml:id="i-THQAhP4sJ1gZaK6M4gsVvQ" style="ol">
            <item xml:id="i-SCcRNrdNaUNuqj95bYgyDx">
              Riksdagen tillkännager för regeringen som sin mening vad som
              anförs i motionen om att utreda nya vägar att ta ställning till
              organ- och vävnadsdonation, i syfte att öka antalet donationer.
            </item>
            <item xml:id="i-6yDj3agVypwgAYx9gkXoq4">
              Riksdagen tillkännager för regeringen som sin mening vad som
              anförs i motionen om att utreda möjligheten att öka informationsinsatserna
              när det gäller helkroppsdonationer.
            </item>
          </list>
        </div>
        <div xml:id="i-VMPXb3GgJ9BmTCWSxNBSqF" type="motContent">
          <head xml:id="i-KNTeyPYyu1bVKzRm3yNUWi" type="h1">
            Motivering
          </head>
          <p xml:id="i-7e7pmPs3XZnCJMA7e3wnFF">
            Väntelistan för organtransplantation är i dag längre än någonsin.
            Antalet svårt sjuka som behöver ett eller flera organ har under
            året blivit över 800 personer. Det räcker inte att vi blir allt
            bättre på att ta tillvara organ från donatorerna. Antalet donatorer
            är för få, enligt uppgifter från Donationsrådet. Vid halvårsskiftet
            2012 fanns 1,5 miljoner svenskar i donationsregistret, men det
            måste bli fler för att inte väntelistan ska bli ännu längre.
          </p>
          <p xml:id="i-P5AW6PR1aRz6moFFPoeMAM">
            Nationella rådet för organ- och vävnadsdonation, Donationsrådet,
            har till uppgift att främja donation av organ och vävnader i vårt
            land. Det gör rådet främst genom att stödja personal inom hälso-
            och sjukvården. Informationsarbete bedrivs också inom samarbetsorganisationen
            Livet som gåva och nystartade MOD Mer organdonation tillsammans
            med sjukvården, apoteken och patientorganisationer. Syftet är
            att förmå människor i Sverige att göra sin vilja i donationsfrågan
            känd och därigenom bidra till att öka antalet transplantationer
            från avlidna liksom levande donatorer.
          </p>
          <p xml:id="i-Wgcrk7AvcDKsLRx6AxJoeu">
            Trots att informationskanalerna blivit fler har inte antalet
            personer i donationsregistret ökat i den omfattning som behövs,
            så att fler liv räddas. Informationen om möjligheten att donera
            organ och vävnader måste bli än mer naturlig och positiv så att
            människor tar ställning.
          </p>
          <p xml:id="i-4v1bAohvv6fSaoctudHBz9">
            Riksdagen tog i början av 2012 beslut om att en översyn av hur
            tillgången på organ och vävnader ska bli bättre skulle göras innan
            sommaren. I planen redovisas vilka åtgärder som allmänt anses
            behövas för att öka tillgången på organ och vävnader för donation.
            Till exempel är Socialstyrelsen och Sveriges Kommuner och Landsting
            eniga om att kunskapen inom ansvariga delar inom sjukvården kan
            bli bättre. Det är viktigt att sjukvårdspersonalen själv är positivt
            inställd till donation, då den ska kunna prata med andra människor
            om det.
          </p>
          <p xml:id="i-NXao3RiaVecmnTYtBz9iCU">
            Lagen om transplantation bygger på att varje människa har rätt
            att själv bestämma om han eller hon vill donera eller inte. Om
            du inte har tagit ställning förväntas du vara positiv till donation
            (förmodat samtycke), men om den avlidnes vilja är okänd är det
            de närstående som får tolka den avlidnes vilja.
          </p>
          <p xml:id="i-7NmSg6YWt4p5MXsHBi2vAF">
            För att underlätta för sjukvården är det angeläget att frågan
            om donation görs synlig i samhället så att människor möter den
            utan att behöva leta, och på ett avdramatiserat sätt i skeden
            av livet när man verkligen kan ta in information och ta ställning.
            Det har under årens lopp funnits förslag om
          </p>
          <list xml:id="i-RGcVpUnxMd1tGzprReBkd6" style="ul">
            <item xml:id="i-LgVfbZW1EG8PWihg3Mia9c">
              val genom rutor med ja eller nej på deklarationsblanketten
            </item>
            <item xml:id="i-L8cVNko2ashHfikTWeeWck">
              val i samband med utfärdande av körkort eller id-kort
            </item>
            <item xml:id="i-7X9J4fa2RotaD18NrcK3st">
              val vid landstingsvalet
            </item>
            <item xml:id="i-WTmEe1bsK2keGAe9u766Bx">
              val vid kontakter med sjukvården eller på apoteket.
            </item>
          </list>
          <p xml:id="i-R9Ujqq2DMkZr1n32pLCMBc">
            En utredning kring detta bör belysa ovanstående och andra frågeställningar
            kring information om organ- och vävnadsdonation.
          </p>
          <p xml:id="i-WRa66rpbSWv4ErwvPN78L7">
            Bristen på donerade hela kroppar till forskning och utbildning
            är också mycket stor. Medicinstudenter får i många fall använda
            plastdockor, vilket leder till att kunskaperna av förklarliga
            skäl blir sämre. Kroppsdonation hindrar inte donatorer från att
            anmäla sig för organdonation. I de fall en donator avlider på
            sådant sätt att organ eller vävnad kan tas tillvara för transplantation
            avlägsnas de organ eller vävnader som kan komma i fråga innan
            kroppsdonation genomförs.
          </p>
          <p xml:id="i-EPGAEUPZnczf2c49Xtoogr">
            För att donera sin kropp till universitetssjukhusen krävs ett
            särskilt testamente, vilket inte många människor känner till.
            Ett särskilt donationskort finns dock utformat för detta, och
            det borde kunna slås samman med det vanliga donationskortet. Det
            borde vara av intresse för berörda myndigheter att informera om
            och förenkla också detta förfarande. En utredning bör därför tillsättas
            även här, för att få fler att donera hela kroppen till vetenskapen.
          </p>
        </div>
        <div xml:id="i-TKUW9bZhcR5v1vpp7KKtkC" type="motSignatures">
          <list xml:id="i-BbAWa6ptZ6MvoVHG6AEGYm">
            <item xml:id="i-DpTuBGypXhA3NZ8bRubNgd">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
