<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_42/mot_200506_MJ_42-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ42 pnr: s11184
          </p>
          <p>
            Motion till riksdagen 2005/06:MJ42
          </p>
          <p>
            av Christer Skoog m.fl. (s) med anledning av prop. 2005/06:197
          </p>
          <p>
            Skärpta djurskyddskrav för minkuppfödning
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av beslutsunderlag för att stärka djurskyddet
            i minkuppfödningen. 2. Riksdagen tillkännager för regeringen som
            sin mening vad i motionen anförs om Sveriges agerande i EU för
            att stärka djurskyddet i minkuppfödningen.
          </p>
          <p>
            Motivering
          </p>
          <p>
            Vi delar självfallet uppfattningen att det ska vara ett gott
            djurskydd i mink- uppfödningen i vårt land. Vi anser att det är
            det idag men givetvis måste det ske ett fortlöpande arbete för
            att ytterligare stärka djurskyddet. Den åsikten finns också bland
            dem som är verksamma i minknäringen i Sverige. Syftet med propositionen
            sägs vara att förbättra djurskyddet för minkar. Den proposition
            som nu har lagts skapar inte förutsättningar för det. Kraven är
            så långtgående och åtgärderna ska vidtas så snabbt att resultatet
            bara kan bli ett — det blir omöjligt att fortsätta med minkuppfödningen
            i Sverige. Det är inte genom att näringen avvecklas och verksamheten
            flyttar till andra länder som vi ska stärka djurskyddet. Åtgärderna
            föreslås trots ett bristfälligt faktaunderlag. I propositionen
            föreslås att minkarna ska ha tillgång till sim- och badvatten.
            Men denna form av uppfödning är inte testad. De länder som har
            diskuterat införande av sim- och badvatten har tagit tillbaka
            förslagen. Det gäller bland annat Italien med motiveringen att
            det inte finns någon forskning som stöder en sådan åtgärd. Det
            är inte rimligt att kräva sim- och badvatten innan detta har testats
            någonstans i världen. Nyordningen ska träda i kraft redan den
            1/1 2007 för nya anläggningar och den 1/1 2009 för befintliga
            anläggningar. Men den snålt tilltagna övergångstiden ger inget
            utrymme för forskning. Det kan belysas
          </p>
          <pb facs="riksdagen-motions-pdf/data/200506/mot_200506_MJ_42/mot_200506_MJ_42-0002.pdf"/>
          <p>
            2005/06:MJ42
          </p>
          <p>
            med ett konkret exempel: Den pälsdjursforskning som anses ha
            kommit längst är lektor Leif Lau Jeppesens vid Köpenhamns universitet.
            Hans forskning pågick under 6 års tid. Universitetets slutsatser
            var att simning inte skulle vara ett biologiskt behov hos minken.
            Forskningen finns redovisad i SOU 2003:86. I propositionen hävdas
            att införandet av sim- och badvatten sker av omsorg om djuren.
            Det strider alltså mot de nyss nämnda forskningsresultaten. Slutsatsen
            borde vara given: Det behövs ett bättre underlag innan vi går
            till beslut. Det är praxis i vårt land att innan åtgärder av det
            här slaget vidtas försöker man genom forskning klarlägga konsekvenserna
            och om de leder till önskat resultat. Vi har svårt att förstå
            varför det inte ska ske i det här fallet, särskilt om syftet är
            att förbättra djurskyddet. Det kan lämpligen ske genom att en
            försöksverksamhet startas. Sverige är medlem i EU. Vi kan konstatera
            att EU-länderna Polen, Finland, Danmark, Frankrike, Tyskland,
            Belgien, Estland, Litauen, Grekland, Irland, Italien och Spanien
            har uppfödning. Även Norge och Island har pälsdjursuppfödning.
            Därför bör Sverige på EU-nivå arbeta för att förbättra djurskyddet.
            Det kan bland annat ske genom att Europarådets rekommendationer
            införs. De är för övrigt redan införda i svensk lag. Vi vill också
            påpeka att 30 av 40 remissinstanser är kritiska till förslaget,
            bland andra Statens Veterinärmedicinska Anstalt (SVA), Jordbruksverket
            och länsstyrelserna i Skåne, Blekinge, Västra Götaland och Kalmar.
            Också Lagrådet har kritiserat förslaget. Det gör man bland annat
            med hänvisning till en proportionalitetsprincip som innebär att
            ”ingrepp inte får vara mer långtgående än vad som är rimligt med
            hänsyn till det ändamål som det avses främja”. Lagrådet skriver
            vidare: ”På den utredning som har förebragts kan Lagrådet således
            inte tillstyrka att bestämmelsen om tillgång till vatten för simning
            införs.” Det finns alltså en rad skäl att i dagsläget avstå från
            de drastiska åtgärder som föreslås i propositionen. Det behövs
            ett bättre underlag, och Sverige bör fortsätta att agera på ett
            kraftfullt sätt i EU för att stärka djurskyddet. Detta bör riksdagen
            ge regeringen till känna.
          </p>
          <p>
            Stockholm den 6 april 2006
          </p>
          <p>
            Christer Skoog (s) Göran Persson i Simrishamn (s) Kjell Nordström
            (s) Jan Björkman (s) Kerstin Andersson (s)
          </p>
        </div>
      </div>
    </body>
  </text>
</TEI>
