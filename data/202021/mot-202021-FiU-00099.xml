<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FiU-00099">
  <teiHeader>
    <fileDesc>
      <titleStmt>
        <title>med anledning av prop. 2020/21:4 Extra ändringsbudget för 2020 - Förlängda och förstärkta stöd och ersättningar med anledning av coronaviruset</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:99 av Jakob Forssmed m.fl. (KD)</title>
          <idno type="rdwebb">H80299</idno>
          <rs type="number">99</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H80299/text</ref>
          <ref type="dokument_url_html">http://data.riksdagen.se/dokument/H80299</ref>
          <ref type="dokumentstatus_url_xml">http://data.riksdagen.se/dokumentstatus/H80299</ref>
          <ref type="docx">http://data.riksdagen.se/fil/A2AA7DEB-4EBC-4551-BD2B-BD932D0FF78C</ref>
          <ref type="pdf">http://data.riksdagen.se/fil/17EA5833-CF58-4B76-9931-670451FBCFD0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GfYQdiqjxwdevsR1QK5KW4" type="basedOn"/>
        <correspContext corresp="i-GfYQdiqjxwdevsR1QK5KW4">
          <ref>Proposition 2020/21:4</ref>
        </correspContext>
        <correspAction xml:id="i-3bKHPpnRfJyCjt8g4BP284" type="signed"/>
        <correspContext corresp="i-3bKHPpnRfJyCjt8g4BP284">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-B7ruX5tu6wu6rB14Bh8g68" type="submitted">
          <date when="2020-09-15"/>
          <time when="14:47:35"/>
        </correspAction>
        <correspAction xml:id="i-N5gDgxrccAcPaiE43WbJuA" type="reviewed">
          <date when="2020-09-15"/>
          <time when="18:16:12"/>
        </correspAction>
        <correspAction xml:id="i-QAR89hdcg6rbEpedt6UTLN" type="dismissed">
          <date when="2020-09-16"/>
        </correspAction>
        <correspAction xml:id="i-LxngmtvaqUgKv3HzN89JwR" type="referred">
          <date when="2020-09-16"/>
        </correspAction>
        <correspAction xml:id="i-2E6cbCdKM9ZXC9fyMCTJQV" type="assigned">
          <date when="2020-09-23"/>
          <time when="16:14:51"/>
        </correspAction>
        <correspContext corresp="i-2E6cbCdKM9ZXC9fyMCTJQV">
          <ref type="assignedTo">Finansutskottet</ref>
        </correspContext>
        <correspAction xml:id="i-RWkykS8PHa7rrtsBY6yXsY" type="behandlas_i"/>
        <correspContext corresp="i-RWkykS8PHa7rrtsBY6yXsY">
          <ref type="uppgift">2020/21:FiU32</ref>
          <ref type="ref_dok_id">H801FiU32</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU32</ref>
          <ref type="ref_dok_titel">Extra ändringsbudget för 2020 - Förlängda och förstärkta stöd och ersättningar med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HDz9thhaEPDgZ2RS5WiF8T" type="motHeader">
        <div xml:id="i-6KSpEYy2Gs6KdKi7NW8A7x" type="motTitle">
          Motion till riksdagen 2020/21:99 av Jakob Forssmed m.fl. (KD)
          med anledning av prop. 2020/21:4 Extra ändringsbudget för 2020
          – Förlängda och förstärkta stöd och ersättningar med anledning
          av coronaviruset
        </div>
      </div>
      <div xml:id="i-7UBu8CTdi3tVkt8h37YBMK" type="motBody">
        <div xml:id="i-PBEMKWKBkqeYN6eZ5Hrm6w" type="motProposal" subtype="förslag">
          <head xml:id="i-VszRyoPzk66a3r1GnMjCkU">
            Förslag till riksdagsbeslut
          </head>
          <list xml:id="i-LXPyHGT2Pywc2JYtZ6emYm">
            <item xml:id="i-D6pfaCKsyThdRP1J7bUPjH" sortKey="Yrkande 3">
              Riksdagen ställer sig bakom det som anförs i motionen om att
              utvärdera omfattningen av stödet till civilsamhället och tillkännager
              detta för regeringen.
            </item>
          </list>
        </div>
        <div xml:id="i-2CbQ1cEVENivT62TeYrXBh" type="motContent">
          <head xml:id="i-Wu4zryw8FoPn2eib45pHXb" type="h1">
            Motivering
          </head>
          <p xml:id="i-AeefW2WhVP5CYHagqjgwi8">
            Följdmotionsrätten gällande ändringsbudgetar är starkt begränsad
            i praxis. Det gör att Kristdemokraternas yrkande i denna följdmotion
            inte omfattar hela motionens intentioner utan texten redogör även
            för Kristdemokraternas syn när det gäller andra aspekter av krisåtgärderna.
          </p>
          <head xml:id="i-ShJavLLwEa2pENCQ3zAyyA" type="h1">
            Sent stöd till enskilda näringsidkare
          </head>
          <p xml:id="i-LFdAkfjyytzDW8CC6vtkDy">
            I propositionen föreslås att ett nytt anslag 1:25 Stöd till enskilda
            näringsidkare förs upp på statens budget med 3,5 miljarder kronor.
            För 2021 beräknas anslaget ökas med 1,5 miljarder kronor. Anslaget
            ska användas för utgifter för ett ekonomiskt stöd till enskilda
            näringsidkare vars nettoomsättning minskat i större omfattning
            till följd av spridningen av sjukdomen covid-19. Stödet kommer
            att beräknas som en andel av omsättningstappet under mars–juli
            2020 jämfört med motsvarande period 2019.
          </p>
          <p xml:id="i-WAmWmE9MeRSvGf19hEnEMW">
            Förslaget är ett svar på det tillkännagivande som riksdagen (bet.
            2019/20:FiU61) riktat till regeringen om att återkomma med förslag
            som stärker enskilda näringsidkares möjligheter att överbrygga
            konsekvenserna av covid-19. Kristdemokraterna efterfrågade ett
            sådant stöd redan i mars, i samband med regeringens första extra
            ändringsbudget med anledning av coronapandemin (motion 2019/20:3520).
            Sedan dess har regeringen dröjt ett halvår med att föreslå ett
            lämpligt stöd. För ett litet företag är det en mycket lång tid
            av väntan på besked och osäkerhet och oro för huruvida verksamheten
            ska kunna överleva krisen. Först när Kristdemokraterna och Moderaterna
            efter sommaren föreslog ytterligare utskottsinitiativ i frågan
            agerade regeringen.
          </p>
          <p xml:id="i-CA3uyHkcx81mpJyw1rii8p">
            Sverige har många små familjeägda företag där hela familjen arbetar
            och företag där bara företagaren själv arbetar. Under de ekonomiska
            omständigheter som pandemin innebär är många av dem mycket ekonomiskt
            utsatta. Regeringens dröjsmål i fråga om stöd till enskilda näringsidkare
            – som har haft svårt att få del av andra stöd – är därför särskilt
            allvarligt. Kristdemokraterna välkomnar att ett stöd nu äntligen
            införs.
          </p>
          <head xml:id="i-EGaqRFtdkZ4Nqg72K7BT2S" type="h1">
            Sen förlängning av omställningsstödet
          </head>
          <p xml:id="i-BPaguDogCs6hTYihKEVC25">
            I propositionen förlängs det omställningsstöd som infördes tidigare
            i år för att underlätta för företag som tappat en stor del av
            sin nettoomsättning till följd av coronapandemin. Kristdemokraterna
            uppmanade vid införandet regeringen att förlänga stödperioden,
            eftersom vi såg att behovet av stöd var stort hos branscher och
            företag som även efter april månad sett stora omsättningstapp
            (motion 2019/20:3630). Det är bra att regeringen i denna proposition
            har hörsammat detta och nu förlänger omställningsstödet tre ytterligare
            månader, men åtgärden kommer mycket sent. Regeringens dröjsmål
            har skapat osäkerhet hos företagen, som har behov av att staten
            skapar förutsägbarhet och stabilitet i en orolig tid. Risken är
            annars att företag och jobb går förlorade i väntan på besked om
            huruvida stödet kommer att finnas eller inte.
          </p>
          <head xml:id="i-DGiN5Z9ENPo9DXzDzNopox" type="h1">
            Fler stödåtgärder för civilsamhällets organisationer
          </head>
          <p xml:id="i-S1JZUBEtrfycMy9RH7xHms">
            I propositionen tilldelas idrotten och kulturen stora stöd, motiverat
            av de intäktsbortfall de sett som en följd av coronakrisen. Gott
            så, men samma problematik gäller det breda civilsamhällets organisationer
            och föreningar som inte har sin verksamhet inom just dessa områden.
            Dessa glöms dock i princip bort i propositionen, trots att läget
            är fortsatt pressat för sektorn.
          </p>
          <p xml:id="i-Jo9drrJHQYNtiXxhHDVSdV">
            Regeringen tillför i denna proposition 25 miljoner kronor till
            trossamfunden samt 25 miljoner kronor till Svenska kyrkan för
            att täcka upp för intäktsbortfall under pandemin. Detta är bra,
            men det är för lite och det går till en begränsad del av civilsamhällets
            verksamheter. Kristdemokraterna har tidigt krävt att regeringen
            förbereder fler åtgärder för civilsamhället. Tillsammans med Vänsterpartiet
            lade vi i juni fram ett utskottsinitia­tiv i finansutskottet där
            vi föreslog fler och större stöd till civilsamhället med anledning
            av krisen. Tyvärr avvisade övriga partier förslaget. Nu är det
            hög tid att regeringen ser den situation som många viktiga verksamheter
            befinner sig i och utvärderar de ekono­miska åtgärder som vidtagits
            ur ett civilsamhälles­perspektiv, så att dessa också kan komma
            civilsamhället till del. Mot den här bakgrunden anser vi att omfattningen
            av stödet till civilsamhället bör utvärderas. Detta bör riksdagen
            tillkännage för regeringen.
          </p>
          <p xml:id="i-TBXBp78QQqt4Ut3cBCQact">
            I det följande redogör vi för fler åtgärder som Kristdemokraterna
            anser borde varit del av propositionen.
          </p>
          <head xml:id="i-TkLQGBGSZSMscbPq7ei1Lk" type="h2">
            Frigör projektbaserade bidrag under 2020
          </head>
          <p xml:id="i-4QZpNgj9maRHnYcNGF1CtV">
            Staten ger årligen ut projektbidrag till civilsamhället. Exempelvis
            betalar Myndigheten för ungdoms- och civilsamhällesfrågor (MUCF)
            årligen ut omkring 300–500 miljoner kronor i projektbidrag. För
            att få bidrag behöver organisationerna genomföra projekt, men
            det kan i dagsläget vara mycket ovisst om det går – eller ens
            är önskvärt – att vissa projekt genomförs.
          </p>
          <p xml:id="i-7STjNJMSKexVTV4DcQr3i2">
            MUCF har uttalat att de hanterar projektbidragen mer flexibelt
            i och med krisen och att det ska vara möjligt att skjuta upp projekt.
            Men enligt branschorganisationerna han­teras det olika beroende
            på myndighet. För att underlätta hanteringen och ta bort osäker­heten
            bör bidragen tillfälligt göras om från projektbidrag till generella
            bidrag under 2020. Pengarna ska därmed kunna gå ut till organisationerna
            så att de kan övervintra och fortsätta med sina uppdrag. Det innebär
            också att myndigheterna inte ska kräva återbetalning av bidrag
            för 2020. Omgjorda bidrag kan därmed ge finansiering utan att
            mer medel ur statens budget behöver tillföras.
          </p>
          <head xml:id="i-BC8AevqKrZQzrLeBtm1QLs" type="h2">
            Statlig kreditgaranti vid lån
          </head>
          <p xml:id="i-62Apzaotmaui1HhqiVQqKi">
            För att öka bankernas utlåning till företag som fått tillfälliga
            problem till följd av corona­krisen har det införts en statlig
            kreditgaranti. Det gör att staten står för 70 procent av kre­ditrisken
            när en bank lånar ut. Detta ger ett välbehövligt likviditetsstöd
            så att fler företag kan övervintra. Civilsamhällets organisationer
            omfattas dock inte av kredit­garantin även om de bedriver näringsverksamhet,
            vilket gör att banken säger nej till likviditetsstödjan­de lån.
            För närvarande nämns bara företag, och enligt bankerna gäller
            kreditgaran­tin inte för associationsformerna ideell förening,
            stiftelse och trossamfund.
          </p>
          <p xml:id="i-YAXGiwbMGBjTJitn4zYjSk">
            Det är mycket olyckligt, eftersom det är ett snabbt och enkelt
            stöd från staten att kunna ta del av när organisationerna står
            i en djup men – förhoppningsvis – kortvarig kris. Därför anser
            Kristdemokraterna att även dessa måste omfattas av samma kredit­garanti.
          </p>
          <head xml:id="i-KZjbQDm6Aap8g1Y1w3zFYg" type="h2">
            Höj taket i gåvoskatteavdraget
          </head>
          <p xml:id="i-BwRyUe7nEHz1e1ZVKGLNTU">
            Sedan den 1 juli 2019 är avdragsrätten för gåvor till ideella
            organisationer återinförd. Kristdemokraterna anser att beloppsgränsen
            är alltför begränsad då den i dag uppgår till maximalt 1 500 kronor
            per år. Kristdemokraterna har därför tidigare föreslagit att belopps­gränsen
            ska höjas till 3 000 kronor. Men under de extraordinära omständigheter
            som upp­stått till följd av coronaviruset behöver den ideella
            sektorn stärkas kraftigt. Kristdemokrat­erna anser därför att
            gåvoskatte­avdraget bör byggas ut kraftigt under resterande del
            av 2020. Det skulle ge en välbehövlig injektion för ökat givande
            till de ideella organisationer som arbetar bland behövande och
            som sett ett minsk­at givande i krisens spår.
          </p>
          <head xml:id="i-PhrZED5rpxi3NFtKpaqB6M" type="h1">
            Omställningsstödet behöver anpassas till civilsamhället
          </head>
          <p xml:id="i-5binMaaXrVp4k311kkMmxF">
            Efter kritik mot kravet på F-skatt införde regeringen ett särskilt
            undantag från just det kravet för ideella föreningar, stiftelser
            och trossamfund. Kristdemokraterna välkomnade denna förändring
            som möjliggjorde för delar av civilsamhället att kvalificera sig
            för stöd (motion 2019/20:3630). Men begränsningarna i stödet gör
            fortfarande att det inte är lämpat för dessa organisationer.
          </p>
          <p xml:id="i-MEejoNfR4rXDm1bXyMvuiC">
            I omställningsstödet omfattas bara sådan nettoomsättning som
            utgör näringsverk­samhet enligt 13 kap. 1 § inkomstskattelagen
            (1999:1229). Sådan nettoomsättning rör försäljning av varor och
            tjänster, vilket för organisationerna innebär exempelvis kafé-
            och restaurangverksamhet, secondhandförsäljning, deltagaravgifter
            och reklam- och sponsorintäkter.
          </p>
          <p xml:id="i-Y5otrsvVbbyufLVGZynak6">
            Men civilsamhällets organisationer har även andra viktiga intäktsströmmar
            i form av t.ex. medlemsavgifter, gåvor och bidrag, men även kapitalinkomster.
            Dessa intäkter omfattas dock inte av omställningsstödet och exkluderar
            därmed sådan omsättning som är central för verksamheten. Just
            insamlingsverksamhet i samband med olika typer av samlingar är
            typexempel på sådant som spelar stor roll för många organisationer,
            men som inte varit möjligt under pandemin.
          </p>
          <p xml:id="i-Vi7DvT4jHm4mmDAweYghvQ">
            Kristdemokraterna anser därför att ett särskilt riktat omställningsstöd
            för civilsam­hällets organisationer bör införas av regeringen.
            Men i avvaktan på ett sådant, och för att det brådskar, anser
            vi också att regeringen bör föreslå förändringar i nuvarande omställningsstöd
            så att det kommer civilsamhället till del på ett rimligt sätt.
          </p>
          <p xml:id="i-3k3z8XMH137dJzYQVUgUJj">
            Vi anser också att det bör göras ett undantag för ideella föreningar,
            stiftelser och trossamfund när det gäller definitionen av nettoomsättning
            enligt 13 kap. 1 § inkomst­skattelagen (1999:1229) och att sådana
            intäkter som rör medlemsavgifter, gåvor och bidrag bör inkluderas.
          </p>
          <head xml:id="i-Ss8xa9PbhWuePRPuotM1vh" type="h1">
            Möjlighet för ideella organisationer att söka omställningsstödet
            som koncern
          </head>
          <p xml:id="i-3BytMamkP4n1cebfU7YKPN">
            Utformningen av omställningsstödet innebär att varje ideell förening
            och trossamfund måste skicka in en egen ansökan om stöd. Men ideella
            föreningar och trossamfund har ofta väldigt många lokala föreningar,
            som har begränsade möjligheter att administrera en ansökan.
          </p>
          <p xml:id="i-Wm9x984ZxDFekFjDXhd2ZC">
            Det är av största vikt att ideella föreningar och trossamfund
            som omfattar flera juridiska personer kan söka omställningsstödet
            som en enhet för att stödet ska få någon verklig effekt för ideella
            organisationer. Annars riskerar många – var och en för sig – att
            inte nå upp till 250 000 kronor i omsättning. Det bör därför finnas
            ett undantag för ideella organisationer så att det går att söka
            stödet som ”koncern”.
          </p>
          <p xml:id="i-7GSrNN7BtzCs9Muag8dCs1">
            Kristdemokraterna anser därför att det bör införas en särskild
            bestämmelse, eller regleras i kommande förordning, att ideella
            föreningar och trossamfund som omfattar flera juridiska personer
            ska ha möjlighet att betraktas som en koncern när de tillhör en
            riksorganisation.
          </p>
          <head xml:id="i-5jLXs546T3zxHD82H692w6" type="h1">
            Förlängd nedsättning av arbetsgivaravgifterna i vissa branscher
          </head>
          <p xml:id="i-SHutzBZyiBCQTYrP9q22W6">
            Regeringen har tidigare infört tillfälligt nedsatta arbetsgivaravgifter
            för att stödja företag att behålla sina anställda trots tuffa
            tider. Nedsättningen gäller för perioden den 1 mars t.o.m. den
            30 juni 2020. Kristdemokraterna har tidigare påpekat att den ekonomiska
            krisen slår relativt brett, men också har en mycket koncentrerad
            effekt inom vissa branscher. Det gäller exempelvis hotell- och
            besöksnäringen, restaurangbranschen och många mindre företag inom
            detaljhandeln där kundunderlaget försvunnit nästan helt till följd
            av restriktioner och uppmaningar från myndigheterna. Dessa företag
            har ofta heller ingen e-handel som kan dämpa efterfrågebortfallet.
          </p>
          <p xml:id="i-NVmBMEzM2aXFSjDKSL5L36">
            Stödet bör därför utformas för att bättre träffa företag i särskilt
            utsatta branscher och för dessa förlänga stödet året ut.
          </p>
        </div>
        <div xml:id="i-S1osZDoWENPcF4bsSdMxZ3" type="signatureBlock">
          <list xml:id="i-VUqM59QgR4ztG4azgKq9tY">
            <item xml:id="i-TfjxL9Mr574SHuzR9f3a3W" type="signature">
              Jakob Forssmed (KD)
            </item>
            <item xml:id="i-DxV2Q99TS7AiqiPwXvxFdc" type="signature">
              Sofia Damm (KD)
            </item>
            <item xml:id="i-KfQXanxw24FVbUoB68v3uM" type="signature">
              Hans Eklind (KD)
            </item>
            <item xml:id="i-TxCCq2LfckJeb1Pqe3V4Bf" type="signature">
              Hampus Hagman (KD)
            </item>
            <item xml:id="i-MLkZ9V7G6qZmd91y3xciUx" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
