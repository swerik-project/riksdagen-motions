<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-02560">
  <teiHeader>
    <fileDesc>
      <titleStmt>
        <title>Våld i nära relationer</title>
        <author corresp="i-6CDBu9cGS7gf8ZVfBc8qEk">av Ann-Christine From Utterstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2560 av Ann-Christine From Utterstedt m.fl. (SD)</title>
          <idno type="rdwebb">H9022560</idno>
          <rs type="number">2560</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9022560/text</ref>
          <ref type="dokument_url_html">http://data.riksdagen.se/dokument/H9022560</ref>
          <ref type="dokumentstatus_url_xml">http://data.riksdagen.se/dokumentstatus/H9022560</ref>
          <ref type="docx">http://data.riksdagen.se/fil/BC4850B0-C82F-4E65-847D-F1E1FB3DF82E</ref>
          <ref type="pdf">http://data.riksdagen.se/fil/F962D8F2-81D3-48ED-B67E-3055F45525DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ThcPjXqfD7yaD5nCHBRNSQ" type="signed"/>
        <correspContext corresp="i-ThcPjXqfD7yaD5nCHBRNSQ">
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-4wsP6LwQoWWj732ozhmgSc"/>
        </correspContext>
        <correspAction xml:id="i-JXvLcARzM6vvrXnYLgoSyX" type="submitted">
          <date when="2021-10-01"/>
          <time when="18:54:02"/>
        </correspAction>
        <correspAction xml:id="i-8qyvUypXPB4zNiNUA5rqmU" type="reviewed">
          <date when="2021-10-04"/>
          <time when="11:32:12"/>
        </correspAction>
        <correspAction xml:id="i-2hwXQzvMuUqYxvfdeSEFqr" type="referred">
          <date when="2021-10-14"/>
        </correspAction>
        <correspAction xml:id="i-AXqFwRn2mxjvGEKFQ9d7wp" type="assigned">
          <date when="2022-10-05"/>
          <time when="11:53:28"/>
        </correspAction>
        <correspContext corresp="i-AXqFwRn2mxjvGEKFQ9d7wp">
          <ref type="assignedTo">Socialutskottet</ref>
        </correspContext>
        <correspAction xml:id="i-4hBMNbyAhYy3FTayH2xaBL" type="behandlas_i"/>
        <correspContext corresp="i-4hBMNbyAhYy3FTayH2xaBL">
          <ref type="uppgift">2021/22:AU1</ref>
          <ref type="ref_dok_id">H901AU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WLYRfFQHzSHdBBoS4ZqFZK" type="behandlas_i"/>
        <correspContext corresp="i-WLYRfFQHzSHdBBoS4ZqFZK">
          <ref type="uppgift">2021/22:SoU13</ref>
          <ref type="ref_dok_id">H901SoU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU13</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B4uaRYMU2F4WcPDpiKTv8v" type="behandlas_i"/>
        <correspContext corresp="i-B4uaRYMU2F4WcPDpiKTv8v">
          <ref type="uppgift">2021/22:SoU19</ref>
          <ref type="ref_dok_id">H901SoU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens arbete m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wa5xVAgEuzrizwYgsTV3wa" type="behandlas_i"/>
        <correspContext corresp="i-Wa5xVAgEuzrizwYgsTV3wa">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2560 av Ann-Christine From Utterstedt
          m.fl. (SD) Våld i nära relationer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-P6ec6ELgPbptsayRNCZyzM">
            Förslag till riksdagsbeslut
          </head>
          <list style="ol">
            <item xml:id="i-FiCSf7KzRj44ErRzrE3GbG">
              Riksdagen ställer sig bakom det som anförs i motionen om att
              statistik om våld i nära relationer ska inbegripa alla som utsätts
              och tillkännager detta för regeringen.
            </item>
            <item xml:id="i-SsTwmsCogQmTuRW9Jq2rcu">
              Riksdagen ställer sig bakom det som anförs i motionen om att
              det i 5 kap. 11 a § socialtjänstlagen bör förtydligas att arbetet
              också ska innefatta förebyggande åtgärder mot de som uppvisar
              ett våldsamt beteende, och detta tillkännager riksdagen för regeringen.
            </item>
            <item xml:id="i-UEDutnmvMo9H1HBTsCFrvh">
              Riksdagen ställer sig bakom det som anförs i motionen om ett
              nationellt kompetenscentrum för arbetet med våld i nära relationer
              och tillkännager detta för regeringen.
            </item>
            <item xml:id="i-TM9oeVNfz29XTNsbZVXuGU">
              Riksdagen ställer sig bakom det som anförs i motionen om att
              öka kunskapen om vad som juridiskt räknas som brott mot närstående
              och tillkännager detta för regeringen.
            </item>
            <item xml:id="i-D16BFRhbjYUBXNFmU9cbEk">
              Riksdagen ställer sig bakom det som anförs i motionen om att
              rättvisande statistik om våld i samkönade relationer behöver tas
              fram och tillkännager detta för regeringen.
            </item>
            <item xml:id="i-FhpxYuvRKMdadMLEmDTq2T">
              Riksdagen ställer sig bakom det som anförs i motionen om att
              ta fram en nationell strategi för att i högre grad öka tryggheten
              samt förebygga, upptäcka och hantera våld mot äldre och tillkännager
              detta för regeringen.
            </item>
            <item xml:id="i-D1hZ42bvc7dE72Z35AuMpR">
              Riksdagen ställer sig bakom det som anförs i motionen om att
              öka anslagen till kvinnojourerna och tillkännager detta för regeringen.
            </item>
            <item xml:id="i-PZ7AXLKR2CW9syScDb4PGi">
              Riksdagen ställer sig bakom det som anförs i motionen om att
              alla kvinnojourer bör ha rätt kunskap för att klara av att bemöta
              och hjälpa hedersvåldsutsatta på ett säkert sätt och tillkännager
              detta för regeringen.
            </item>
            <item xml:id="i-JAmCVXwH12XYKfaPsrgVWS">
              Riksdagen ställer sig bakom det som anförs i motionen om att
              ge bättre förutsättningar för mansjourer att stötta våldsutsatta
              män och tillkännager detta för regeringen.
            </item>
            <item xml:id="i-WAB5yPEW9xm2eLvTuucvpb">
              Riksdagen ställer sig bakom det som anförs i motionen om att
              öka anslagen till mansjourer och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WSyac7o9mCixngD8DrQJMd" type="h1">
            Motivering
          </head>
          <p xml:id="i-QDKV8KwkVceECNRPPaawpB">
            Våld i nära relationer är ett växande samhällsproblem. Förutom
            att det medför ett enormt lidande för den som utsätts och dennes
            närstående är också påverkan på samhället relativt stor. Det finns
            alltså flera parametrar som vittnar om att samhället måste ta
            krafttag för att minska våldet i nära relationer. Det finns få
            samhällsekono­miska analyser av kostnader för våld i nära relationer.
            Den mest genomgripande samhällsekonomiska analysen genomfördes
            av Socialstyrelsen 2006. Analysen upp­skattade att samhällskostnaderna
            för våld mot kvinnor i nära relationer ungefärligen uppgick till
            mellan 2,7 och 3,3 miljarder kronor per år i 2006 års penningvärde.
            Där finns dock inte våld mot män i nära relationer inräknat. Våld
            mot män i nära relationer behöver belysas likväl som våld i samkönade
            relationer. Våld i nära relationer nämns ofta i samma andetag
            som mäns våld mot kvinnor. För att komma till rätta med problematiken
            behöver dock samtliga delar belysas i ett helhetsgrepp, där exempelvis
            statistik gäller alla utsatta. Kvinnor är de som drabbas mest
            av våld i nära relationer. Därför behandlas dessa frågor i särskild
            ordning i våra motioner om ”mäns våld mot kvinnor” och ”krafttag
            mot hedersrelaterat våld och förtryck”.
          </p>
          <head xml:id="i-RAtjBxPFvnjCWKm22U6SFv" type="h2">
            Proaktivt arbete
          </head>
          <p xml:id="i-D3AfBFNnozodHtVeF1bSUW">
            Det bästa sättet att undvika våld är att stävja det innan det
            utövas. Det proaktiva arbetet behöver lyftas in i alla samhällsinstanser
            så att arbetet ständigt pågår, inklusive insats­erna med att förhindra
            att våld upprepas. Således behöver arbetet fokuseras på både förövare
            och offer och ha som syfte och mål att våld inte ska utövas. Vikten
            av ett proaktivt arbete ska tydligare framgå av lagtexten, d.v.s.
            att till socialnämndens upp­gifter hör att verka för att den som
            uppvisar ett våldsamt beteende eller utsätter eller har utsatt
            en närstående för våld eller andra övergrepp ska ändra sitt beteende.
            Det behövs tidiga insatser i det förebyggande arbetet om det ska
            ge de resultat som önskas.
          </p>
          <head xml:id="i-NGNBQbP3jzAjT5AMy3uKDV" type="h2">
            Inrättandet av ett nationellt kompetenscentrum för forskning,
            förebyggande arbete och insatser för våldsutövare
          </head>
          <p xml:id="i-YYmSH2xXURaszuKtyUAxs6">
            De som utsätter närstående för våld är en heterogen grupp. Det
            finns de med missbruks­problem och andra som behöver kvalificerad
            psykiatrisk vård. En del är, frånsett sitt våldsutövande, väl
            fungerande personer i samhället, och ytterligare andra utövar
            våld mot såväl främmande som närstående. Vissa är våldsamma endast
            i sina nära relationer. Utbudet av insatser behöver därför vara
            mycket brett för alltifrån de som behöver omhändertas av Kriminalvården,
            rättspsykiatrin eller andra myndigheter, till de som behöver någon
            form av kvalificerad vård- och behandlingsinsats. Ibland kan enklare
            samtalsstöd och andra insatser av mindre ingripande karaktär vara
            tillräckligt.
          </p>
          <p xml:id="i-W4LPDHcQBTyohU7PUFfT4D">
            De modeller som används i Sverige i dag är ofta hämtade från
            andra länder, eftersom forskning som rör insatser för våldsutövare
            görs i väldigt liten omfattning i Sverige. Bland de som arbetar
            med målgruppen våldsutövare ute i landet finns en stor efterfrågan
            på metodstöd och kunskapsutveckling. Arbetet har till stora delar
            utvecklats genom engagerad personal som via kortare utbildningar
            och tillsammans med sina kommuner på egen hand utvecklat metoder
            och arbetssätt. En samhällsfunktion som prioriterar, utvecklar
            och samordnar arbetet med insatser till våldsutövare är starkt
            efterfrågad. Det behövs därför en gemensam plattform för hur arbetet
            framöver ska kunna bedrivas på ett effektivare sätt än vad som
            görs i dag, i synnerhet om man på riktigt vill nå goda resultat.
          </p>
          <p xml:id="i-GGqQ16yCESfu57wCQtD97h">
            Även om vi har ett flertal organisationer och verksamheter som
            framgångsrikt arbetar med frågorna, så finns det ett behov av
            en samordnande enhet. Det handlar inte bara om behandlingsmetoder,
            utan gäller även olika arbetssätt för att upptäcka våldet och
            tillvägagångssätt för att hantera ärenden där våld förekommer
            eller misstänks före­komma, som behöver utredas och dokumenteras.
            Även forskning kring olika metoder är eftersatt. För att ett kunskapslyft
            bland personalen ska kunna tillgodoses, men också för att det
            ska bli en likvärdig tillgång till olika metoder, utvecklade riktlinjer,
            vägledningar och andra beskrivningar av hur socialtjänst och hälso-
            och sjukvård kan och bör arbeta med dessa frågor, så anser vi
            att ett nationellt kompetenscentrum ska inrättas.
          </p>
          <head xml:id="i-Ri1viR3YqQwYJES62xTKdH" type="h2">
            Anmälningsbenägenhet
          </head>
          <p xml:id="i-YGpygJQh7GhUgg2hrdk4jn">
            Ett sätt att mäta våldsutsatthet är att analysera antalet anmälda
            våldsbrott i den officiella kriminalstatistiken. Att enbart använda
            sådan registerbaserad kriminalstatistik är dock inte lämpligt
            eftersom den bara visar det polisanmälda våldet och inte de brott
            som inte anmäls, d.v.s. mörkertalen. Mörkertalet vad gäller våldsbrott
            i nära relationer uppskattas dessutom vara stort. Enligt nationella
            trygghetsundersökningen (NTU) uppskattas att ungefär en tredjedel
            av brotten mot närstående polisanmäls men att andelen varierar
            mellan olika typer av brott. Andelen kvinnor som gjort en anmälan
            var något större än andelen män. Det framgår dock inte om det
            är den utsatta personen själv som gjort polisanmälan eller om
            den gjorts av någon annan. Brå har undersökt varför personer som
            i NTU uppger att de under 2012 blivit utsatta för brott av en
            nuvarande eller tidigare partner inte polisanmält brottet. Av
            rapporten framgår att det främsta skälet till att polisen inte
            kontaktades var att händelsen betraktades som en småsak eller
            att de själva redde ut händelsen. I rapporten framhålls att anmälningsbenägenheten
            kan vara lägre för händelser som personen vet eller inte tror
            är ett brott i juridisk mening. Här framhålls att trakasserier
            och verbala kränkningar ingår i de brott som omfattas av kartläggningen
            och att de kan ligga i gråzonen för vad som juridiskt sett utgör
            ett brott. Därför behöver kunskapen om vad som faktiskt räknas
            som ett brott öka.
          </p>
          <head xml:id="i-BdPTSiVF2kVi9ywnmSkdd4" type="h2">
            Våld i samkönade relationer
          </head>
          <p xml:id="i-4aWZ8cESRmv2VWEhT9FRjd">
            Det finns begränsad statistik och få studier om förekomsten av
            våld i samkönade rela­tioner. I Sverige finns enbart en empirisk
            studie som baseras på ett icke slumpmässigt urval och som publicerades
            2005. Det är inte möjligt att särskilja brott som sker i samkönade
            relationer inom ramen för den nationella trygghetsundersökning
            (NTU) om människors trygghet och utsatthet för brott som Brottsförebyggande
            rådet (Brå) genom­för varje år i form av telefonintervjuer. Brå
            framhåller att det är mättekniskt svårt att särskilja brott i
            samkönade relationer, eftersom det skulle kräva en eller flera
            ytterligare frågor i formuläret för att antingen fastställa urvalspersonens
            sexuella läggning, alterna­tivt kräva frågor om partnerns könstillhörighet.
            Mättekniken behöver utvecklas för att statistiken ska belysa alla
            utsatta.
          </p>
          <head xml:id="i-3qfZ56Hu6sTTT9idbduS1U" type="h2">
            Våld mot äldre
          </head>
          <p xml:id="i-GMDyCcSSuZmFUhvxza87M7">
            De senaste årtiondena har äldre människors situation kommit att
            uppmärksammas allt mer. År 1991 antog FN:s generalförsamling en
            resolution som konkretiserade äldre personers rättigheter. Våld
            mot äldre behöver belysas för att kunna åtgärdas. I flera studier
            ser man att förövarna är en partner, vuxna barn (inklusive ingifta),
            släktingar, medicinsk personal, men även till exempel grannar.
            Forskning visar också att äldre underrapporterar sin våldsutsatthet,
            vilket gör att den kan vara svårupptäckt.
          </p>
          <p xml:id="i-XiEuFtRUAu1Enf6Viidg33">
            Ekonomiska faktorer kan försvåra uppbrottet från en relation
            med en våldsutövande partner. Det kan också finnas försvårande
            omständigheter, såsom att man är beroende av förövaren för till
            exempel vård. I vissa fall kan förövaren också vara den som är
            bero­ende av omvårdnad. Även detta kan försvåra för de utsatta
            att bryta upp från relationen enligt forskning från Nationellt
            centrum för kvinnofrid (NCK).
          </p>
          <p xml:id="i-T5k6x5CHBtyauNj1PMPf4o">
            I Sverige har det uppmärksammats att det finns bristande kunskap
            om våld i nära relationer inom äldreomsorgen. När studier kring
            våld i nära relationer genomförs i kommuner ingår sällan äldreomsorgen,
            vilket den borde göra. Det finns ett stort behov av forskning
            om våld mot äldre kvinnor, speciellt forskning om våld mot äldre
            kvinnor som lever i samkönade relationer eller som har utländsk
            bakgrund.
          </p>
          <p xml:id="i-3nYEGtYX1TyX1CQkrQoQrG">
            Våld mot äldre kan förebyggas genom att äldre personer ges information
            om deras rätt till olika former av stöd och hjälp. Kunskapen om
            våldsbrott mot äldre bör ökas genom riktade utbildningar i ämnet.
          </p>
          <p xml:id="i-Lq36MVC6wVSJm1wbNzmB4y">
            Tyvärr inträffar det att personal utövar olika typer av våld
            mot äldre människor som befinner sig i en utsatt situation. Det
            är viktigt att utöka kraven på kontroller i belast­ningsregistret,
            så att de sker kontinuerligt och omfattar anställda, praktiserande
            och studerande inom äldreomsorgen, för att på så sätt och i så
            stor utsträckning som möjligt förhindra att personer dömda för
            våldsbrott arbetar inom äldreomsorgen.
          </p>
          <p xml:id="i-JjQQzcunG6ZJKawZSJZy3h">
            Studier visar att äldre oftare bär på en oro för att utsättas
            för brott. Detta är allvarligt, eftersom känslan av otrygghet
            kan ha stor inverkan på hur de upplever och lever i sin vardag.
            Känslan av otrygghet kan leda till begränsningar, exempelvis att
            den äldre undviker att vistas utomhus eller att hon eller han
            medvetet undviker vissa situationer, vilket i sin tur kan leda
            till sämre livskvalitet. Det bör tas fram en nationell strategi
            för att i högre grad öka tryggheten samt förebygga, upptäcka och
            hantera våld mot äldre.
          </p>
          <head xml:id="i-UbyrYUC3tcMRigriSwdRiR" type="h2">
            Tjej- och kvinnojourer
          </head>
          <p xml:id="i-NGHwx1upcmmfoaqHHsmUGZ">
            I Sverige finns omkring 200 kvinnojourer som ger stöd åt och
            skyddar utsatta kvinnor och barn. Vissa av kvinnojourerna är kvinno-
            och tjejjourer. Det stora flertalet jourer är anslutna till någon
            av de båda riksorganisationerna Riksorganisationen för kvinnojourer
            och tjejjourer i Sverige (Roks) och Unizon. Det finns stora skillnader
            mellan de olika kvinno- och tjejjourerna när det gäller resurser.
            Som exempel kan nämnas att vissa kvinnojourer har anställd personal,
            kontor och telefonjour dygnet runt, medan andra har begränsade
            telefontider och endast ideellt arbetande jourkvinnor. Under år
            2020 fanns det totalt cirka 500 anställda och 3 500 ideellt aktiva
            inom verksamheten. Kvinno- och tjejjourer finns i mer än hälften
            av alla kommuner. Kvinnojourernas verksamhet består i regel av
            de tre delarna skyddat boende, öppen verksamhet och opinionsarbete.
          </p>
          <p xml:id="i-LWWVw7Xe3eEZWvUoRMGBxb">
            Tjejjourernas verksamhet består i regel av öppen verksamhet och
            opinionsarbete. De flesta kvinnojourer driver skyddade boenden.
            De största kvinnojourerna kan ha upp till 20 platser för vuxna
            och lika många barn i sitt skyddade boende, medan de minsta jourerna
            kan ha 1–2 platser tillgängliga.
          </p>
          <p xml:id="i-7Kk8Qv9wJxQ8NosDZ8JSz6">
            Skyddat boende är en socialtjänstinsats. När en kommun ger en
            kvinnojour i uppdrag att genomföra insatsen får kvinnojouren uppdragsersättning,
            oftast i form av så kallade dygnsavgifter. Tjejjourerna har i
            normalfallet endast bidrag som inkomst. Inkomstkällorna för jourerna
            består framför allt av kommunala föreningsbidrag och olika statsbidrag.
            De kvinnojourer som erbjuder skyddat boende får ersättning från
            kommunen för detta. Idag finns endast ett fåtal kvinnojourer som
            har rätt kunskap för att kunna hjälpa kvinnor som utsatts för
            hedersrelaterat våld. Då dessa problem växer behöver denna kunskap
            finnas hos alla kvinnojourer runt om i landet. Då våldet mot kvinnor
            ökar i samhället behöver också jourerna ökat stöd för att klara
            av att ta emot alla kvinnor som behöver hjälp.
          </p>
          <head xml:id="i-8fgxGNKYALokYXf143W28r" type="h2">
            Mansjourer
          </head>
          <p xml:id="i-PuZJahqewFa5BxPVfy9MVc">
            Det finns endast ett fåtal mansjourer i landet. De erbjuder bland
            annat samtalsstöd och arbetar med våldsprevention. Mansjourer
            har olika typer av verksamheter, bland annat erbjuder de riktat
            stöd till män som utsatts för våld och/eller utsätter andra för
            våld. När en statlig utredning 2018 lät kartlägga civilsamhällets
            organisationer inom området, identifierades några få ideella organisationer
            som är inriktade på att erbjuda insatser till våldsutövande män.
            När det gäller det särskilda statsbidrag mot våld i nära relationer
            som Socialstyrelsen fördelar, fanns det sex mansjourer eller motsvarande
            verksamheter som fick del av bidraget. Mansjourerna är inte anslutna
            till någon gemensam riks­organisation och en samlad bild av mansjourernas
            verksamhet saknas. Nedan ges i stället några exempel på ett par
            av de verksamheter som bedrivs på området.
          </p>
          <p xml:id="i-LixMhdb9wM6Tz8UxPDWHwi">
            Den ideella organisationen MÄN är en feministisk organisation
            som verkar på riks­nivå och som har 23 lokalgrupper. Organisationen
            arbetar med primärprevention mot killars och mäns våld, tillsammans
            med kvinnojoursrörelsen och olika myndigheter. Av årsredovisningen
            för 2020 framgår att organisationen får ett årligt verksamhetsbidrag
            från Socialstyrelsen och Folkhälsomyndigheten. Projekt och annan
            verksamhet hade drivits med medel från bland andra Stockholms
            stad, Folkhälsomyndigheten och EU‑kommissionen. Ett 30-tal personer
            är anställda inom organisationen. Nationella mansjouren är belägen
            i Stockholm, men det samtalsstöd som jouren erbjuder är tillgängligt
            för alla i landet. Syftet med jouren är att med frivilliga krafter
            erbjuda samtalsstöd till män i kris, oavsett om det rör relationsproblem,
            umgängesproblem, missbruksproblem eller problem med aggression
            och våld. Mansjouren är en politiskt och religiöst obun­den stiftelse.
            Verksamheten, som bygger på ideella krafter, finansieras med bidrag
            från Stockholms stad och vissa kranskommuner, privata bidrag och
            medlemsavgifter. Det finns mindre information tillgänglig om mansjourer
            än om kvinno- och tjejjourer. Skillnaden mellan förutsättningar
            för kvinnojourer och mansjourer att verka är påtaglig. Därför
            behövs ökade anslag till att utveckla mansjourers möjlighet att
            stötta våldsutsatta män.
          </p>
        </div>
        <div type="motSignatures">
          <list>
            <item xml:id="i-7mBYrXoDDPnV2Kx3wMDExv">
              Ann-Christine From Utterstedt (SD)
            </item>
            <item xml:id="i-LYhQt9K6YNehnJX222md93">
              Magnus Persson (SD)
            </item>
            <item xml:id="i-DMdNXMpwHvNXdBPRRZXhFa">
              Ludvig Aspling (SD)
            </item>
          </list>
        </div>
      </div>
    </body>
  </text>
</TEI>
