<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00282">
  <teiHeader>
    <fileDesc>
      <titleStmt>
        <title>Religionsfrihet</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Religionsfrihet</title>
          <idno type="rdwebb">GX02U282</idno>
          <rs type="number">U282</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U282/text</ref>
          <ref type="dokument_url_html">http://data.riksdagen.se/dokument/GX02U282</ref>
          <ref type="dokumentstatus_url_xml">http://data.riksdagen.se/dokumentstatus/GX02U282</ref>
          <ref type="doc">http://data.riksdagen.se/fil/A19130CE-7C4D-4797-985D-C37AB9D9B572</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LpMYSjnCChgRb1Nj61NKFD" type="signed"/>
        <correspContext corresp="i-LpMYSjnCChgRb1Nj61NKFD">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-Fi7RaN6vujnYF526BxHdEk">
          <date when="2009-10-06"/>
        </correspAction>
        <correspAction type="submission" xml:id="i-JSgdSahUkBj6PAQJD28CFE">
          <date when="2009-10-05"/>
        </correspAction>
        <correspAction type="transfer" xml:id="i-FwbUxqdZSuh7bnxjsZ6s97">
          <date when="2009-10-05"/>
        </correspAction>
        <correspAction type="assigned" xml:id="i-DP9SzTaGPtUDFi11pdDT7b"/>
        <correspContext corresp="i-DP9SzTaGPtUDFi11pdDT7b">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KP3LDtEiYJtyqu8Pvedb9z">
            Förslag till riksdagsbeslut
          </head>
          <list style="ol">
            <item xml:id="i-Bx9Ma1Y4CSwjQ7vGghQfv1">
              Riksdagen tillkännager för regeringen som sin mening vad som
              anförs i motionen om att religionsfrihetsfrågorna ska vara en
              aktiv del i utrikespolitiken och i utvecklingssamarbetet.
            </item>
            <item xml:id="i-98d3M9sKiJsooJ529fnVg2">
              Riksdagen tillkännager för regeringen som sin mening vad som
              anförs i motionen om att UD och Sida ska inhämta och fördjupa
              kunskapen om religionsfrihetens roll i demokratisering och utveckling.
            </item>
            <item xml:id="i-2vtR8yDksXe12bNajnshAY">
              Riksdagen tillkännager för regeringen som sin mening vad som
              anförs i motionen om att ta fram strategier och handlingsplaner
              för att religionsfrihetsfrågor ska integreras i den multilaterala
              och bilaterala utrikespolitiken och i utvecklingssamarbetet.
            </item>
            <item xml:id="i-6b1u5NgYXToxfksJxtHa43">
              Riksdagen tillkännager för regeringen som sin mening vad som
              anförs i motionen om att i utformningen och genomförandet av strategier
              och handlings­planer för religionsfrihet bör UD och Sida ta vara
              på det civi­la samhället och i synnerhet trosbaserade rörelser
              som informa­tionskällor och kanaler för stöd till religionsfrihet
              och främjande av interreligiös dialog i samarbetsländer.
            </item>
            <item xml:id="i-SAaihj8SNP4cpF8mqYNTgt">
              Riksdagen tillkännager för regeringen som sin mening vad som
              anförs i motionen om att regeringen bör hålla en regelbunden dialog
              med trosbaserade rörelser.
            </item>
            <item xml:id="i-9HhKu24RMCDjpdzHsBFnPc">
              Riksdagen tillkännager för regeringen som sin mening vad som
              anförs i motionen om att UD och svenska ambassader ska bedöma
              religionsfrihetssituationen i länderna som Sverige har bilaterala
              relationer med samt försvara religionsfriheten i offentlig diplomati.
            </item>
            <item xml:id="i-WXxSggPCVR5SHWexShragQ">
              Riksdagen tillkännager för regeringen som sin mening vad som
              anförs i motionen om att Sverige på EU-nivå bör se till att religionsfrihetsfrågor
              och diskriminering på grund av religion och tro integreras i EU:s
              utvecklingssamarbete, både i re­lation till hur bistånd fördelas
              och i uppföljning av hur det har använts.
            </item>
            <item xml:id="i-HgEM18PhhDWHyB27sxuzXv">
              Riksdagen tillkännager för regeringen som sin mening vad som
              anförs i motionen om att Sverige på FN-nivå aktivt bör motverka
              försök att relativisera mänskliga rät­tigheter och bygga allianser
              för att stoppa ansatserna att inkorpo­rera smädelse av religion
              i systemet med mänskliga rättigheter.
            </item>
            <item xml:id="i-Ps33ip68cf2LpiLGuz5czc">
              Riksdagen tillkännager för regeringen som sin mening vad som
              anförs i motionen om att Sverige bör arbeta för att införa en
              kommissionär för mänskliga rättigheter inom EU-kommissionen och
              för att Europaparlamentets underkom­mitté för mänskliga rättigheter
              blir en huvudkommitté.
            </item>
          </list>
        </div>
        <div type="motContent">
          <head type="h1" xml:id="i-8mUndS3L5nf4ZL1Wb8Z1Wd">
            Motivering
          </head>
          <p xml:id="i-3VGQZ8DiVvPX886knT9bZv">
            Svenska missionsrådet med sin sammanslutning av 36 kyrkor och
            kristna bistånds- och missionsorganisationer tog fram rapporten
            Tro, frihet och förändring i somras där vikten av religionsfrihet
            och yttrandefrihet för utvecklingsarbete och demokratiarbetet
            i världen lyfts fram.
          </p>
          <p xml:id="i-LqnVcZiqTHKmcWme7qWU9p">
            Religionsfrihet är en av rättigheterna i FN:s förklaring om de
            mänskliga rättig­heterna ( paragraferna 1820) samt i Europeiska
            konventionen om skydd för de mänskliga rättigheterna och friheterna
            (paragraferna 910) som blev svensk lag 1995.
          </p>
          <p xml:id="i-4ztMMthSu61vZBDB198Vbb">
            Ändå har religionsfriheten haft en mycket låg profil i Sveriges
            utrikespolitiska policy och praxis. Genom synen att religionen
            främst är något privat har förståelsen av religionsfrihetens innebörd
            förts till det privata området. I ett internationellt perspektiv
            ser man dock att religion och tro kraftigt påverkar både män­niskors
            relationer och hur stater relaterar till varandra och sina medborgare.
          </p>
          <p xml:id="i-Byre8WkPM63q699D1XAZba">
            Religionsfrihet är en grundläggande frihet. Det är något som
            gäller alla och som alla tjänar på eftersom det skapar förutsättningar
            för fred, demokra­tisering, utveckling och de andra mänskliga
            rättigheterna. Brotten mot religionsfriheten är dock enorma i
            en internationell kontext, och i många länder ser man en ökande
            trend. Över hälften av världens befolkning lever i länder där
            staten kraftigt begränsar eller förbjuder medborgarnas frihet
            att tro, lära sig om tro och utöva tro. Dessa begränsningar har
            negativ påverkan på människor från alla trosuppfattningar och
            övertygelser (inklusive ateis­ter, agnostiker och pacifister).
          </p>
          <p xml:id="i-KUMX8vYGKYhGHo2VDfZrLc">
            Religionsfrihet är en viktig mänsklig rättighet i sig rätten
            till en identitet, att bilda sig en egen uppfattning om livs-
            och trosfrågor och att själv eller till­sammans med andra utöva
            sin tro eller livsåskådning. Men religionsfrihet är också ett
            bra exempel på de mänskliga rättigheternas odelbarhet. Bristande
            re­ligionsfrihet hotar nämligen människors rätt till liv och privatliv,
            as­sociationsfrihet och yttrandefrihet och till sociala, ekonomiska
            och kulturella rättigheter.
          </p>
          <p xml:id="i-K1rup1Pt3GvVvPXcxcAVb6">
            Diskriminering på grund av religion eller tro förekommer i många
            länder och får allvarliga konsekvenser för miljontals människors
            möjligheter att tillgodose sina sociala, ekonomis­ka och kulturella
            rättigheter. Rätten till sjukvård, utbildning, bostad eller arbete
            äventyras. Ibland nekas minoriteter officiellt eller i prakti­ken
            tillgång till vård och utbildning. Situationen för Bahaisamfundet
            i Iran exemplifierar detta väl över 10 000 anhängare har avskedats
            från tjänster inom den offentliga sektorn. Ibland är det sämre
            tillgång till offentlig sjukvård och utbildning i geografiska
            områden som domineras av minoriteter. Enligt regeringen är icke-diskriminering
            en av hörnstenarna i det svenska biståndet. Arbetet för religionsfri­het,
            liksom annat arbete mot diskriminering, är ett direkt bidrag till
            fattigdomsbekämpning och bör vara en naturlig del av Sveriges
            arbete med icke-diskriminering.
          </p>
          <p xml:id="i-GqHqV89vmEc8wWanLckP2p">
            Bristande religionsfrihet bromsar utveckling och fattigdomsbekämpning
            på ytterligare ett sätt. Det hämmar människors möjligheter att
            bli förändringsak­törer. Mötesplatser för religionsutövare är
            kanske den vanligaste for­men av samlingsplats i världen och skapar
            möjligheter för människor på gräsrotsnivå att organisera sig för
            att lösa gemensamma problem. Trosbaserade rörelser och organisa­tioner
            är ett stort och viktigt inslag i det civila samhället på de flesta
            håll och bidrar till både demokratisering och fattigdomsbekämpning.
            Auktoritära stater inser detta, och religionsförtryck används
            som ett sätt att kuva eller förhindra utvecklingen av ett livskraftigt
            civilt samhälle. Trosbaserade rörelser är ofta de sista att ge
            vika under auktoritära regimer. Buddistmunkarnas uppror i Burma
            2007 är ett av många exempel på trosbaserade gruppers roll i demokratiseringsrörelser.
            Trosbaserade rörelser har spelat eller spelar en viktig roll i
            demokratiseringsprocesserna i många länder som Zimbabwe, Sydafrika,
            Polen och Vittryssland. Att främja religionsfrihet är ett sätt
            att bidra till att släppa fram religionens positiva krafter för
            både demokratisering och fattigdomsbekämpning samtidigt som man
            motverkar extremism och konflikter.
          </p>
          <p xml:id="i-D9JcpC6oo4R7sb5Ls8NSPP">
            Det finns nämligen ett starkt och statistiskt säkerställt samband
            mellan be­gränsad religionsfrihet och antalet väpnade konflikter.
            När stater aktivt arbetar för religionsfrihet mins­kar risken
            för konflikt i samhället. Men alltför ofta är statligt förtryck
            och statlig diskriminering eller statens passivitet inför diskriminering
            en bidragan­de orsak till våld och konflikt. Bristande re­ligionsfrihet
            ökar polariseringen och misstron mellan religiösa grupper. När
            stater dis­kriminerar på grund av religion och tro får extrema
            röster större utrymme samtidigt som det blir svårare för moderata
            religiösa krafter att delta i det offentliga samtalet. Dessutom
            ger statlig diskriminering legitimitet till våld utövat av andra
            grupper inom samhället. Under 2000-talet har nationalistiska strömningar
            inom kristendom, hinduism, buddism och islam växt med omfattande
            och ibland våldsamma konsekvenser. Att arbeta för religionsfrihet
            innebär att skydda individer från detta, eftersom reli­gionsfrihet
            är ett skydd för individen och inte för religionen i sig.
          </p>
          <p xml:id="i-WH4YWcxAabPfG9xb563uMk">
            Religionsfrihet är rätten till en identitet, till att själv välja
            sin över­tygelse och att kunna ändra sin uppfattning utan rädsla
            för diskri­minering från staten eller omgivningen. I vissa länder
            riskerar mino­riteter och människor som ändrar sin religiösa övertygelse
            att förlora eller nekas sin identitet. Flera länder kräver att
            alla anger en av staten godkänd religion på identitetsdokument
            som födelseattest, identitetshandlingar och pass dokument som
            krävs för att få tillgång till sjukvård och utbildning. Förbud
            mot interreligiösa äktenskap är ett annat exempel. Straff mot
            dem som lämnar den av staten sanktionerade religionen i form av
            förlo­rad vårdnad av barn, arvsrätt eller egendom, eller till
            och med döds­straff, förekommer också i flera länder. Vissa stater
            har visat bilder på människor som byter tro i statlig medier med
            förödande konsekvenser för dem och deras familjer. Precis som
            med andra rättighetsfrågor är kvinnor, barn, migrantarbetare och
            invandrare särskilt sårbara.
          </p>
          <p xml:id="i-53oucz9kLDv7P76mQk6PFc">
            Enligt internationella konventioner har människor rätt att utöva
            tro ensam eller tillsammans med andra, offentligt eller enskilt.
            Europadomstolen har lyft fram associations- och föreningsfrihe­tens
            avgörande betydelse för människors möjlighet att utöva sin re­ligion
            eller tro i praktiken. Enligt de internationella deklarationer­na
            och konventionerna inbegriper religionsfriheten rätten att bygga
            gudstjänstlokaler, etablera religiösa organisationer, välgörenhetsorganisationer
            eller humanitära organisationer, ta emot frivilliga finansiella
            eller andra bidrag och att utbilda, utnämna eller rösta på religiösa
            ledare.
          </p>
          <p xml:id="i-TfPDpqwXMESbkXR5y6dtT9">
            I många länder är lagar som begränsar rätten att utöva religion
            en källa till bristande associationsfrihet och föreningsfrihet.
            Associations- och föreningsfriheten har försämrats i 43 länder
            sedan 2004 och organisationer som representerar religiösa minoriteter
            är bland de mest utsatta. Administrativa hinder för religionsfrihet
            är effektiva och väcker sällan internationell uppmärksamhet. De
            senaste fem till tio åren har begränsningar av möjligheten att
            registrera tros­samfund och förbud mot religiösa sammankomster
            för icke-registre­rade grupper eller i icke-registrerade lokaler
            blivit allt vanligare, till exempel i Centralasien. Utan en juridisk
            person får grupper ofta inte samla in gåvor, hyra lokaler, anställa
            ledare och så vida­re. Bygglov och lov att renovera gudstjänstlokaler
            används också som administrativa hinder.
          </p>
          <p xml:id="i-GwmMJnsNgF2Fja4X9rhJrC">
            Religionsfrihet och yttrandefrihet är tätt sammankopplade. På
            FN-nivå hotas båda rättigheterna av försök att inkorporera bekämpning
            av smädelse av religion i systemet för de mänskliga rättigheterna
            något som skulle förflytta skyddet från individen till religionen
            i sig.
          </p>
          <p xml:id="i-Jn1Geb4fuFmXkZXG1wevkp">
            Religionsfriheten kan dock inte reduceras till föreningsfrihet
            och yttran­defrihet. Religionsfrihet inbegriper också exempelvis
            rätten att vapenvägra, att fira helgda­gar och ceremonier (såsom
            dop och begravning) och kulturella rät­tigheter till historiska
            byggnader och monument. Det sker allvarliga kränkningar av dessa
            aspekter av religionsfriheten, till exempel tali­banernas förstörelse
            av buddhastatyerna i Bamian år 2001, fängs­landet av vapenvägrare
            som tillhör Jehovas vittnen i bland annat Ar­menien och hinder
            för religiösa minoriteter att begrava sina döda i flera länder
            i Centralasien.
          </p>
          <p xml:id="i-SoWQWKS6nzeGn3nHsKHN6T">
            Religion och religionsfrihet får allt större betydelse på den
            interna­tionella politiska arenan men frågorna har länge varit
            bortglömda och bortprioriterade i svensk utrikespolitik. Sverige
            bör prioritera religionsfrihet för att den är viktig i sig men
            också för att den är en av förutsättningarna för att nå resultat
            i Sve­riges övriga utrikespolitiska prioriteringar. Jämfört med
            andra län­der eller biståndsgivare har Sverige dessutom ett antal
            komparati­va fördelar som öppnar för att Sverige ska kunna driva
            en politisk dialog kring religionsfrihet och integrera religionsfrihetsfrågor
            i utvecklingssamarbetet. Sverige har till exempel erfarenhet av
            att integrera andra icke-diskrimineringsfrågor i utrikespolitiken.
            Här finns också i Sverige breda och stora ekumeniska organisationer
            som kan ge konstruktiva bidrag.
          </p>
          <p xml:id="i-Vkh88At1vwAdorV94RHHwP">
            Regeringen har nu lyft fram religionsfrihetens betydelse i olika
            skrivelser om mänskliga rät­tigheter och uttrycker att Sverige
            ska verka aktivt för att främja religionsfriheten. Därför är det
            ange­läget att se över Sveriges hantering av religionsfrihetsfrågor
            i utrikespolitiken och utvecklingssamarbete.
          </p>
          <p xml:id="i-RFFMbSQcx6jLJtCrrxi5jD">
            Enligt Utrikesdepartementet ses religi­onsfrihet som en integrerad
            del av arbetet för de mänskliga rättighe­terna. Men integreringen
            är svår att se i praktiken, vilket följande exempel visar:
          </p>
          <p xml:id="i-98vXp7stLfaGgYHK5KRCuu">
            I skrivelsen Mänskliga rättigheter i svensk utrikespolitik (kapitel
            3.8 sidorna 2027) står det ingenting om ett svenskt arbete mot
            dis­kriminering på grund av religion och tro, till skillnad från
            det gedig­na arbete som beskrivs i relation till andra diskrimineringsgrunder.
          </p>
          <p xml:id="i-KSqpjSbTNUSDxTEw8mwjwN">
            Religions- och religionsfrihetsfrågor finns inte med i verksamhets­planen
            för Sidas avdelning för demokrati, mänskliga rättigheter och jämställdhet,
            och Sida saknar en handlingsplan för att konkretisera hur arbetet
            med religions- och religionsfrihetsfrågor ska integreras i utvecklingssamarbetet.
          </p>
          <p xml:id="i-SnE6RdkKwmKKmago7a8HU2">
            UD ser religionsfrihet som en integrerad del av det breda arbetet
            för mänskliga rättigheter något som gäller alla de mänskliga rättigheterna
            eftersom de är odelbara. Dock be­hövs specifika angreppssätt,
            verktyg och handlingspla­ner för att nå resultat i relation till
            specifika rättigheter. Därför har UD och Sida till exempel tagit
            fram strategier och handlingsplaner för att arbeta med flera andra
            diskrimineringsfrågor. Det är av vikt att man även gör detta för
            religionsfrihetens område.
          </p>
          <p xml:id="i-WUxPNftK7bwzVyjwBAEF98">
            På EU-nivå bör Sverige bidra till ta fram goda exempel eller
            riktlinjer för hur religionsfrihet kan främjas i utrikespolitiken
            och se till att riktlinjerna följs i EU-länder, på ambassader
            och delegationer, vidare att se till att religionsfrihetsfrågor
            och diskriminering på grund av religion och tro integreras i EU:s
            utvecklingssamarbete, både i re­lation till hur bistånd fördelas
            och i uppföljning av hur det har använts.
          </p>
          <p xml:id="i-VSCrZe55n6sqJmfes7mXzA">
            Vidare är det fråga om att fördjupa relationen med EU:s byrå
            för grundläggande rättigheter och stödja dess arbete mot diskriminering
            på grund av religion eller tro. Sverige bör arbeta för att införa
            en kommissionär för mänskliga rättigheter inom EU-kommissionen
            och för att EU-parlamentets underkom­mitté för mänskliga rättigheter
            blir en huvudkommitté.
          </p>
          <p xml:id="i-3bZ4s6L4TxyzdPW28aqTyy">
            På FN-nivå bör Sverige lyfta fram religionsfrihet som en grundläggande
            frihet för individer, fortsätta att aktivt motverka försök att
            relativisera mänskliga rät­tigheter och bygga allianser för att
            stoppa ansatserna att inkorpo­rera smädelse av religion i systemet
            med mänskliga rättigheter. Sverige bör fördjupa dialogen med FN:s
            specialrapportör om religions- och trosfrihet om hur Sverige kan
            bidra till att främja religionsfrihe­ten internationellt.
          </p>
          <p xml:id="i-8cfndreQeCes2u4tXrvK85">
            Statsminister Fredrik Reinfeldt sade följande i årets regeringsförklaring:
            Religionsfrihet och yttrandefrihet är naturliga i vårt samhälle
            och har skydd av grundlagen. Denna ordning vill vi försvara. Det
            är därför hög tid att religionsfrihet kommer upp på den politiska
            dagordningen och behandlas med samma kunskap och intensitet som
            andra rättigheter.
          </p>
        </div>
        <div type="motSignatures">
          <list>
            <item xml:id="i-R8Xffz88xP6axEdPbRvcdU">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
