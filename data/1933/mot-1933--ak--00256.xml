<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__256/mot_1933__ak__256-001.pdf"/>
      <div type="motHeader" xml:id="i-Ey6cJTLz6BsJW6o7CUwqts">
        <div type="motTitle" xml:id="i-GikGnaDMGCTyCr8TBS6Yae"/>
        <div type="motSubmissionInfo" xml:id="i-P8QpidfYm5gGsRe4TK3vK"/>
      </div>
      <div type="motBody" xml:id="i-7AmB7ogtUbMnexkytWDqge">
        <div xml:id="i-K6UGPeS3wLKMdcGYBjno7k">
          <p xml:id="i-G7iDqbuNZ8RKPrcTTd8i5o">
            Motioner i Andra kammaren, nr 256. 13
          </p>
          <p xml:id="i-5wD5BoH2u7n4RWJbXbpk8i">
            Nr 250.
          </p>
          <p xml:id="i-MAeGw2Lk7tMPYwdfngNVdV">
            Av herr Spångberg m. fl., angående revision av lagen om allmän
            pen- sionsförsäkring.
          </p>
          <p xml:id="i-WqtuvGoFu1eLe94w1kiSSL">
            Tjugu år har nu förflutit, sedan lagen om allmänna pensionsförsäkringen
            genomfördes, men ännu har den ej fått sådant innehåll, att den
            i något enda fall lämnar möjlighet till full försörjning för dem,
            som för sitt uppehälle äro hänvisade till denna pensionering.
            Vid pensionslagens genomförande år 1913 betonades de stora brister,
            som behäftade densamma. Men farhågorna för dessa brister fingo
            vika för principen att få en om än dålig försäkring genomförd.
            Det utlovades därvid, att lagen skulle bli föremål för ett oavlåtligt
            arbete, »så att så snart som möjligt vad som brast skulle förbättras
            och vad som felades skulle fullkomnas». Detta blev dock tomma
            löften, vilka efter tjugu år ännu ej blivit infriade. Vid 1928
            års riksdag beslöts, i anledning av en mängd motioner i båda kam-
            rarna, hos regeringen hemställa om utredning snarast möjligt rörande
            revision av pensionslagen samt om de förslag, som utredningen
            kunde föranleda. Den 30 juli 1928 tillsattes även en kommitté
            med uppdrag att verkställa ifråga- varande utredning. Detta har
            emellertid hittills endast haft till synligt resultat, att varje
            förslag om ändring av pensionsbestämmelserna avslagits under hän-
            visning till att 1928 års utredningskommitté ännu ej avslutat
            sitt arbete. Under denna motivering förflöt sålunda hela förra
            riksdagsperioden utan att något gjordes i frågan från riksdagens
            sida. Och ändå spelade, som alla veta, pensions- frågan en framträdande
            roll i 1928 års valrörelse. Då intet tyder på att pen- sionsfrågan
            på grund av kommitténs arbete inom närmaste tiden skulle komma
            till omprövning och då detta arbete ej inriktas på ett sådant
            sätt, som kan fylla ens de minsta anspråk för de grupper, som
            på ålderdomen äro för sitt uppe- hälle hänvisade till folkpensioneringen,
            är det verkligen på tiden att från riks- dagens sida något göres
            för att komma till ett positivt resultat i frågan. Under debatten
            i fjol i anledning av kommunistiska gruppens motion om provisorisk
            höjning av pensionstillägget yttrade utskottets talesman i andra
            kammaren, att man gagnade denna sak bäst med att mana den kommitté,
            som sysslar med utredningen, att göra sitt allra bästa för att
            påskynda saken. Samma talare tillade: »I det fallet skulle jag
            t. o. m. gå så långt i min deklaration, att därest man finner,
            att denna fråga, om den skall framläggas i ett sammanhang, tar
            allt för lång tid, så kan man rent av börja överväga, om det icke
            skulle till en början kunna framläggas ett förslag om en provisorisk
            anordning på det här området, då det gäller vissa punkter, där
            trängande skäl kunna anföras för ett avgörande inom den närmaste
            tiden.» Då nu fem år gått, sedan kommittén
          </p>
          <pb facs="riksdagen-motions-pdf/data/1933/mot_1933__ak__256/mot_1933__ak__256-002.pdf"/>
          <p xml:id="i-M4ziLgRqEahhPhUuL3akEu">
            14 Motioner i Andra kammaren, nr 256.
          </p>
          <p xml:id="i-LGmsh8HJgSTdFjBPJDqdMN">
            började sin verksamhet, borde sannerligen tiden vara inne för
            verkställande av det löfte, som gavs i ovan återgivna citat. De
            punkter i pensionslagen, som i väntan på lagförslag i hela dess
            vidd bör få en omedelbar, om än provisorisk lösning, är frågorna
            om höjning av pensions- tillägget, höjning av inkomstgränsen i
            fråga om rätt till erhållande av tilläggs- pension samt sänkning
            av pensionsåldern. I fråga om pensionstilläggets storlek stadgas
            i gällande lagbestämmelse föl- jande: »Pensionstillägget utgör
            för år räknat för man 225 och för kvinna 210 kronor med avdrag
            av sex tiondelar av det belopp, varmed pensionstagarens årsinkomst
            må överstiga 50 kronor.» De pensionsbelopp, som i verkligheten
            ut- betalas, uppgår i medeltal till endast c:a 154 kronor per
            år. Detta belopp mot- svarar ej ens hälften av vad kommunernas
            fattigvårdskostnader uppgår till i utspisningskostnader per person.
            Man har i detta sammanhang endast att kon- statera, att detta
            belopp ej går att leva på. Antingen blir det anhöriga eller ock
            kommunerna, som får ta hand om de s. k. pensionärerna. I en motion
            nr 167 i första kammaren 1928 föreslog herr Winberg å kommu- nisternas
            vägnar sådana ändrade bestämmelser rörande pensionsförsäkringen,
            att den samlade pensionen eller understödet jämte pensionstagarens
            årsinkomst för ensamstående person icke understiger 900 kronor
            samt att för äkta makar och för barn under 16 år utgår ett belopp
            i proportion till vad den ensamstående erhåller. Vi anser detta
            förslag vara väl avvägt och vidhåller alltjämt de syn- punkter,
            som låg till grund för detsamma. För att pensionslagen ej skall
            motverka det ekonomiska stöd, som exempel- vis i vissa fall arbetare
            på grund av innehavd anställning eller dylikt erhåller, bör den
            maximiinkomst, som utgör gränsen för rätt till erhållande av pensions-
            tillägg, höjas till 1,200 kronor. Reducering av pensionstillägget
            bör endast ske i den mån den sammanlagda inkomsten, pensionstillägget
            inräknat, över- stiger den angivna maximiinkomsten 1,200 kronor.
            Uppdelningen av tilläggs- pensionen i olika belopp för man och
            kvinna synes även rätt meningslös. I de fall pensionerna gälla
            man och kvinna, som har gemensamt hushåll, kan det finnas skäl
            överväga om beloppet, då det kommer upp till sådan storlek, att
            det räcker till vederbörandes försörjning, kan sättas lägre för
            den ena, än då det gäller ensamboende man eller kvinna. I fråga
            om åldersgränsen för rätt till erhållande av pension anser vi
            att denna bör sänkas till 60 år. Detta krav motiveras främst med
            hänsyn till arbetslös- hetsproblemet. Vi är visserligen fullt
            medvetna om, att en sänkt pensions- ålder ej löser arbetslöshetsfrågan,
            men då ett antal av c:a 100,000 åldringar över 60 år framsläpar
            sin levnadsafton i för dem hårt arbete under det att ett lika
            stort antal ungdomar, som önskar och behöver arbete, är utestängda
            från arbetstillfällen, anser vi det vara riktigt, att åldringarna
            får den ledighet, som ett långt liv i arbete och slit berättigar
            dem till och att de unga, som nu gå syss- lolösa, beredas möjlighet
            att erhålla de gamlas platser i arbetsmarknaden. Det
          </p>
          <pb facs="riksdagen-motions-pdf/data/1933/mot_1933__ak__256/mot_1933__ak__256-003.pdf"/>
          <p xml:id="i-DujJBmu9DGkv2xDLvRga3e">
            Motioner i Andra kammaren, Nr 256. 15
          </p>
          <p xml:id="i-G3GqMjwJtrJwNQ6YfZbiL6">
            borde tillkomma riksdagen att lägga denna sociala vidsyn på ifrågavarande
            problem. Ingen torde heller på allvar bestrida, att en lösning
            av pensionsfrågan i denna riktning skulle i avsevärd utsträckning
            öka anställningsmöjligheterna för den ungdom, som nu faktiskt
            håller på att gå under av följderna av den ar- betslöshet, vilken
            de pressats in uti. Ovan berörda detaljer i pensionsfrågan är
            av den art, att de snarast möjligt bör lösas. Som frågan nu ligger
            till bör pensionskommittén få i uppdrag att med beaktande av de
            synpunkter, som ovan angivits, fullgöra sitt arbete, så att förslag
            omfattande ovan berörda punkter i pensionsfrågan kan framläggas
            se- nast vid 1934 års riksdag. Vi sammanfattar dessa punkter i
            följande: 1. Den samlade pensionen eller understödet jämte pensionstagarens
            årsin- komst får icke i något fall i lägsta dyrortsgruppen understiga
            900 kr. för en- samstående person. För man och kvinna i gemensamt
            hushåll samt för barn under 16 år utgår pensionsbelopp i proportion
            till vad den ensamstående er- håller samt för övriga dyrortsgrupper
            i avvägt förhållande till vad som utbe- talas i lägsta dyrortsgrupp.
            2. Maximiinkomsten, pensionsbeloppet inräknat, må uppgå till 1,200
            kronor innan avdrag å pensionstillägg får företagas. 3. Åldersgränsen
            för rätt till erhållande av pension bestämmes till 60 år. I anslutning
            till vad vi sålunda anfört föreslå vi härmed,
          </p>
          <p xml:id="i-RFLgFeTtStaZvdWCwD3SZV">
            att riksdagen i skrivelse till regeringen må hemställa, dels
            att den av 1928 års riksdag beslutade pensionsutredningen måtte
            så påskyndas, att förslag i ärendet kan föreläggas senast 1934
            års riksdag, dels ock att därvid tilläggspensionens storlek, in-
            komstgränsen ifråga om rätt till erhållande av tilläggspension
            samt åldersgränsen för pensions erhållande måtte bestämmas i enlighet
            med ovan angivna grunder.
          </p>
          <p xml:id="i-UFgdqTVk9oiTXBmmCjGLuA">
            Stockholm den 21 januari 1933.
          </p>
          <p xml:id="i-514hD2z6MoRKHCSvx2vB5V">
            Aug. Spångberg. K. Kilbom. Edoff Andersson. Nils Flyg. Verner
            Karlsson. Viktor Herou.
          </p>
        </div>
      </div>
    </body>
  </text>
</TEI>
