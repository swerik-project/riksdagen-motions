<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00281">
  <teiHeader>
    <fileDesc>
      <titleStmt>
        <title>om den regionalpolitiska utvecklingen i Skaraborgs län</title>
        <author>av Sten Svensson och Karl Leuchovius</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den regionalpolitiska utvecklingen i Skaraborgs län</title>
          <idno type="rdwebb">G402281</idno>
          <rs type="number">281</rs>
          <ref type="dokument_url_text">http://data.riksdagen.se/dokument/G402281/text</ref>
          <ref type="dokument_url_html">http://data.riksdagen.se/dokument/G402281</ref>
          <ref type="dokumentstatus_url_xml">http://data.riksdagen.se/dokumentstatus/G402281</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-EaiobhkKSCFjVoGi3uyvzx</idno>
            <name>KARL LEUCHOVIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9yrUkiXsdBaaT3LGLrpBsH" type="signed"/>
        <correspContext corresp="i-9yrUkiXsdBaaT3LGLrpBsH">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-EaiobhkKSCFjVoGi3uyvzx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__281/mot_198081__281-001.pdf"/>
      <fw xml:id="i-3jKyX8YyxZXpVsi1REzQ5Y">
        Motion 1980/81:281
      </fw>
      <div xml:id="i-Ta6hoV18FwTDjyoYeccPQb" type="motHeader">
        <div xml:id="i-9w79XZdgQwWduSF64acaXQ" type="motTitle"/>
        <div xml:id="i-E47xPVxmcEWoqD9jx9D3PC" type="motSubmissionInfo"/>
      </div>
      <div xml:id="i-XXm4czD4FBFAL9XFvbmTBf" type="motBody">
        <div xml:id="i-MMpypX1Z59kVLjA1J4kR38">
          <p xml:id="i-EovaKTkUw14KNo9tgpoTnv">
            av Sten Svensson och Karl Leuchovius om den regionalpolitiska
            utvecklingen i Skaraborgs län
          </p>
          <p xml:id="i-RFrY7xuempMAaqbFHizYzT">
            Sysselsättningsutvecklingen
          </p>
          <p xml:id="i-RQLbx2mKHruCw4n27nHhRc">
            Skaraborgs län har problem på arbetsmarknaden, vilka under det
            senaste året vuxit i styrka. Främst situationen i den nordöstra
            länsdelen har allvarligt försämrats på grund av svårigheter som
            uppstått i företag som svarar för en betydande del av sysselsättningen
            i de berörda kommunerna. Luxor Industri AB har beslutat lägga
            ned sin verksamhet i Karlsborg. Hermanders-Granhaga Metallindustri
            i Töreboda inför tredagarsvecka för 57 LO-anställda under tolv
            veckor i vinter. Även inom andra delar av länet är sysselsättningssituationen
            bekymmer- sam. Överväganden pågår beträffande framtiden för Starprodukter
            i Lidköping. Inom den närmaste framtiden måste det klarläggas
            huruvida verksamheten vid Star skall läggas ned för att flyttas
            över till Marbodal AB i Tidaholm eller om verksamheten i begränsad
            form skall drivas vidare i Lidköping. Samtidigt noteras sysselsättningssvårigheter
            vid Lidköpings Mekaniska Verkstads AB. I länsarbetsnämndens septemberprognos
            konstaterades en väsentlig nedgång i arbetskraftsefterfrågan.
            I decemberprognosen påpekas att denna nedgång fortsatt i ökande
            takt, framför allt inom tillverkningsindustrin. Den oro för sysselsättningen
            som nämnden gav uttryck för i sin septemberprognos har också visat
            sig befogad. Fem företag har varslat om permittering eller korttidsvecka
            för drygt 1000 personer. En enhällig länsstyrelse beslöt den 7
            november 1980 att påpeka konse- kvenserna av nedgången inom byggmaterialindustrin
            för länets sysselsätt- ning i en skrivelse till arbetsmarknads-
            och bostadsdepartementen. I skrivelsen hemställde länsstyrelsen
            om åtgärder för att stimulera byggnads- och anläggningsverksamheten
            i riket. Andra uttalanden från berörda myndigheter och företrädare
            för arbets- marknadens parter i länet återspeglar den oro man
            nu känner inför de sysselsättningssvårigheter som tornar upp sig
            på länets arbetsmarknad. Svårigheterna på länets arbetsmarknad
            är således en följd av minskade industriinvesteringar i byggnader
            och anläggningar liksom en nedgång i flerbostadsbyggandet under
            senare år. Det är mot den bakgrund som ovan redovisats mycket
            angeläget att regeringens pågående ansträngningar att åstadkomma
            samhällsekonomisk balans och en förstärkning av den industriella
            sektorn följs upp med kraftfulla insatser i utsatta regioner.
            Åtgärderna måste syfta till att förbättra
          </p>
          <pb facs="riksdagen-motions-pdf/data/198081/mot_198081__281/mot_198081__281-002.pdf"/>
          <fw xml:id="i-2CjntgKsujZK6MBcXHcGp1">
            Mot. 1980/81:281 4
          </fw>
          <p xml:id="i-3mUZm8Mv7veyMWf1jAc4Fe">
            företagens konkurrenskraft genom en återhållsam kostnadsutveckling,
            ökad lönsamhet, förbättrad produktivitet, ökad rörelsefrihet samt
            förstärkt soliditet. Särskilt inom byggsektorn måste enskild verksamhet
            uppmuntras liksom konkurrens i alla led av bostadsbyggandet.
          </p>
          <p xml:id="i-AbuTRsSfNkLyJGEuKkdhFp">
            Regionalpolitiska åtgärder
          </p>
          <p xml:id="i-359rCCRertnkRmxHvMC1NS">
            För att klara sysselsättningen under 1980-talet påpekar en enhällig
            länsstyrelse i länsprogram 1980, att det krävs en rad konkreta
            insatser inom ett flertal områden. Utöver näringspolitiska insatser
            erfordras åtgärder inom utbildningsområdet, inom militär verksamhet
            och en prövning av möjlighe- ter att decentralisera funktioner
            inom flera samhällsområden. Som exempel på aktuella lokaliseringar
            pekar länsstyrelsen på följande objekt: Till Skövde bör lokaliseras
            institutet för yrkesinriktad rehabilitering och ett regionalt
            investmentbolag; till Falköping televerkets SOS-central, terminalutbyggnad
            för postverket samt knutpunktfunktioner inom SJ; till Lidköping
            bör delar av försäkringskassans datafunktion lokaliseras. Karlsborgs
            kommun är utomordentligt beroende av arbetstillfällen vid militära
            förband och inrättningar, och ett bortfall av arbetstillfällen
            inom denna sektor får förödande konsekvenser för kommunen. Åtgärder
            måste därför vidtas för att i stället stärka Karlsborg som garnisonsort.
            Vid omlokaliseringar av t. ex. artilleriflygskolan bör statsmakterna
            beakta även regionalpolitiska motiv. Genom uppbyggnad av en terminalanläggning
            av den typ som föreslagits av Falköpings kommun kan Skaraborgs
            län komma att bli ett transportcent- rum för hela västra marknadsområdet.
            Statsmakterna bör stödja förverkli- gandet av detta förslag, vilket
            skulle skapa behövliga sysselsättningstillfällen inom kommunen
            och samtidigt innebära en stimulans för hela länets näringsliv.
            Nyetablering av företag måste underlättas, samtidigt som möjligheter
            skapas för att utvidga befintlig verksamhet. Att tillvarata de
            möjligheter som finns beträffande jord- och skogsbrukets förädlingsindustrier
            samt trädgårds- näringen är viktigt, så att produktionen inom
            alla led i största möjliga utsträckning sker inom länet. Arbetsmarknaden
            i Skaraborg måste också breddas. Bl. a. bör opinion drivas för
            att större koncerner eller företag med verksamhet inom Skaraborgs
            län stimuleras att förlägga administrativa och ledande funktioner
            till länet. Företagsekonomiska institutionen vid Göteborgs universitet
            har i en undersökning under 1980 av länets industri konstaterat
            att Skaraborg har ett starkt beroende av koncerner med huvudsäte
            utanför länet. Av undersökningen framgår att 15 26 av länets verkstadsföretag,
            62 90 av antalet sysselsatta och 80 26 av försäljningen styrs
            av företag utanför länet. ”De sysselsättningsmässiga effekterna
            av dessa företags stora möjligheter till
          </p>
          <pb facs="riksdagen-motions-pdf/data/198081/mot_198081__281/mot_198081__281-003.pdf"/>
          <fw xml:id="i-Gx3Wk3EzX8CgtfnEp9jr8V">
            Mot. 1980/81:281 5
          </fw>
          <p xml:id="i-Em6wBCVWTmMnC6dqGLr9Kb">
            snabba omdisponeringar av sina resurser, kan för Skaraborg bli
            mycket kännbara”, konstateras det bl. a. i rapporten.
          </p>
          <p xml:id="i-v3sJsGm4jeG2VV6WeNwFc">
            Länsplanering
          </p>
          <p xml:id="i-R1HMWqwZ6J7oE9aVTdzRNv">
            En viktig uppgift för länsplaneringen är att främja utvecklingen
            inom alla delar av länet. Ett fördjupat samarbete mellan kommuner,
            landsting, länsstyrelse och övriga statliga organ kan underlätta
            avgörandena om vad man i första hand bör satsa på i varje kommun
            för att bidra till att förbättra helhetsbilden. Att därvid utvidga
            länets primära centrum till en större region än enbart Skövde
            kommun blir i linje med dessa ansträngningar nödvändigt. Länsstyrelsen
            har därför föreslagit ändringar i den nu gällande ortsplanen,
            så att Skövde tillsammans med Skara och Tibro kommuner bildar
            länets primära centrum. Vidare har föreslagits att Vara kommun
            uppklassificeras till regionalt centrum. Det är angeläget att
            dessa ändringar görs i samband med den förestående omprövningen
            av regionalpolitiken som riksdagen kommer att göra under innevarande
            riksmöte. Riksdagen har vidare fastställt planeringsramen 268
            000-272 000 invånare år 1985 för Skaraborgs län. Utvecklingstendenserna
            i länet pekar enligt länsstyrelsen på att maxvärdet i denna ram
            kommer att överskridas redan dessförinnan. Länsstyrelsen föreslår
            därför att länet tilldelas en länsram med 275 000 invånare år
            1990 som mittvärde. Det är viktigt att denna anpassning till den
            faktiska utvecklingen kommer till stånd, så att beslut av dimensio-
            neringskaraktär får en mera verklighetstrogen förankring. I annat
            fall urholkas förtroendet för befolkningstalen som instrument
            för länsplanering- en.
          </p>
          <p xml:id="i-NNqiYCBMdpJFrBLkW9BRvV">
            Sammanfattning
          </p>
          <p xml:id="i-PoJYTHuQt3QrfVKJpscXcD">
            När det gäller ökade satsningar, som kräver anslag från stat,
            kommuner och landsting, måste alla räkna med stor återhållsamhet
            i framtiden. Även om det finns behov att understryka vad som bör
            byggas ut, måste insatserna även för Skaraborgs del koncentreras
            på att förändra relationerna mellan den skyddade och den konkurrensutsatta
            sektorn. Den process som inletts i och med sparplanen måste fortsätta
            och fullföljas konsekvent. Allt i syfte att stärka näringslivets
            konkurrenskraft. De statliga sektorsorganens främsta uppgift är
            dock att främja sysselsätt- ning, utveckling och förnyelse inom
            näringslivet. Endast ett lönsamt och konkurrenskraftigt näringsliv
            — såväl i Skaraborgs län som i landet i dess helhet — kan bära
            upp och försörja den offentliga sektorn. Slutligen vill vi ifrågasätta
            nödvändigheten av länsplaneringens nuvarande omfattning. Med hänsyn
            till de resultat som hittills har uppnåtts, förefaller det vara
            en alltför stor apparat som satts i gång. Planerna måste bli mera
            åtgärdsinriktade. Befintliga resurser skall disponeras på ett
            sådant sätt att
          </p>
          <pb facs="riksdagen-motions-pdf/data/198081/mot_198081__281/mot_198081__281-004.pdf"/>
          <fw xml:id="i-XdGuEHbEDnk8WifdE9aXfA">
            Mot. 1980/81:281 6
          </fw>
          <p xml:id="i-3ywFsweyHM3R81PiCYqN5u">
            mera tid avsätts för konkreta och utvecklingsbara projekt. Sålunda
            bör arbetet med de årsvisa redovisningarna begränsas i motsvarande
            mån. Alla dylika insatser som också kan innebära besparingar av
            statens medel måste noga övervägas. Med hänsyn till att regeringen
            förbereder förslag till nya riktlinjer för den framtida regionalpolitiken,
            bör det principiella resonemang, de konkreta förslag och synpunkter
            i övrigt som redovisats i denna motion beaktas i beredningsarbetet.
            Riksdagen bör sålunda göra ett uttalande av denna innebörd.
          </p>
          <p xml:id="i-NSddBpwdw2eRWqSYvMLNfi">
            Hemställan
          </p>
          <p xml:id="i-SKqY5acjH1ttgEM1RToV7a">
            Med hänvisning till vad vi anfört i det föregående hemställer
            vi att riksdagen som sin mening ger regeringen till känna vad
            som anförts om den framtida inriktningen av regionalpolitiken
            i vad gäller förhållandena och sysselsättningsutvecklingen inom
            Ska- raborgs län.
          </p>
          <p xml:id="i-NPDrJuAHyNDmpB3ktQ4Mkd">
            Stockholm den 15 januari 1981
          </p>
          <p xml:id="i-67ZZVSvhpPTuaLTSg3UuBM">
            STEN SVENSSON (m) KARL LEUCHOVIUS (m)
          </p>
        </div>
      </div>
    </body>
  </text>
</TEI>
