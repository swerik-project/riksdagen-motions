<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-TU-00058">
  <teiHeader>
    <fileDesc>
      <titleStmt>
        <title>med anledning av prop. 1995/96:125 Åtgärder för att bredda och utveckla användningen av informationsteknik</title>
        <author corresp="i-AvtuWmW4WHMDrctQKwDQuR i-AvtuWmW4WHMDrctQKwDQuR">av Eva Flyborg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1995/96:125 Åtgärder för att bredda och utveckla användningen av informationsteknik</title>
          <idno type="rdwebb">GJ02T58</idno>
          <rs type="number">T58</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GJ02T58/text</ref>
          <ref type="dokument_url_html">http://data.riksdagen.se/dokument/GJ02T58</ref>
          <ref type="dokumentstatus_url_xml">http://data.riksdagen.se/dokumentstatus/GJ02T58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-H6rrzni8wdNEWHUXz4FTEZ</idno>
            <name>Margitta Edgren</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NFZydMJZ1urVXKsZJTsWka</idno>
            <name>Torsten Gavelin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NFZydMJZ1urVXKsZJTsWka</idno>
            <name>Torsten Gavelin </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-H6rrzni8wdNEWHUXz4FTEZ</idno>
            <name>Margitta Edgren </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-5BgbvCqHWaEWbL6PDBK1Ej"/>
        <correspContext corresp="i-5BgbvCqHWaEWbL6PDBK1Ej">
          <ref>Proposition 1995/96:125</ref>
        </correspContext>
        <correspAction xml:id="i-7zHm7MzPXi5wzpsPHHAq3m" type="signed"/>
        <correspContext corresp="i-7zHm7MzPXi5wzpsPHHAq3m">
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-H6rrzni8wdNEWHUXz4FTEZ"/>
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-NFZydMJZ1urVXKsZJTsWka"/>
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-NFZydMJZ1urVXKsZJTsWka"/>
          <note type="signatory" corresp="i-H6rrzni8wdNEWHUXz4FTEZ"/>
          <note type="signatory" corresp="i-4cqJPp6KE913P96Kfc7QxB"/>
        </correspContext>
        <correspAction type="referral" xml:id="i-UbMYMr7ivjXy8MuseXKPVN">
          <date when="1996-04-15"/>
        </correspAction>
        <correspAction type="dismissal" xml:id="i-81XPKz1VoHYWXLHTBWQbs8">
          <date when="1996-03-29"/>
        </correspAction>
        <correspAction type="submission" xml:id="i-VEYnEkAt8FRUx22HfSE4rL">
          <date when="1996-03-28"/>
        </correspAction>
        <correspAction type="referral" xml:id="i-MKj1Uq1S3U9K7ZuhVjg7Ew">
          <date when="1996-04-15"/>
        </correspAction>
        <correspAction type="dismissal" xml:id="i-DBSWMMAs9WTBwv7hoKkxDD">
          <date when="1996-03-29"/>
        </correspAction>
        <correspAction type="submission" xml:id="i-JwzyouPxbUSc43w1znmrGf">
          <date when="1996-03-28"/>
        </correspAction>
        <correspAction type="assigned" xml:id="i-4WEwiyumwuD8ACGSFGLMws"/>
        <correspContext corresp="i-4WEwiyumwuD8ACGSFGLMws">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_T_0058/mot_199596_T_0058-0001.pdf"/>
      <div type="motHeader" xml:id="i-Sqh4NFQigfLbDqbovysU7f">
        <div type="motTitle" xml:id="i-VU3h3TLWPibGCGEYv7rU71"/>
        <div type="motSubmissionInfo" xml:id="i-N3Ndn2gKJKoWQbyiTtsKkj"/>
      </div>
      <div type="motBody">
        <div>
          <p>1995/96 'T58 T56-59</p>
          <p>Motion till riksdagen</p>
          <p>19ererpkg- den liberala IT-visionen</p>
          <p>av Eva Flyborg m.fl. (fp)</p>
          <p>med anledning av prop. 1995/96:125 Åtgärder för att bredda och utveckla användningen av informationsteknik</p>
          <p>1.1En ny teknik?</p>
          <p>Det är inte längre frågan om IT-samhället kommer eller ej, vi lever redan mitt i det. Den snabba utvecklingen påverkar alla delar i samhället. Det finns få som idag inte använder sig av avancerad teknik i sitt dagliga liv. En person som inte använder datorer och elektronisk post dagligen, använder sig dock oftast av telefonen. Denna är idag uppkopplad mot avancerade telefonväxlar, så att vi kan ringa i stort sett alla världens länder direkt. När telefonen introducerades var det många som tvekade inför dess betydelse. Idag är den självklar. Detsamma kommer naturligtvis att gälla dagens nya IT. Regeringen har i proposition 1995/96:125 lagt fram förslag om strategier för att bredda och utveckla användningen av IT. Det finns här många bra ställningstaganden, men det saknas en vision och en vilja till offensiva satsningar på en del områden. Grunden till svagheten tror vi ligger i den oförmåga att inse utvecklingens betydelse. I propositionen görs frekvent bruk av formuleringen ”vi bör nu satsa på användning av IT”. Det låter nästan självklart, men bygger på en oklarhet. Språkbruket ”användning av IT” ger intryck av att det är fråga om att kort och gott ta i bruk system och produkter som är färdiga att brukas. I själva verket innebär användning av IT att ge sig ut på ett okänt hav. Utveckling av IT-tillämpningar är en aldrig avstannande process. Konsekventa arbetsinsatser erfordras för att befintliga tillämpningar ska kunna vidareutvecklas och anpassas till allt mer krävande miljöer i näringsliv och förvaltning. Det finns därmed, enligt vår mening, anledning att i stället för ”användning av IT” tala om ”utveckling av IT-tillämpningar”. Detta språkbruk speglar bättre de aktiva utvecklingsinsatser med åtföljande sysselsättningseffekter som erfordras i IT-samhället.</p>
          <p>1.2Några liberala utgångspunkter</p>
          <p>Först och främst måste allt ske med utgångspunkt i den enskilde individens perspektiv. Det kan först konstateras att IT förenklar vardagen på många sätt. Detta gäller främst de som har en öppenhet inför teknisk utveckling. Därför måste information om IT understödjas för att undanröja mentala hinder och</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0002.pdf"/>
          <p>skapa möjlighet för bred förståelse. IT är inte detsamma som Internet! Om detta är uppnått kvarstår de många sociala hindren. Informationstekniken får aldrig bli ett elitens maktmedel, där medborgaren utan dator är utestängd från sin demokratiska rätt att påverka. Utan ett enda medvetet fattat beslut så riskerar medborgarnas makt att flyttas från valdagen till en köpt PC. Dåtidens fattighjon blir nutidens PC-lösa. Det får inte bli ett elektronikens klassamhälle med starka och svaga, med egen eller ingen e- mail-adress. För liberaler har demokratin en prislapp som är väl värd att betala! IT skapar även oanade förutsättningar för ökad valfrihet och därmed högre livskvalité. Distansarbete gör det t ex möjligt att kunna arbeta hemma delar av arbetsveckan med minskad energiåtgång, minskad nedsmutsning och en lättnad av trafiktrycket i storstäderna som en del av de positiva följderna för både samhället och individen. Utbildning och det livslånga lärandet är en annan liberal kärnfråga. Vi är övertygade att IT kommer spela en avgörande roll i framtiden. Hela utbildningsväsendet står inför en tid av nya möjligheter. Att läsa på distans kommer att vara ett verkligt alternativ och möjliggöra för många fler att vidareutbilda sig, också i olika stadier av livet. Folkpartiets förslag med individuella kompetenskonton är en följd av samhällets allt snabbare utveckling. Näringslivet måste hänga med i utvecklingen. Regeringen fastställer tre centrala mål i en strategi för att bredda och utveckla användningen av IT. Dessa är i det närmaste självklara uppgifter för staten, nämligen: rättsordningen, utbildningen och samhällets informationsförsörjning. Till de tre fogas övriga insatsområden, som utgör ett slags restpost där allt är lika viktigt. När allt är prioriterat blir inget prioriterat. Hit kvalificerar sig, enligt regeringens omdöme, näringslivet. Enligt Folkpartiet liberalerna är det ett centralt mål att den snabba utvecklingen på IT-området får genomslag i näringslivet. Allt annat innebär en felprioritering. Om inte utvecklingen på IT-området även omfattar företagen kommer vi snart att vara permanent på efterkälken med en ökad arbetslöshet som följd. Rättssystemet är av regeringens tre prioriterade områden det mest centrala. Behovet av reformering är omfattande för att passa den nya teknikens möjligheter. IT är inte bara av godo, utan tekniken kan tyvärr missbrukas. Därför förordar Folkpartiet bl a en mediaoberoende integritetslagstiftning istället för en reformerad datalag. Dessutom måste den för vår demokrati grundläggande offentlighetsprincipen tryggas när allt mer av myndigheternas kommunikation sker elektroniskt. IT ger oss ett antal möjligheter att förstärka demokratin när det t ex gäller att öka delaktigheten för den enskilda människan. IT underlättar kommunikationen mellan väljare och valda. Den fria medborgaren ställer grundläggande och berättigade krav på delaktighet och insyn i de beslutande församlingarnas förehavanden, oberoende var i landet hon bor. Folkpartiets vision om det aktiva medborgarskapet får här, med IT som redskap, sitt sakliga genombrott. Därför både kan, skall och måste vi göra tekniken känd och tillgänglig för alla medborgare. Det skall vara raka rör och öppna kanaler mellan oss politiska företrädare och den enskilda medborgaren.</p>
          <p>Mot. 1995/96T53</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0003.pdf"/>
          <p>Mot. 1995/96T=8</p>
          <p>2Ett IT-samhälle för alla</p>
          <p>2.1Människan i centrum</p>
          <p>Pengar skall inte få avgöra om du kan delta i samhällsdebatten och vara med och påverka eller ej. Alla människor har inte råd att köpa en egen dator, därför måste de finnas i tillräckligt antal på offentliga platser så att alla kan komma till tals. Här kan folkbiblioteken helt klart spela en mycket viktig roll. Den nya aktiva rollen måste därför utvecklas och förstärkas. Folkpartiet har länge arbetat för riktiga medborgarkontor. Genom den tekniska utvecklingen kan dessa få ännu viktigare roll. Här bör datorer vara uppkopplade både mot politiska organ och myndigheter. Där skall vi som enskilda kunna söka i databaser efter information, beslut eller förslag och planer. Där skall t ex riksdagens RIXLEX och regeringens Rosenbad finnas så att man kan kontrollera en sakuppgift, kommunicera med politiska företrädare, läsa eller reagera på ett anförande eller en motion. För detta skall ingen avgift utgå.</p>
          <p>2.2Satsa på konsumentupplysning om IT</p>
          <p>Genom utvidgad utbildning och kvalificerad konsumentupplysning bör alltfler medborgare göras medvetna om de möjligheter som IT erbjuder. Härigenom ökas efterfrågan på tjänster på näten, vilket skapar möjligheter till etablering av nya tjänsteföretag. Idag är utbudet av nätverkstjänster omfattande, men för den som inte är expert kan detta vara svårt att överblicka. Vi anser att erforderlig rådgivningsverksamhet kan få en omfattning som är sådan att dess sysselsättningseffekter kan bli betydande. En väl utbyggd konsumentupplysning har också stor betydelse för att fler skall våga göra investeringar i IT. Konsumentupplysningen kan omfatta råd om villkoren för verksamhet på näten, men kan också omfatta praktisk rådgivning om produkter som underlättar nätets användning. Kunskaper om lågprisdatorer (t ex som Oracles Network Computer) för användning av Internet bör aktivt spridas. För olika användarmiljöer, t ex för småföretag, bör information aktivt spridas om särskilda tillämpningspaket av programvarutyp. Sådan konsumentupp- lysning bör tillhandahållas på många olika medier. Här finns viktiga uppgifter för Konsumentverket och andra organisationer i konsumenternas tjänst.</p>
          <p>2.3Ett rundare Sverige</p>
          <p>IT tillåter dessutom en annan typ av företag och organisationer att växa fram, de nätverksbaserade företagen. Där ersätts de gamla, hierarkiska och formella strukturerna av människor som väljer att jobba med projekt i löst sammansatta och flexibla nätverk. Detta kan möjliggöra för fler att fortsätta leva och verka i sin egen hembygd, att slippa flytta till storstäderna för att få jobb. Det är en fråga om valfrihet för många — om livskvalité för andra. För datorn är det ingen skillnad om du sitter i rummet bredvid eller på en annan</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0004.pdf"/>
          <p>plats i landet. Genom telefax, dator och telefon är du i centrum — oavsett var du befinner dig. För ett liberalt parti som strävar efter att ge alla lika livschanser och vill utveckla och förstärka egenföretagandet i en levande landsbygd är den breda spridningen geografiskt ett viktigt ställningstagande.</p>
          <p>3Utbildning i IT-perspektiv</p>
          <p>3.1Nyskapande</p>
          <p>Folkpartiet liberalerna myntade 1994 begreppet "En dator per elev" som ett förhållningssätt till behovet av att öka IT-användningen i skolan, av så väl pedagogiska skäl som jämlikhetsskäl. I Sverige, där utbildning och kompetensutveckling måste vara en livslång process, kan sägas att vi alla är ständiga elever. För att det livslånga lärandet inte bara skall bli en politisk fras måste IT-utvecklingen bejakas helhjärtat. Det krävs vilja till organisatoriskt och pedagogiskt nyskapande där alla är beredda att ändra sin yrkesroller och kontaktvägar.</p>
          <p>3.2IT-pedagogiken utvecklar sig inte själv</p>
          <p>Omfattande satsningar behövs för att skapa ett innehåll i nya pedagogiska former och inom många olika ämnen och områden. Det behövs betydande satsningar såväl på utbildning av lärare som på tekniken. Skärmpedagogik behöver = utvecklas, distansutbildning och lärarnas utbildning och vidareutbildning fokuseras. I debatten har föreslagits skatteavdrag för lärare som skaffar egna datorer och pedagogiska programvaror. Denna fråga och liknande bör enligt vår mening vidare analyseras. Det är sant att IT kan ge möjlighet för människor att förverkliga sina behov och önskningar på nya sätt. För att de nya möjligheterna ska kunna användas av alla krävs omfattande satsningar i pedagogik speciellt utvecklad för olika behov inte minst interaktivt lärande via bildskärmar.</p>
          <p>3.3Elever med funktionshinder</p>
          <p>Det finns ett flertal goda exempel på hur IT utvecklat arbetet i skolan för både elever och lärare. Det gäller särskilt för barn med funktionshinder och inlärningssvårigheter. För dessa elever är IT till stor hjälp. Förskollärare vittnar om att barn med koncentrationsstörningar blir mera aktiva framför en dator. Barn och äldre med läs- och skrivsvårigheter kan genom inlärning med hjälp av datorer övervinna sina svårigheter. En intensiv utveckling pågår över hela landet och den bör ges allt stöd.</p>
          <p>3.4Det behövs en IT-strategi</p>
          <p>Det är bra att regeringen nu skriver att varje kommun bör utarbeta en strategi för sin IT-utveckling och i den även ta med skolans behov. Det kommer dock lite sent. Skolverket har haft uppgiften sedan 1992 att utveckla och genomföra en satsning på IT för skolan, men tyvärr har detta tydligen inte prioriterats, eftersom vi fortfarande saknar en nationell strategi. Eftersom en kommunal IT-utveckling skall finansieras av kommunen hade en nationell strategi varit en hushållning med resurser. Skolverket fick 1994 i uppgift att</p>
          <p>Mot. 1995/96T88</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0005.pdf"/>
          <p>Mot. 1995/96T58'</p>
          <p>utveckla ett skoldatanät på Internet. Detta finns inte ännu för hela landet. Det är ju inte tekniken som skall dominera utvecklingen utan hur IT kan användas som pedagogisk resurs. För att inte tappa tempo i skolans IT- utveckling föreslår vi att skolor kan anslutas till SUNET och att Skolverket satsar sina krafter på att stödja IT som pedagogiskt hjälpmedel för lärare. Regeringens förslag om att tillskapa ett nätverksbaserat resurscentrum för att främja och stimulera utvecklingen av IT-baserade läromedel är dock ett steg i rätt riktning.</p>
          <p>3.5IT i skolan och högskolan</p>
          <p>Varje rum i skolan bör ha tillgång till nätverk för kommunikation i många riktningar. Därmed når man inte bara tillgång till ett breddat undervisningsinnehåll utan främjar även elevernas deltagande och kreativitet. Kontakter med andra länder och språk underlättas genom att vänklasser i avlägsna länder kan = etableras, språkinlärning underlättas och kulturkunskaperna breddas. Invandrarbarn kan få en mera framträdande roll när kontakt etableras med skolor som talar deras hemspråk. Även i Sverige finns exempel på att det är möjligt att bo i Skåne och vara gymnasist i Stockholm. I framtiden kan studenter bo i Sverige och vara studerande i annat land.</p>
          <p>Om försöket med kvalificerad yrkesutbildning (Prop 1995/95:145) blir verklighet förutsätter vi att detta tillfälle tas tillvara för att introducera IT på bred front i en ny utbildningsform. Tillgång till kvalificerad skärmpedagogik via telenät är även av stor betydelse för undervisningen vid högskolor och universitet. Distansundervisning främjar att geografiska och sociala gränser överbryggas till rimliga kostnader. Begreppet "det virtuella universitetet" kan snart bli verklighet. Såväl föreläsningar och utbildningsadministration som grupparbeten, laborationsövningar och prov kan förmedlas via IT. Lärare och studenter kan sinsemellan diskutera, oberoende av tiden på dygnet. Inom landet finns ett värdefullt kunnande om distribuerad universitetsutbildning. Detta kunnande bör tas till vara och vidareutvecklas. Ett delvis öppet universitetet kan bli förverkligat med hjälp av IT. Det finns internationella erfarenheter av virtuell undervisning som visar på bättre studieresultat för grupper av studenter. Liknande miljöer för högre studier borde startas i Sverige. Lärarutbildningen är en nyckel till förändring av skolan, och intresse och kunnande för IT måste väckas där. Det finns påfallande få rapporter och projekt inom lärarutbildning som visar på IT:s pedagogiska betydelse och möjligheter. Kanske skall examensarbeten som görs av blivande lärare under några år framöver aktivt riktas till projekt inom IT?</p>
          <p>3.6Distansutbildning</p>
          <p>Det är möjligt att vara inskriven vid en högskola men ändå studera hemma. På sikt kan första året av en högskoleutbildning ske på distans som alternativ till en mera traditionell utbildning. Folkpartiet ser detta som en möjlighet för</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0006.pdf"/>
          <p>att genomföra en högskola där alla som har tre års gymnasieutbildning kan få tillträde till vissa högskolestudier. En satsning på modern utbildning förutsätter en ökad tillgänglighet till telenät och lokala databaser. Kurser och utbildningsmaterial blir därmed tillgängligt inte bara i skola eller högskola utan också i arbetslivet. Kvalificerad yrkesutbildning är ett område för IT-pedagogik där varvade utbildningsmöjligheter på arbetsplatser ingår. Distansutbildning har en enorm potential för kreativa initiativ. Den europeiska satsningen på distansundervisning, DELTA, har fortfarande ett alltför lågt svenskt deltagande. Det är bra att regeringen pekar ut SUNET (universitetens datanät) som en nationell tillgång och säger att biblioteken skall anslutas. Folkpartiet menar att grundskolor och gymnasier självklart skall delta. Detta innebär att på sikt bör underlaget för finansiering av SUNET kunna breddas.</p>
          <p>3.7IT i folkbildning</p>
          <p>Det är också bra att regeringen tydligt prioriterar IT-utbildning inom folkbildningen. Skall vi få ett medborgerligt engagemang och kunnande inom området måste breda utbildningsinsatser göras. Samtidigt är det viktigt att poängtera att IT inte är lösningen på alla problem i undervisning och utveckling. Tekniken är ett hjälpmedel som har fördelar men även nackdelar. Tillgången till information blir oerhört stor och behovet av att kunna sovra och ifrågasätta vad som förs fram än viktigare. Speciellt intressant är det att främja uppkomsten av nya folkrörelser genom användandet av IT.</p>
          <p>3.8KK-stiftelsen</p>
          <p>I propositionen nämns inte Stiftelsen för kunskaps- och kompetensutveckling (KK-stiftelsen). Det är egendomligt eftersom den har avsatt 800 miljoner för skolans IT-utveckling. Med pengarna har den satsat på 20 olika kommuner, både stora och små, för att de skall vara spjutspetsar för skolor och IT- utveckling. Pengarna går till lärares kompetensutveckling, biblioteken som pedagogisk resurs med hjälp av IT, utveckling av syo med hjälp av datorer och datasäkerhet. Att den nuvarande regeringen verkar ogilla stiftelserna får inte innebära att deras uppgifter negligeras och deras insatser förtigs. KK- stiftelsen kan och bör ses som den strategiska resurs för landet den är, särskilt i ljuset av de knappa finansiella insatser som regeringen gör i nu aktuell proposition.</p>
          <p>4Näringslivet</p>
          <p>4.1Sverige skall leda utvecklingen, inte följa den</p>
          <p>Vi är på väg att lämna industrialismens tid bakom oss och med den de gamla värderingarna. Vid varje samhällsomvälvning dyker det upp personer som har begåvats med en förmåga att läsa av samhällsutveckling. För hundra år sedan var det de tidiga industrialisterna, idag är det IT-företagarna. För att dagens banbrytare skall bli framgångsrika på bred front krävs dock en sund företagarpolitik. En sund politik erkänner företagen som välståndsbildande kraft och ser dem inte som enbart profithungriga kapitalister.</p>
          <p>Mot. 1995/96T85</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0007.pdf"/>
          <p>Mot. 1995/96T 8</p>
          <p>4.2De stora företagen</p>
          <p>Det finns få som idag förväntar sig att de stora företagen skall skapa alla de jobb som vi så väl behöver. Detta beror på att vi enligt många bedömare befinner oss i eller står inför en förändring av näringsstrukturen. Industrin är på väg ut som huvudsaklig näringsgren. Den ersätts istället av relativt nya viktiga branscher, t ex elektronik och läkemedel. I de stora företagen är IT väl utvecklat och det är inte ovanligt att t ex stora forskningsprojekt pågår dygnet runt. Med hjälp av avancerad IT knyts olika forskarlag samman i idealiska konstellationer vilket skapar helt nya förutsättningar.</p>
          <p>4.3De små och medelstora företagen</p>
          <p>En utvecklad förmåga att ta till vara möjligheterna med IT är snart också en nödvändighet även för de många små och medelstora företagen i Sverige. Undersökningar visar att kännedomen och kunskapen om IT är låg vid en stor grupp av befintliga småföretag. Dessa företag behöver på olika sätt uppmuntras att använda sig av IT, eftersom många fortfarande är mindre kunniga på området. Deras förmåga att hantera den nya tekniken kommer att vara avgörande för deras förmåga att växa i framtiden. Utvecklingen av globala och lokala marknadsplatser på de digitala näten är ännu bara i startgroparna. Kännedom om bl a EDI (Elektronisk handel) är inom en snar framtid en förutsättning för att kunna göra affärer.</p>
          <p>4.4IT-företagen</p>
          <p>IT förändrar inte bara förutsättningarna för alla sorters företag, utan IT är i sig en egen snabbväxande bransch. Det finns många nystartade och potentiella företag inom programvaru- och kommunikationsindustrin. Det handlar om att producera applikationer för allt från utbildning och information till interaktiv underhållning. Det handlar inte bara om produktion för den svenska marknaden, eftersom denna nya bransch är i högsta grad internationell, och därför är exportmöjligheterna goda med rätt produkter.</p>
          <p>4.5Politiken avgör</p>
          <p>Således är inverkan av utvecklingen på IT-området av avgörande betydelse för prognosen för Sveriges samtliga företag och därmed förmågan att skapa nya arbetstillfällen. Därför är det märkligt att notera att regeringen har så få förslag på vad den vill göra för att allmänt främja IT i svenska företag och särskilt stimulera de många nya befintliga och potentiella företagarna i produktion av IT-tjänster. Tvärtom driver regeringen i andra sammanhang en politik som inte gynnar de svenska företagen. Det gäller t ex den förtida momsinbetalningen och det senaste förslaget i regeringsförklaringen om en ny AP-fond som skall köpa upp nya företag.</p>
          <p>4.6En sund företagarpolitik</p>
          <p>För att öka kunskapen om och användandet av IT inom näringslivet krävs en samverkan av utbildning, forskning, kapitalförsörjning, stöd till innovationer,</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0008.pdf"/>
          <p>klara lagregler m.m. Det är klart och relativt okontroversiellt. Men det handlar också om att faktiskt låta företagen vara i fred vad gäller skattepolitiken och när det gäller fundamentala förutsättningar som ägandestruktur. Förutom det allmänna krångel som omfattar företagandet idag är det för utvecklingen av IT särskilt viktigt att titta på möjligheten att förändra avskrivningsmöjligheten för strategiska IT-investeringar eller på värderingen av det intellektuella kapitalet i dessa nya företag där investeringarna finns dolda i kunnande istället för t ex maskindelar. Dessutom är arbetsrätten ofta ett problem för de nya IT-företagen när det gäller att våga anställa personal, eftersom kommande arbetsbelastning oftast är svår att förutsäga.</p>
          <p>SRättsordningen</p>
          <p>5.IRättsstaten</p>
          <p>Den mest central funktionen för en stat är att upprätthålla förtroendet för lagarna och lagstiftningen. Sverige vill som alla andra demokratier upprätthålla rättsstaten som ett överordnat mål. Det innebär främst att all statens maktutövning sker under klara lagregler, ett grundläggande skydd för personlig säkerhet och egendom samt att medborgarna är tillförsäkrade vissa på förhand givna mänskliga rättigheter.</p>
          <p>Den snabba utvecklingen av IT har lett till att lagstiftningen inte har hängt med i svängarna. Därför är det nödvändigt att av regeringens tre prioriterade mål sätta reformeringen av rättsreglerna som berörs av IT allra främst. Propositionen talar om inrättande av ett IT-observatorium, för bred analys av lagstiftningsbehov. Det bör i detta sammanhang betonas att en fundamental uppgift för detta observatorium bör vara att formulera utgångspunkterna för en lagstiftning som i en mediaoberoende anda på sikt kan ersätta ett antal av våra nuvarande fundamentala lagar rörande yttrandefrihet, integritet, offentlighet, egendomsrätt m m.</p>
          <p>5.2 Viktigt integritetsskydd</p>
          <p>En grundsten i rättsstaten är att den ger ett omfattande skydd av den enskildes integritet. Privatpersoner ska vara berättigade till skydd för sitt privata liv och ha rätt att driva sin verksamhet utan annan insyn utifrån än den han själv vill medge. Personliga angelägenheter bör ej vara allas angelägenheter. Ett starkt personligt insynsskydd är en självklarhet i ett rättssamhälle. Undantagsvis och då endast vid starka skäl ska det vara tillåtet att bryta detta insynsskydd. Rätten till integritet blir särskilt viktig att skydda när det finns IT som möjliggör att relativt enkelt samla, sammanställa och sprida information om oss som enskilda. Frågan om omfattningen av den personliga integriteten är komplicerad och problemen har lösts på olika sätt i skilda länder. Det är en svår uppgift att finna en rimlig avvägning mellan samhällets önskemål om information av allmänt intresse och den enskildes rätt till skydd för sin personliga integritet. Den svenska datalagstiftningen har under lång tid ansetts varit i behov av en</p>
          <p>förändring. Lagstiftningen vilar på mer än tjugo år gamla förutsättningar som</p>
          <p>Mot. 1995/96T8</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0009.pdf"/>
          <p>Mot. 1995/96T=8</p>
          <p>försvårar en rationell IT-användning. Någon förändring har dock ännu inte skett. Det har i en särskild rapport till Justitiedepartementet rekommenderats en generell integritetslagstiftning. Dessvärre har nyligen en parlamentarisk kommitté tillsatts, vars inriktning är att skapa en ny datalag och inte en generell integritetslagstiftning. Detta är beklagligt och stämmer inte heller med justitieministerns uttalande om behovet av ett starkt integritetsskydd för medborgarna.</p>
          <p>5.30ffentlighetsprincipen gäller</p>
          <p>Bland andra rättsliga förändringar som är motiverade vill vi understryka behovet av en modernisering av synen på handlingsbegreppet i förvaltnings- lagen. Gårdagens hantering av handlingar i pappersform inom den offentliga förvaltningen ersätts idag i alltfler sammanhang av elektroniska handlingar. Endast i mycket begränsad omfattning har rättsliga regler och förordningar skapats med detta i åtanke. Betydande förvaltningsrättsliga förändringar är därför påkallade.</p>
          <p>5.4Bevara egendomsskyddet</p>
          <p>Genom utvecklingen av Internet och andra elektroniska nätverk kan immateriella rättigheter relativt lätt spridas utan medgivande. Idag omfattas programvaruindustrin av skydd enligt upphovsrätten, vilken tillkom för att skapa skydd för litterära eller andra intellektuella skapelser. Det bör utredas vilka möjligheter som finns till standardisering av elektronisk märkning på idag upphovsrättsligt skyddade verk. Här borde = Patent- och registreringsverket kunna spela en viktig roll för utvecklingen.</p>
          <p>6Demokrati</p>
          <p>6.1Tillgång till informationen</p>
          <p>Enligt vår telelag garanteras alla i vårt land tillgång till markburen telefon samt låghastighetsdatakommunikation. Vi önskar vidga detta begrepp, och örordar att utbudet av samhällsinformation organiseras så att alla medborgare enkelt kan nå väsentliga delar av samhällets grundläggande databaser. En grundinställning här är att denna möjlighet skall omfatta det som f n ryms inom RIXLEX. Denna riksdagens databas byggs emellertid ut ör närvarande och sammankopplas med Information Rosenbad och många myndigheters och kommuners databaser. Tillgången till denna samlade mängd databaser bör underlättas för medborgarna, genom aktiva insatser via medborgarkontor, bibliotek m m. Tjänstetillgänglighet via Internet bör också rämjas, i ljuset av att allt fler medborgare nu skaffar sig möjlighet till kontakt med Internet. En analys bör därmed genomföras med uppdrag att dra en gräns mellan samhällsfinansierad samhällsinformation och sådan samhällsinformation som bör tillhandahållas mot avgift. Detta berör också informationens</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0010.pdf"/>
          <p>tillgänglighet via bibliotek, med vilket en samsyn bör etableras. Denna samsyn bör således omfatta definition av vissa kvantiteter information. Enligt vår mening bör grundläggande samhällsinformation till viss väldefinierad omfattning tillhandahållas för medborgarna utan kostnad. Detta kräver en tydlig avgränsning mot annan extern och fördjupande samhällsinformation, som naturligen bör avgiftsbeläggas. Kvantiteterna och kostnader bör här definieras tydligt. Man kan därmed notera att begreppet ”allmän tillgänglighet” utvidgas till att omfatta kostnadsfri tillgång till vissa grundläggande mängder samhällsinformation för alla medborgare. Vid utbyggnad av de medborg- erliga samhällsinformationssystemen bör hänsyn tas till medborgarnas önskemål om möjligheter till ökad demokratisk kontakt med sina folkvalda politiska representanter. Elektroniska anslagstavlor och andra dialogsystem, bl a via Internet, bör i ökande grad göras tillgängliga för medborgarna, för att underlätta etablering av demokratiska sammanslutningar och möjligheter till politisk kontakt. Medborgarens röst bör kunna höras tydligare än idag. Det är en komplicerad fråga att bedöma intensiteten i olika typer av demokratiska kontakter, där bl a IT kan användas som verktyg. Sådana bedömningar kan dock vara motiverade för att överväga om utbyggnaden av demokratiska kontaktmöjligheter i kommuner och andra församlingar sprids i tillfredsställande takt. Vi förordar att berörda forskningsråd uppmärksammar behovet av utveckling av mått och klassificering av olika åtgärdstyper för rämjandet av demokratiska kontakter, som grund för vidare analys och diskussion om medborgarnas demokratiska deltagande. Vi förordar att kommunerna engagerar sig i en aktiv utbyggnad av medborgarkontor, bl a för att underlätta för medborgarna att genom IT kunna utvidga sitt kunnande om samhällets organisation, om de kommunala besluten och om vilka medborgerliga rättigheter och skyldigheter som gäller.</p>
          <p>6.2Beslutsfattandet och IT</p>
          <p>Automatiskt beslutsfattande utan insyn kan vara riskabelt. Aldrig så noggrant programmerade beslutsrutiner kan begränsa den flexibilitet som verkligheten kräver. Det beslutsfattande som byggs in i IT måste därför omfatta demokratiska fönster, genom vilka medborgare kan ha insyn.</p>
          <p>6.3Jämställdhet och IT</p>
          <p>Vi har länge haft en enkönad produktion av idéer och tankar i Sverige. Särskilt märks detta inom tekniken och forskningen, där överrepresentationen av vissa ämnen och forskningsfält är mycket tydliga. Det är det tvåkönade mötet som ger dynamik och spänst också i idéernas värld. IT skulle kunna vara en jämställdhetens murbräcka, men har hitintills fungerat med motsatt verkan. Det är därför av yttersta vikt att kvinnor har ett betydande inflytande över val av pedagogiska lösningar som gör systemen mer attraktiva för dem som nu står utanför. Därför är jämställdheten särskilt viktig när det gäller utbildning och undervisning. Kan inte kvinnor känna sig hemma med IT så blir deras stöd och användning inte helhjärtat. Därför måste kvinnor vara med och utveckla normer för teknikens utformning, liksom den pedagogik</p>
          <p>Mot. 1995/96T29</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0011.pdf"/>
          <p>Mot. 1995/96T589</p>
          <p>som används. Jämställdhet är en kvalitetsfaktor inom alla områden — inte minst IT.</p>
          <p>7 Avslutning</p>
          <p>Vad som krävs av politiker är förståelse för den nya teknikens stora möjligheter och dynamik. Det är bättre att vara med och leda tekniken än att följa med och anpassa politiken i efterhand. En väl fungerande informationsstruktur - kommer sannolikt att vara lika viktig i kunskapssamhället som infrastrukturen i vägar och järnvägar är idag. En nation, som dessutom lyckas skapa en informationskultur som upplevs som positiv och gemensam av medborgarna, kommer att ha skaffat sig överlägsna konkurrensfördelar gentemot omvärlden. För detta krävs en inre övertygelse och en bärkraftig vision från det politiska ledarskapet. Morgondagens samhälle kan ingen med bestämdhet sia om, men varje beslut vi tar är ytterligare steg på den väg som leder till vår gemensamma framtid. Den framtiden kommer att innehålla väsentliga inslag av det vi kallar IT. Därför måste vi lära oss att hantera den, så att tekniken främjar företagandet, demokratin, jämlikheten och jämställdheten.</p>
          <p>8Hemställan</p>
          <p>Med hänvisning till det anförda hemställs 1. att riksdagen som sin mening ger regeringen till känna vad i motionen anförts om behovet av rättslig översyn över av IT- användningen berörda lagar, 2. att riksdagen som sin mening ger regeringen till känna vad i motionen anförts om utbildnings- och utrustningssatsningar i skolorna, 3. att riksdagen som sin mening ger regeringen till känna vad i motionen anförts om åtgärder för att främja tillväxt på datanäten, 4. att riksdagen som sin mening ger regeringen till känna vad i motionen anförts om förmedling av samhällsinformation vid medborgarkontor och till allmänhetens persondatorer, 5. att riksdagen som sin mening ger regeringen till känna vad i motionen anförts om behov av konsumentupplysning om IT, 6. att riksdagen som sin mening ger regeringen till känna vad i motionen anförts om åtgärder för att främja miljö, jämlikhet och jämställdhet med hjälp av IT, 7. att riksdagen som sin mening ger regeringen till känna vad i motionen anförts om skyddet av den enskildes integritet.</p>
          <pb facs="riksdagen-motions-pdf/data/199596/mot_199596_T_0058/mot_199596_T_0058-0012.pdf"/>
          <p>Mot. 1995/96T58 Stockholm den 28 mars 1996</p>
          <p>Eva Flyborg (fp) Margitta Edgren (fp) Bengt Harding Olson (fp)</p>
          <p>Torsten Gavelin (fp)</p>
        </div>
      </div>
    </body>
  </text>
</TEI>
