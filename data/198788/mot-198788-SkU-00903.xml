<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-SkU-00903">
  <teiHeader>
    <fileDesc>
      <titleStmt>
        <title>om kyrkobokföringen</title>
        <author corresp="r-0 i-QF9w7weamuxjZGtJKPPkwp">av Marianne Karlsson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kyrkobokföringen</title>
          <idno type="rdwebb">GB02Sk903</idno>
          <rs type="number">Sk903</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GB02Sk903/text</ref>
          <ref type="dokument_url_html">http://data.riksdagen.se/dokument/GB02Sk903</ref>
          <ref type="dokumentstatus_url_xml">http://data.riksdagen.se/dokumentstatus/GB02Sk903</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Marianne Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-QF9w7weamuxjZGtJKPPkwp</idno>
            <name>Marianne Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UogRq3FdeL8M1YtkXyFcgB" type="signed"/>
        <correspContext corresp="i-UogRq3FdeL8M1YtkXyFcgB">
          <note type="signatory" corresp="r-0"/>
          <note type="signatory" corresp="i-QF9w7weamuxjZGtJKPPkwp"/>
        </correspContext>
        <correspAction type="submission" xml:id="i-Xm46rkxyuDrvGMQht6YaKd">
          <date when="1988-01-26"/>
        </correspAction>
        <correspAction type="referral" xml:id="i-6NSFN16XfXVKoMCVS4xp8Y">
          <date when="1988-02-02"/>
        </correspAction>
        <correspAction type="assigned" xml:id="i-MSiv6rC4AAPZyjbopkJjCY">
          <date when="2014-11-19"/>
          <time when="16:56:16"/>
        </correspAction>
        <correspContext corresp="i-MSiv6rC4AAPZyjbopkJjCY">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_sk_903/mot_198788_sk_903-001.pdf"/>
      <div type="motHeader" xml:id="i-C5g3Chdjx8nyMcLyyePktf">
        <div type="motTitle" xml:id="i-NEXpgYki2srk5P8ns9nAtz"/>
        <div type="motSubmissionInfo" xml:id="i-6iS73dHth9AVBE48LcWeNp"/>
      </div>
      <div type="motBody" xml:id="i-8RbJQdmughxS6g9dBa3nas">
        <div xml:id="i-TFdKrxL35gaR6EsnqEncnT">
          <p xml:id="i-HqMTridQWSocYNHTQtQkRh">
            Motion till riksdagen 1987/88:Sk903
          </p>
          <p xml:id="i-6cBZd6npSZJaJk8RekLbPu">
            av Marianne Karlsson (c) om kyrkobokföringen
          </p>
          <p xml:id="i-3f2PJagfecrxuAHoctMDqy">
            Genom beslut under höstriksdagen bestämde riksdagen att uppdraget
            att sköta folkbokföringen skall överföras från svenska kyrkan
            till andra myn- digheter. Jag menar att detta beslut nog var något
            förhastat och bör omprövas, på grund av de nackdelar som det för
            med sig, varav många i och för sig är kända och genomdebatterade,
            men varav en del nog kanske aldrig blev riktigt övervägda i den
            samlade bedömningen. Att svenska folket blivit allt mera besvärligt
            att hantera, när det gäller umgänget med myndigheterna är ju välbekant,
            och frågan är väl om man någonsin mera vågar sig på någon ny allmän
            folkräkning, åtminstone om det skall ingå frågor som folk tycker
            hör till privatlivet. Emellertid har vi ju erfarit väldigt få
            konflikter kring det av kyrkan förda befolkningsregistret. Till
            saken hör ju att det bara varit i glesbygden som kyrkobokföringen
            utförts av präster. I själva verket har arbetet åtminstone i tätorterna
            skötts av pålitliga damer i lågklackade skor och av flärdfri natur.
            Kommer folk att gilla att dessa damer byts ut mot 18-åriga bruttor
            hos skattemyndigheten? Utländska befolkningsstatistiker med inblick
            i svenska förhållanden har under hand uttalat att vår folkbokföring,
            som varit bäst i världen, kommer att nedsjunka till en i världen
            normal nivå (t. ex. den spanska). Det sagda har man ju med full
            kunskap tagit med i köpet. Vad man emellertid inte har diskuterat
            synes vara äganderätten till de av svenska kyrkan, eller rättare
            dess församlingar, innehavda handlingar. Det rör sig dels om kyrkböcker,
            dels om de under senare tider införda ”personakterna”, som utgör
            sammanställningar på ett stort folioark för varje person och upptar
            uppgifterna på familjeförhållanden, barn etc. Med hänsyn till
            att dessa personakter är upprättade i så sen tid, är de för övrigt
            inte tillräckligt pålitliga för vad som inträffat innan de upprättats
            — så begär exempelvis försäkrings- bolagen ofta att arvingarna
            intygar att uppgifterna hämtade därifrån är fullständiga, innan
            man betalar ut livförsäkringsbelopp. Dessa handlingar är skrivna
            av svenska kyrkans personal, på papper och i böcker som församlingarna
            bekostat. Det kan därför inte råda något tvivel om att de tillhör
            församlingarna med äganderätt och knappast behöver avstås frivilligt
            till staten. Det blir därför nödvändigt för staten att förhandla
            med församlingarna, om man vill erhålla primärmaterialet. Risken
            är ju annars uppenbar, att församlingsstyrelserna beslutar sig
            för att inte lämna papperen ifrån sig. Och vi kan ju knappast
            tänka oss att skicka kronofogdar eller
          </p>
          <pb facs="riksdagen-motions-pdf/data/198788/mot_198788_sk_903/mot_198788_sk_903-002.pdf"/>
          <p xml:id="i-J4gB2zQ3AE9bTN4WxEVund">
            militärer, som man gjorde 1905 i Frankrike när man där ”skilde
            kyrkan från staten”. Man bör därför gå fram med lämpor, om man
            skall genomföra en förändring. Jag menar att olägenheterna vid
            en samlad bedömning är sådana, att det finns anledning att upphäva
            och ta tillbaka riksdagens beslut. Åtminstone bör man behandla
            svenska kyrkan på ett annat sätt än genom rena maktspråk, om inte
            för annat så av rena anständighetsskäl gentemot svenska kyrkan,
            som i århundraden skött denna uppgift till i allt väsentligt stor
            belåtenhet. Jag kan tänka mig att svenska kyrkan åtminstone i
            de folkrika församlingarna gärna ser sig befriade från denna kvalificerade
            uppgift men att man i landsbygdens församlingar gärna ser att
            den lokala servicen blir kvar, kanske i form av att kyrkoherden
            har en terminal så att han kan klara av att utfärda de vanligaste
            typerna av personbevis. Det kan ju erinras om att pastorsämbetenas
            service fördelaktigt skiljer sig från vad man kan få hos de statliga
            myndigheter som har att ge liknande service. Exempelvis har länsstyrelserna
            att utfärda mantalsbevis, som är nödvändiga för mannens del vid
            äktenskapsskillnad. Dylika är avgiftsbelag- da, vilket man kan
            acceptera. Däremot skickas de med postförskott, vilket ju är besvärligt
            att avhämta för yrkesverksamma, särskilt på landsbygden. Vad värre
            är, så tar de lång tid att få. Åtminstone i somliga län tar det
            2 veckor, och det händer att det tar 5 veckor. — Över huvud taget
            är den service som pastorsexpeditionerna ger, ett unikt exempel
            på god tjänstvillighet. Normalt kan man få sitt personbevis i
            brevlådan dagen därpå. Att den beslutade reformen kommer att medföra
            försämrad service är alltså nästan säkert.
          </p>
          <p xml:id="i-Xdfo3bePcAiNhGxiTRxQPu">
            Hemställan
          </p>
          <p xml:id="i-MZiqsyTNgcvk1DviasPPoN">
            Med hänvisning till det anförda hemställs 1. att riksdagen beslutar
            att beslutet om ändrat huvudmannaskap för folkbokföringen upphävs,
            2. att riksdagen, om yrkande 1 avslås, hos regeringen begär att
            förhandlingar upptages med representanter för svenska kyrkans
            församlingar i avsikt att möjliggöra att församlingar som så önskar
            skall erhålla uppdrag att mot skälig ersättning hålla personal
            och lokaler för uppställande av dataterminal, så att folkbokföringsärenden
            kan skötas hos pastorsämbetena.
          </p>
          <p xml:id="i-LmafdJFQFtRNVWFyAYHjg5">
            Stockholm den 26 januari 1988
          </p>
          <p xml:id="i-68PHsZ7SejFQ1CMK7zu4qF">
            Marianne Karlsson (c)
          </p>
          <p xml:id="i-6gpe2huLwCwT5JkusGu4zh">
            Mot. 1987/88 Sk903
          </p>
        </div>
      </div>
    </body>
  </text>
</TEI>
