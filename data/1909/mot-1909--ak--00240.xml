<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1909--ak--00240">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__240/mot_1909__ak__240-001.pdf"/>
      <div xml:id="i-Qf2MSmqLck3f7hAHEqjizJ" type="motHeader">
        <div xml:id="i-DVb33JTKeNSEsyb7tgtVrD" type="motTitle"/>
        <div xml:id="i-53YPQfj4ZjUUHy7bPwgMQo" type="motSubmissionInfo"/>
      </div>
      <div xml:id="i-FhcvaWjFXfyqBB5dVhDgki" type="motBody">
        <div xml:id="i-Vh4CEyZP8ta8Xb7kkiGS36">
          <p xml:id="i-Mdp8xC2NrozkyMo5VETDnm">
            Motioner i Andra Kammaren, N:o 240. 1
          </p>
          <p xml:id="i-JF46qqWsAszKtug38Kc8vM">
            N:o 240.
          </p>
          <p xml:id="i-Qcmi2Az9LkQngGczwbePA2">
            Af herrar Lindhagen och Hellberg, i anledning af Kungl: Maj:ts
            proposition med förslag till lag om skogsaccis.
          </p>
          <p xml:id="i-TyJkJQGHynSwMo8unJ1NcS">
            Den största olycka, som drabbat landtbefolkningen inom Norrland
            och Dalarne, är som bekant det sätt, hvarpå afvittringar och storskiften
            där- städes skedde. Historien härom skall för de efterkommande
            äfven framstå som kanske den största statsekonomiska skandal,
            som vårt land har att uppvisa. Bland de ödesdigra följderna äro
            att anteckna de långvariga afverk- ningsupplåtelserna till sågverksintressenterna
            af den skog, som kronan så- lunda tillförsäkrade hemman och nybyggen.
            Vanligen skedde upplåtelserna på högsta medgifna tiden, 50 år.
            Genom 1889 års lag bestämdes högsta tiden till 20 år, men omedelbart
            före dess ikraftträdande förnyades en mängd kontrakt på ytterligare
            50 år. Först genom 1903 års skogsvårds- lagar förbjöds upplåtelse
            af skogsafverkning på längre tid än 5 år. De småbönder, som på
            detta sätt förlorade allt stöd af skogen, hafva i följd däraf
            fått föra en förtviflad kamp för tillvaron. Svårigheterna ökas
            år från år, och när de sedan återfå skogen, är denna sköflad för
            ytterligare en mansålder, i den mån detta ej genom lag eller bestämmelse
            i kon- traktet kunnat för vissa fall förhindras. Ropen på hjälp
            hafva förklingat obeaktade i brist på gehör och utvägar för att
            göra något. Det nu framlagda förslaget om en skogsaccis Bih. till
            Riksd. Prot. 1909. 1 Saml. 2 Afd. 2 Band. 124 Häft. (N:o 240.)
            1
          </p>
          <pb facs="riksdagen-motions-pdf/data/1909/mot_1909__ak__240/mot_1909__ak__240-002.pdf"/>
          <p xml:id="i-8PjFtLb8ybfdxwP1B8oJaD">
            2 Motioner i Andra Kammaren, N:o 240.
          </p>
          <p xml:id="i-CbkQRsy21akeJhUvGsX13V">
            gifver likväl ett uppslag, som icke får försummas. Detta är så
            mycket mer på sin plats, som lagförslaget säkerligen i icke oväsentlig
            mån fram- tvingats genom årtiondens klagomål öfver just nu anmärkta
            missförhållan- den, ehuru sedan vid framkomsten icke tagits den
            särskilda hänsyn till just denna fråga, som vederbör. Särdeles
            orättvist är, att i angifna fall jordens brukare skall ensam betala
            alla hemmanets dryga skatter, under det att bolaget uppbär hem-
            manets väsentliga kontanta tillgång, inkomsten af skog till afsalu.
            Det är än mer af billighet påkalladt, att afverkningsrättsinnehafvarne
            för de återstående kontraktstiderna få betala detta, då skogen
            fåtts så godt som till skänks samt vid afvittringarne tilldelats
            hemmanen just för att vara ett stöd för jordbrukarne. Isynnerhet
            behjärtansvärdt är ett ingripande på nu föreslaget sätt i fråga
            om upplåtelserna af utstämplingsrättigheter i lappmarkerna. Miss-
            förhållandets uppkomst är här af så färsk datum som tiderna efter
            1873, före hvilken tid kronan ägde alla lappmarksskogarna. Skogsrättigheterna
            tilldelades vidare jordägarne uttryckligen för att de skulle hafva
            ett stöd af dem särskildt i tider af felslagna skördar och gåfvos
            dem med begränsad rätt uttryckligen för att skydda dem mot skogsköpare.
            Det kalla klimatet och den aflägsna belägenheten utan kommunikationer
            gör slutligen behofvet af gåfvans hållande vid makt särdeles stort.
            Exempelvis må nämnas, att i största delen af Västerbottens lappmark
            tiden för utstämplingsrättigheternas öfverlåtelser utlöper efter
            1920. I Sorsele socken utgå de flesta kontrakten först 1939 och
            liknande är för- hållandet på andra ställen. Den befolkning, som
            skall vänta så länge, kommer under tiden att kämpa sig till döds.
            Vid förra Riksdagen före- slogs (motionerna 212 och 260 i Andra
            Kammaren) att vinna en del af målet äfven på andra vägar, hvilka
            icke böra uppgifvas. Må vi nu skynda oss att begagna det som i
            detta fall står till buds. Frågan om en skogsaccis kommer naturligtvis
            för sent, i den mån man afser att hjälpa befolkningen i de norrländska
            skogskommunerna. Bolagen hafva redan skummat gräddan och det är
            väl därför, som en sådan lag numera har någon utsikt att gå igenom.
            Ännu återstår dock något. Men man kan vara förvissad om, att alla
            krafter komma att sättas i rörelse för att i möjligaste mån göra
            rent hus, innan afverkningskontrakten gått till ända. Afverkningskontraktens
            och bolagsväldets välsignelser för land och folk i nämnda afseende
            ställdes i blixtbelysning uti en i Dagens Nyheter för den
          </p>
          <pb facs="riksdagen-motions-pdf/data/1909/mot_1909__ak__240/mot_1909__ak__240-003.pdf"/>
          <p xml:id="i-5KcVSHG1G5ATdRnL8VRzho">
            Motioner i Andra Kammaren, N:o 240. 3
          </p>
          <p xml:id="i-9H4Nt5zGxnJzb3cSZ7H39E">
            31 sistlidne mars intagen, med signaturen »B&gt;» undertecknad
            uppsats med rubrik »Inför frågan om skogsaccisen&gt;. Detta dokument,
            författadt af en framstående man, som vet hvad han talar om, är
            ett bidrag till vår kulturhistoria och bör bevaras från glömskan.
            Det lyder sålunda:
          </p>
          <p xml:id="i-Xssk4dXwgDe2fTfR2Vau66">
            »I dessa dagar, då skogsbeskattningsfrågan tycks ha blifvit aktuell,
            torde det ha ett visst intresse att meddela något om förhållandena
            från den provins i vårt land Härjedalen, som torde ha lidit nästan
            mest af den nuvarande ord- ningen. Detta missförhållande har länge
            tryckt som en olidlig börda på Härjedalens folk. Bekymren gåfvo
            sig uttryck i en motion i Andra Kammaren 1884 af då- varande representanten
            för Härjedalen, hr Farup, hvilken motionerade om en ändring, så
            att bevillningsförordningens par. 12 skulle få följande tillägg:
            »Inne- bafvare af genom köp förvärfvad rätt till afverkning af
            skog å annans mark; för inkomst däraf erlägges skatt där skogen
            är belägen.» Motionären återkom år efter år med sitt yrkande,
            hvilket dock ej vann Riksdagens bifall. Det var ej heller att
            undra på vid denna tid, då trävaruintresset hade så stora försänkningar
            i Riksdagen. Vare detta sagdt utan den ringaste afsikt att smäda
            Riksdagen! Under det kvartsekel, som denna skattefråga i olika
            former varit föremål för Riksdagens pröfning, ha de stora trävarubolagen,
            hvilka äro de som särskildt bort drabbas af denna beskattning,
            hunnit slutafverka det mesta från sina väldiga skogsvidder. De
            ha sålunda undkommit sin skatteplikt. Ehuru provinsen Härje- dalen
            är synnerligen litet känd i Sveriges öfriga bygder, är den dock
            af herrar skogsspekulanter för lång tid sedan upptäckt och »kartlagd&gt;
            och dess oerhörda skogsrikedomar exploaterade. Sättet och formerna
            för skogsförvärf i Härjedalen för 50 å 60 år sedan skulle i detta
            sammanhang kunna utgöra ett intressant blad i »Norrlandsfrågans»
            historia. Men denna börjar nu bli känd. Resultatet bar i Härjedalen
            varit. detsamma som i det öfriga Norrland. Många miljoner träd
            af grof dimension ha afverkats, hvilka i inköp kostat köparen
            endast några få öre pr styck, eller under sådana förhållanden,
            att man kan säga att skogen erhällits till skänks. Då nu trävarubolagen
            erhållit sådana oerhörda värden för en spottstyfver, borde det
            väl anses rätt och billigt att de erlägga en del kommunalskatt
            för sin afverkning, äfven där skogen afverkats. Det är ju därifrån
            miljonerna förtjänats och inte från sågverken. Nu må det erkännas,
            att en del trävarubolag lämnat ibland rätt väsentliga bidrag till
            skolbyggnader och dylikt i skogssocknarna, men detta får i de
            flesta fall lända till heder för vissa af bolagens tjänstemän,
            som lyckats utverka nämnda bidrag. I allmänhet ha dock dessa bidrag
            icke när- melsevis uppvägt det obehag och de kostnader, som trävarubolagen
            vid sina af- verkningar förorsakat skogskommunerna. Väldiga äro
            nämligen de summor, som Härjedalskommunerna fått släppa till för
            uppsamlandet af de mänskliga vrak af de stackars misslyckade existenser,
            som trävarurörelsen lämnat i sina spår. Med misslyckade existenser
            menas här icke allenast de utslitna och urspårade »bolags- karlarna»,
            utan jämväl, och kanske i ännu beklagligare grad, alla dessa stackars
            olyckliga flickor, som genom sin godtrogenhet fått sin framtids
            ljusa förhopp-
          </p>
          <pb facs="riksdagen-motions-pdf/data/1909/mot_1909__ak__240/mot_1909__ak__240-004.pdf"/>
          <p xml:id="i-UwTqVCeNFcEngi7tBKxcfk">
            4 Motioner i Andra Kammaren, N:o 240.
          </p>
          <p xml:id="i-WdFJDr8zxHDGpedsKBY3BP">
            ningar fullkomligt grusade. Det är, som riksdagsman Enander mycket
            träffande sade under en debatt i Riksdagens Andra Kammare 1907:
            »De människorna (bolagskarlarna) äro liksom flyttfåglarna, men
            i ett afseende äro de olika dessa, »ty de invänta icke ungarnas
            flygfärdighet». Fågelungarna i herr Enanders liknelse och deras
            mödrar ha förorsakat kommunernas fattigvårdsstyrelser stora kostnader
            och mycket bekymmer. Hvad som här i.korthet anförts är blott en
            af de många olägenheterna och oförrätterna, som Härjedalens bofasta
            befolkning fått vidkännas som en direkt följd af trävarurörelsen.
            Det är bara ett af skälen för det berättigade uti kraf- vet på
            trävarubolagens skatteplikt till den kommun där skogen tas. Vissa
            trä- varubolag i Härjedalen äro framför andra illa tålda af ortsbefolkningen.
            Deras tillvägagångssätt är nämligen minst sagdt oförsvarligt.
            Såsom ett exempel därpå torde vara lämpligt anföra några händelser
            från jämförelsevis nytt dato, händelser som framkallat en berättigad
            indignation både bland forstmän och andra. År 1871 förvärfvades
            afverkningsrätten för 40 år till viss dimension inom ett område
            i västra Härjedalen af ett mycket mäktigt bolag, som ägts och
            ännu äges af så godt som en enskild person ". Bolaget (det kallas
            ju bolag) bedref afverkningen under loppet af flera år öfver hela
            det köpta om- rådet i senare delen af 1880-talet, och skogen blef
            mycket hårdt ansatt. All- männa omdömet bland folket var att någon
            mer afverkning ej skulle förekomma öfver den trakt som gränsade
            mot fjällen; och då 1903 års skogslag kom, blef man naturligtvis
            stärkt i denna sin föreställning. Denna lag var dock behäftad
            med den stora bristen att den ej genast trädde i kraft, och som
            det förmodligen bland bolagets öfverstyrelse torde ha funnits
            män, som närmare satt sig in i situationen hvad skyddsskogslagen
            beträffar, ansåg sig bolaget böra vidta en förskräcklig ödeläggelse
            just inom det område, som låg mest exponeradt för de förhärjande
            fjällstormarna. Sommaren 1904 bevaras i sorglig åminnelse i Härje-
            dalens historia, ty då lät nämnda bolag kalbugga cirka en kvadratmil,
            visserligen redan förut dålig skogsmark, som nu fick fullständig
            fjällnatur öfver sig, trots att det fanns en lag (på papperet)
            som var afsedd att skydda fjällskogen och hindra fjällgränsens
            nedgående. Man skulle i det här fallet kunnat fordra att vederbörande
            myndigheter hade ingripit genom att vidta några restriktiva åt-
            gärder för att förhindra förödelsen, men däraf blef intet. Sköflingen
            fick ostörd fortgå, tills den hunnit sin fulländning. Denna tafla
            är sorglig, men det finns andra lika tragiska och lika karaktä-
            ristiska för trävarubolagens ohejdade vinningslystnad. Låtom oss
            i tankarna återgå till de sista dagarna af år 1904 och ut till
            de stora skogsvidderna i västra Härjedalen. Vi få där bevittna
            tilldragelser af synnerligen ödesdiger natur och ägnade att inge
            fosterlandsvännen den största förbittring. Skyddsskogslagen närmar
            sig nu sin tillämpning. Den för fjällskogen för- lösande 1 januari
            1905 står för dörren. Skyddsskog i gränsen kan nu när som helst
            bli fastställd, och därför gäller det för bolaget att bryta ned
            allt som kan hinnas med, innan den förhatliga lagen kommer. Den
            syn, som nu upprullas
          </p>
          <p xml:id="i-VCxgrp3Xoz1ZbxLPzxMkbu">
            " Ljusne-Woxna aktiebolag (anm. af motionärerna).
          </p>
          <pb facs="riksdagen-motions-pdf/data/1909/mot_1909__ak__240/mot_1909__ak__240-005.pdf"/>
          <p xml:id="i-4gERYjCJsmW5q2tPo9gmaB">
            Motioner i Andra Kammaren, N:o 240. 5
          </p>
          <p xml:id="i-6pQq1mSz6WXYoPR9Xyxaz3">
            för våra häpna blickar, kan knappast i ord återges. Det är som
            om allt folket blifvit besatt. Förmän och arbetare springa om
            hvarandra som galningar med yxor och sågar, och svetten strömmar,
            och rop, svordomar och skrål ge eko mot fjällen. Här kunna skaldens
            ord tillämpas: »Och satan skrattade så gällt bland bergen, så
            att det kylde genom märgen». Skogen darrar inför sina bödlar,
            den vacklar, den sista lifstråden afskäres med de hvassa vapnen,
            och hans äro- rika lif såsom skyddsvakt mot de kalla, förhärjande
            fjällstormarna är lyktadt. De ärevördiga gamla träden med sina
            ståtliga kronor, som trotsat seklernas hårda stormar, ligga där
            nu kalla och döda i sin mjuka, hvita bädd vid sidan af hundratusende
            bland sina yngre bröder. Under all denna förskräckliga förödelse
            skrika förmännen, dessa hejdukar till skogens verkliga vampyrer,
            ut sina pris allt högre och högre. Folk samlas från när och fjärran.
            Till och med landsvägarnas föraktade stackare inbjudas ' att delta
            i förödelsen. Sön- och söckendagar äro hvarandra lika, ty den
            goda förtjänsten lockar och eggar, och som en lavin går skogsfällningen
            fram. Det finns ej tid för annat arbete nu. Det gäller endast
            såga ned allt som står. Först från nyåret 1905 blef det tid att
            ta vara på den skog, som fälldes under gamla årets sista dagar.
            Lagen hade nu trädt i kraft och förbjöd fäll- ning utan jägmästares
            utsyning. På våren framflottades virkesmassorna till såg- verken.
            Bolagen och deras män drogo sig så småningom till andra orter,
            men Härjedalens folk stod undrande och förtvifladt inför det skedda,
            som fått passera onäpst. Sedan nu Härjedalens väldiga skogsvidder
            plundrats och sågverksägaren- mångmiljonärens kassahvalf fullproppats,
            kommer kanske denne att befästa sitt minne och sitt »fosterländska»
            namn, helst i form af någon donation som väcker uppseende och
            beundran. Men det faller honom icke in att återskänka några styfrar
            till de fattiga skogskommuner, som genom sina skogar bidragit
            till den samlade, oerhörda förmögenheten. A nej, de få nöja sig
            med att ta vara på de många fattiga, som afverkningarna lämnat
            kvar. Donationerna få lof att ske så braskande som möjligt och
            till de rikaste och mäktigaste samhällena, ty så- lunda kan man
            ju lättast bli &gt;odödlig&gt;» ”. Då man från någon af sydvästra
            Härjedalens höjdplatåer får tillfälle att blicka ut öfver det
            sköflade område, som är beläget mellan Tännäs sockens hem- skog
            och gamla lappskattetrakten, kan en bedröfvelsens suck knappast
            återhållas. Den blir djupare då man vet att all denna förödelse
            har skett sedan en skydds- skogslag var af Sveriges Riksdag antagen,
            en lag som var afsedd för just sådana trakter som denna. Nu är
            emellertid den tusenåriga skogen sköflad, och någon återväxt är
            nära nog omöjlig. Trävaruintressets mission är fullbordad. Fjäll-
            vindens suckan, då den drar fram bland dvärgbjörkens snår öfver
            de härjade kullarna, är ett anatema öfver förhärjaren sekler igenom
            äfven sedan donators minne förbleknat på historiens blad.»
          </p>
          <p xml:id="i-TQmfDPwchj5EEiEPT2Tqjh">
            Herr Åström har i motion (n:o 52 i Första Kammaren) påyrkat,
            att bolagens återstående afverkningar på grund af ifrågavarande
            upplåtelser
          </p>
          <p xml:id="i-L44DWFqQQgn9yecJ7EYK8L">
            - Hallwylska donationen till Stockholms stad (anm. af motionärerna).
          </p>
          <p xml:id="i-MZhw6Ekh4gUu1HySbf8XZM">
            Bih. till Riksd. Prot. 1909. 1 Saml. 2 Afd. 2 Band. 124 Håft.
            2
          </p>
          <pb facs="riksdagen-motions-pdf/data/1909/mot_1909__ak__240/mot_1909__ak__240-006.pdf"/>
          <p xml:id="i-4Xm5b887YQ5EirC5nAbVG6">
            6 Motioner i Andra Kammaren, N:o 240.
          </p>
          <p xml:id="i-J8htBDYcn5wwLxi9BwiaFm">
            skola blifva fria från den föreslagna accisen, ty därtill leder
            i själfva ver- ket hans motion. I förevarande motion påyrkas i
            stället, att dylika afverk- ningar skola rättvisligen beläggas
            med ett ytterligare accisbelopp för angifvet ändamål. .
          </p>
          <p xml:id="i-Ay2VdMCqmkjeCXTYjzHjj5">
            På "grund af hvad sålunda anförts, hemställes,
          </p>
          <p xml:id="i-SipKcsFoT4jiPsAWbPjdYJ">
            att Riksdagen ville i det genom propositionen n:o 25 framlagda
            förslag till lag om skogsaccis be- sluta erforderliga tillägg
            1 syfte, att skogsafverkning inom de sex nordligaste länen på
            grund af afverknings- upplåtelser för en fortlöpande tid af 20
            år och där- utöfver må beläggas med en ytterligare skogsaccis
            att användas till betäckande af utskylderna för de hemman och
            lägenheter, från hvilka afverkningsrätten upplåtits, eller, om
            detta ej kan bifallas, att bestämmelse om sådan accis måtte meddelas
            åtminstone i fråga om lapp- markerna.
          </p>
          <p xml:id="i-NjN7bRfq2NyzVknH54dPSk" type="date">
            Stockholm den 17 april 1909.
          </p>
          <p xml:id="i-9eZv3hfFvrx4XDYijN9CKE">
            Carl Lindhagen. . E. F. Hellberg.
          </p>
          <p xml:id="i-XHbAfRQaDHeqYQDyDkahGr">
            Tryckt hos P. Palmquists Aktiebolag, Stockholm 1909.
          </p>
        </div>
      </div>
    </body>
  </text>
</TEI>
