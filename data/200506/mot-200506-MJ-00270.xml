<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_270/mot_200506_MJ_270-0001.pdf"/>
      <div type="motHeader" xml:id="i-NVsEAFANYKN6rqDKEVptEp">
        <div type="motTitle" xml:id="i-TiUaEjj62BttwFMP1ZpgEL"/>
        <div type="motSubmissionInfo" xml:id="i-XcSqSk4fJV4MyjpbnN7irS"/>
      </div>
      <div type="motBody" xml:id="i-EnveeNjz1EJCdBybc9141v">
        <div xml:id="i-gp1QCSj4uLK9hapVdEcPy">
          <p xml:id="i-Qm1Jibb3BribRvNFi8CRpC">
            2005/06 mnr: MJ270 pnr: v705
          </p>
          <p xml:id="i-JcQos5mFH4GMnRvpChJH4B">
            Motion till riksdagen 2005/06:MJ270
          </p>
          <p xml:id="i-Vgwgpnv5499jtRUwkaWnmM">
            av Marie Engström (v)
          </p>
          <p xml:id="i-QfEMagCesHyBbSx93Ah1kU">
            Åtgärder för att skydda tamdjur
          </p>
          <p xml:id="i-DMNBX6Zsqz1vdRJTHKW3VY">
            Förslag till riksdagsbeslut
          </p>
          <p xml:id="i-8qtEiZbthwoNu2Y28Rndue">
            Riksdagen tillkännager för regeringen som sin mening vad i motionen
            anförs om djurägares rätt att skydda sina tamdjur från rovdjursangrepp.
          </p>
          <p xml:id="i-XNPNYkMSkXP2BvGuHMh4TR">
            Bakgrund
          </p>
          <p xml:id="i-3MKDR4BYc41EBqJi8Pm7h5">
            Förekomsten av rovdjur skapar vid vissa tillfällen och på vissa
            platser i landet en högljudd debatt. Det gäller främst förekomsten
            av varg, i synnerhet då angrepp skett på tamdjur. Många röster
            har höjts till kritik av utformningen av 28 8 i jaktförordningen.
            Man menar att paragrafen är svårtolkad samtidigt som den enskilde
            djurägaren inte tycker sig ha möjlighet att på ett tillfredsställande
            sätt kunna försvara sina tamdjur. Nuvarande utformning av jaktförordningen
            kräver ett förnyat angrepp innan en djurägare kan fälla exempelvis
            en varg. Det uppfattas av många som orimligt att tvingas avvakta
            och se ett tamdjur skadas eller dödas innan angreppet kan avvärjas.
            Detta bidrar också till att det kan vara svårt att få acceptans
            för en vargstam i Sverige och en rovdjurspolitik så som den beskrivs
            i de beslut som fattats i riksdagen.
          </p>
          <p xml:id="i-D2xFRZVAyPbufZsUwzfg5d">
            Riksdagsbeslut
          </p>
          <p xml:id="i-JQFM6fgFGfcUsK7rSxYtF4">
            Våren 2004 beslöt riksdagen att det var nödvändigt att göra en
            översyn av det regelverk som reglerar de möjligheter som finns
            att avvärja angrepp på tamdjur från stora rovdjur. Tyvärr kan
            vi konstatera att ännu har inget nytt förslag lagts på riksdagens
            bord. Så här skrev en utskottsmajoritet i betänkandet (2003/04:MjU18):
          </p>
          <pb facs="riksdagen-motions-pdf/data/200506/mot_200506_MJ_270/mot_200506_MJ_270-0002.pdf"/>
          <p xml:id="i-TxdbcQBjwyDLW5bfQtb3KL">
            2005/06:MJ270
          </p>
          <p xml:id="i-SRbDLhcuvwaZMEm77HdDVd">
            ”Frågan om utvidgning av möjligheterna till skyddsjakt på enskilds
            initiativ utan tillstånd har behandlats ett antal gånger efter
            riksdagsbeslutet om en sammanhållen rovdjurspolitik (se bl.a.
            betänkande 2001/02:MjU18, betänkande 2002/03MjU19). Utskottet
            har då inte varit berett att förespråka en sådan ändring av regelverket
            att en djurägare skulle få möjlighet att, utan myndighets beslut,
            döda ett rovdjur vid eller omedelbart efter ett direkt angrepp
            på tamdjur. Utskottet gjorde den bedömningen, inte minst mot bakgrund
            av att det för vissa typer av jaktbrott skall räcka med att gärningsmannen
            handlat oaktsamt, att en ändring i jaktförordningen i enlighet
            med då framförda motionsförslag skulle komma att innebära stora
            svårigheter när det gäller att bevisa om ett jaktbrott har begåtts
            eller om det varit fråga om tillåten skyddsjakt. Utskottet vidhåller
            sin bedömning när det gäller eventuella bevissvårigheter men finner
            samtidigt att skäl kan anföras för att genomföra en samlad översyn
            när det gäller möjligheterna att ingripa för att avvärja angrepp
            av stora rovdjur på tamdjur. Som framhållits från flera håll är
            det både önskvärt och nödvändigt att öka förståelsen för den av
            riksdagen beslutade rovdjurspolitiken. Samtidigt kan konstateras
            att en sådan förståelse inte kan antas främjas av en svårtolkad
            och otydlig utformning av regelverket.” Mot bakgrund av detta
            är det oerhört viktigt att tidigare beslutad översyn av regelverket
            görs och förslag tas fram i syfte att ge djurägare bättre möjligheter
            att skydda sina tamdjur från rovdjursangrepp. I det sammanhanget
            krävs ändring av 28 8 jaktförordningen. Detta bör riksdagen som
            sin mening ge regeringen till känna.
          </p>
          <p xml:id="i-F8HmPwNmS6DhnyLvJdEpoc">
            Stockholm den 28 september 2005
          </p>
          <p xml:id="i-5qbNstw8RtZpemcpE2sm8n">
            Marie Engström (v)
          </p>
        </div>
      </div>
    </body>
  </text>
</TEI>
