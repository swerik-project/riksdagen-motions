<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-03271">
  <teiHeader>
    <fileDesc>
      <titleStmt>
        <title>med anledning av prop. 2015/16:41 Fortsatt svenskt deltagande i Natos utbildnings- och rådgivningsinsats RSM i Afghanistan</title>
        <author corresp="i-DyTmp7YURsib9gzvRDZtm9">av Stig Henriksson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3271 av Stig Henriksson m.fl. (V)</title>
          <idno type="rdwebb">H3023271</idno>
          <rs type="number">3271</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3023271/text</ref>
          <ref type="dokument_url_html">http://data.riksdagen.se/dokument/H3023271</ref>
          <ref type="dokumentstatus_url_xml">http://data.riksdagen.se/dokumentstatus/H3023271</ref>
          <ref type="docx">http://data.riksdagen.se/fil/50409310-66D8-4820-971D-006243AA8757</ref>
          <ref type="pdf">http://data.riksdagen.se/fil/FF6A63BD-95AB-4C0B-9A9B-8993329C7C95</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X8cPH4bJr8YicvbnD4CVmR" type="basedOn"/>
        <correspContext corresp="i-X8cPH4bJr8YicvbnD4CVmR">
          <ref>Proposition 2015/16:41</ref>
        </correspContext>
        <correspAction xml:id="i-VhHwhQzs3MdvBiP2dJceVN" type="signed"/>
        <correspContext corresp="i-VhHwhQzs3MdvBiP2dJceVN">
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-AXnbBEwHv8mzbu1aWHgiDK" type="submitted">
          <date when="2015-11-19"/>
          <time when="13:11:35"/>
        </correspAction>
        <correspAction xml:id="i-WsNCUwx4NJkrmNjKuJy54d" type="dismissed">
          <date when="2015-11-24"/>
        </correspAction>
        <correspAction xml:id="i-UgmPedFAFhyK6uH2MMG4Yp" type="referred">
          <date when="2015-11-25"/>
        </correspAction>
        <correspAction xml:id="i-L6W252BRD8z4ANWzGuVK1Y" type="assigned">
          <date when="2016-04-27"/>
          <time when="18:36:34"/>
        </correspAction>
        <correspContext corresp="i-L6W252BRD8z4ANWzGuVK1Y">
          <ref type="assignedTo">Utrikesutskottet</ref>
        </correspContext>
        <correspAction xml:id="i-WoKG9w1QLFuowUQxNtQycR" type="behandlas_i"/>
        <correspContext corresp="i-WoKG9w1QLFuowUQxNtQycR">
          <ref type="uppgift">2015/16:UFöU1</ref>
          <ref type="ref_dok_id">H301UFöU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UFöU1</ref>
          <ref type="ref_dok_titel">Fortsatt svenskt deltagande i Natos utbildnings- och rådgivningsinsats RSM i Afghanistan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8WvWAzmfXFfnr4vWd9hnDa" type="motHeader">
        <div xml:id="i-EcKwYh1v8SzYwBFMvv2pWJ" type="motTitle">
          Motion till riksdagen 2015/16:3271 av Stig Henriksson m.fl. (V)
          med anledning av prop. 2015/16:41 Fortsatt svenskt deltagande
          i Natos utbildnings- och rådgivningsinsats RSM i Afghanistan
        </div>
      </div>
      <div xml:id="i-SQJxkJ3Mdsr9fSLuPSo43L" type="motBody">
        <div xml:id="i-MbeuQ4ERQX8anCE7jW5rVx" type="motProposal" subtype="förslag">
          <head xml:id="i-PpJu6PaTGNZT8vdisHbJ4J">
            1 Förslag till riksdagsbeslut
          </head>
          <list xml:id="i-2QCJNTV8X4X1TCaYSRdXCs" style="ol">
            <item xml:id="i-EZM6dS1qXrBKDN6JwmJ4Zx">
              Riksdagen avslår regeringens proposition 2015/16:41 Fortsatt
              svenskt deltagande i Natos utbildnings- och rådgivningsinsats
              RSM i Afghanistan.
            </item>
            <item xml:id="i-YBUJvqgs17uUZzwgo8pHwU">
              Riksdagen ställer sig bakom det som anförs i motionen om att
              utredningen om den samlade svenska insatsen i Afghanistan 2002–2014
              bör ges i tilläggsuppdrag att ta fram en vitbok, och riksdagen
              tillkännager detta för regeringen.
            </item>
            <item xml:id="i-ViK24pX1YB1PvJxnCfCpmC">
              Riksdagen ställer sig bakom det som anförs i motionen om att
              Sverige bör ta fram en nationell handlingsplan för hur resolution
              1325 ska implementeras i Afghanistan och tillkännager detta för
              regeringen.
            </item>
          </list>
        </div>
        <div xml:id="i-Cc4rbmxsXgtQQQP1RRp9QK" type="motContent">
          <head xml:id="i-APggZWxkPW52xpqMsszZhZ" type="h1">
            2 Resolute Support Mission (RSM)
          </head>
          <p xml:id="i-X95bCBES6vngg1fdsxRDWN">
            Regeringen har lagt fram proposition 2015/16:41 Fortsatt deltagande
            i Natos utbildnings- och rådgivningsinsats RSM i Afghanistan,
            där man föreslår att riksdagen medger att regeringen ställer en
            väpnad svensk styrka om högst 50 personer till förfogande för
            deltagande i Natos utbildnings- och rådgivningsinsats Resolute
            Support Mission (RSM) i Afghanistan, till utgången av december
            månad 2016. Utöver själva styrkebidraget ska det finnas möjlighet
            att tillföra en högst tillfällig förstärknings- och evakueringsstyrka
            om högst 200 personer om situationen så kräver. Det svenska styrkebidraget
            till RSM kommer i huvudsak att vara verksamt i de norra delarna
            av Afghanistan och främst bestå av rådgivare till regional ledningsnivå.
            Vidare tillkommer bidrag med stabsofficerare till de staber som
            leder RSM i Mazar-e Sharif och Kabul. Syftet, enligt propositionen,
            är att det internationella samfundet ”ska fortsätta att bistå
            de afghanska säkerhetsstyrkorna med utbildning, rådgivning och
            stöd i syfte att konsolidera de afghanska säkerhetsstyrkornas
            förmåga att självständigt kunna hantera säkerheten i landet”.
            I realiteten innebär detta att Sverige fortsätter att under ännu
            ett år delta i en internationell insats som i grunden har misslyckats.
            Än en gång skjuts avvecklingen av Sveriges militära närvaro i
            Afghanistan på framtiden. Vänsterpartiet yrkade avslag på förra
            propositionen i samma ärende (2014/15:13) och anser fortfarande
            att det inte är rätt väg att gå att ställa en svensk väpnad styrka
            till förfogande i Natos utbildnings- och rådgivningsinsats (RSM).
            Vi ser insatsen som en fortsättning på den Nato-ledda ISAF-insatsen,
            som vi varit kritiska till. Erfarenheterna från Afghanistan visar
            att väpnade insatser inte lett till ökad säkerhet för befolkningen.
            Vi ser samtidigt att Sveriges mervärde i Afghanistan ligger i
            civila och politiska insatser, inte i deltagande i den militära
            konflikten i landet. Sverige borde arbeta för att FN ska få det
            direkta ansvaret för den fortsatta processen, både civilt och
            militärt. Det skulle underlätta en framtida fredsprocess. Dessutom,
            om riksdagen säger ja till både den svenska insatsen i Afghanistan
            och i Irak innebär det att hela anslaget 1:2 i budgetpropositionen
            för 2016 Försvarsmaktens insatser internationellt, är intecknat.
            Det betyder att det inte finns något handlingsutrymme för oförutsedda
            händelser. Vi lever i skuggan av terrorattentaten i Paris 13 november
            och att då lägga över 50 miljoner kronor på fortsatt deltagande
            i Natos utbildnings- och rådgivningsinsats RSM i Afghanistan är
            en väldigt dålig prioritering.
          </p>
          <p xml:id="i-JnPHWjAKRcF12FCK6TCXdL">
            Riksdagen bör avslå regeringens proposition 2015/16:41 Fortsatt
            svenskt deltagande i Natos utbildnings- och rådgivningsinsats
            RSM i Afghanistan. Detta bör riksdagen besluta.
          </p>
          <head xml:id="i-TqAWHur64qXk9FVfpD3wcY" type="h1">
            3 Oberoende utvärdering
          </head>
          <p xml:id="i-6Jpnpta27eYgkDUdE4KH3K">
            Vänsterpartiets utgångspunkt är solidariteten med det afghanska
            folket. Vi vill se ett Sverige som är en aktiv och närvarande
            aktör i Afghanistan och som understödjer det arbete som afghanska
            män och kvinnor bedriver för fred, utveckling, demokrati och jämställdhet.
            Vänsterpartiet stödjer därför insatser som har till sin uppgift
            att säkerställa ett långsiktigt arbete för fred, demokratisering
            och jämställdhet; det är i denna kontext det afghanska samhället
            kan stabiliseras och vidareutvecklas. Under det gångna decenniet
            har Sveriges engagemang i Afghanistan fokuserat på den militära
            insatsen. Sveriges bidrag till den Nato-ledda internationella
            säkerhetsstyrkan ISAF (International Security Assistance Force)
            tog sin start 2002 och avslutades 2014. Vänsterpartiet har varit
            kritiskt till insatsen och vid upprepade tillfällen föreslagit
            att Sveriges deltagande ska avvecklas.
          </p>
          <p xml:id="i-FQZa7hTiFh8Dy963At4e1m">
            Den svenska militära insatsen har motiverats och försvarats med
            en lång rad argument: de svenska soldaterna ska skydda afghanska
            flickor som vill gå i skolan, den militära insatsen ska bidra
            till demokratisering, den ska militärt besegra talibanerna, den
            ska hindra syraattacker mot kvinnor och den ska skapa säkerhet.
            I dag kan vi konstatera att säkerhetsläget inte har förbättrats.
            Konflikten har tvärtom förvärrats och allt fler kvinnor och civila
            utsätts för attacker, biståndsarbetare dödas och freden är fortfarande
            avlägsen.
          </p>
          <p xml:id="i-Ux1HC1xigsjoHH3wLCgJd1">
            Samtidigt ser vi framsteg i Afghanistan: fler flickor får gå
            i skolan och fler barnmorskor utbildas, men dessa framsteg har
            genomförts av civila biståndsorganisationer – organisationer som
            arbetat fristående från de militära insatserna.
          </p>
          <p xml:id="i-Uh56fcvmWMrsLvNECc1TaP">
            Sveriges deltagande i ISAF-insatsen är en av de mest omfattande
            internationella insatser som vårt land genomfört. Det har varit
            en kostsam insats, både i pengar och i människoliv. Kostnaden
            för den svenska militära insatsen har uppgått till cirka tio miljarder
            kronor. Vänsterpartiet har vid flera tillfällen framfört kravet
            att det bör genomföras en oberoende utvärdering av det svenska
            deltagandet i ISAF och att en sådan utvärdering bl.a. ska inkludera
            företrädare för såväl det svenska som det afghanska civilsamhället.
          </p>
          <p xml:id="i-CcUPBs3M1j36ji7frnBDW7">
            Regeringen beslutade den 9 juli 2015 att tillsätta en utredning
            för att utvärdera den samlade svenska insatsen i Afghanistan 2002–2014.
            I direktiven (dir. 2015:79) för utredningen står det att Sveriges
            samlade engagemang i Afghanistan under perioden 2002–2014 ska
            utvärderas, med ”särskilt fokus på den verksamhet som har bedrivits
            i norra Afghanistan under åren 2006–2014”. Vänsterpartiet ställer
            sig mycket tveksamma till upplägget för utvärderingen. Regeringen
            har utsett en av de politiker som själv är ytterst ansvarig för
            den militära insatsen i Afghanistan att ensam leda utvärderingen.
            Vi har svårt att se att det skulle vara en oberoende och trovärdig
            utvärdering. I flera andra länder som deltagit i ISAF har man
            valt att gå en annan väg och tillsatt verkligt oberoende utvärderingar,
            t.ex. i Norge, Danmark och Nederländerna.
          </p>
          <p xml:id="i-6TPJBQXvyiVhZP7u6zyeay">
            Försvarsminister Peter Hultqvist meddelade den 2 december 2014
            i Svenska Dagbladet att ”tidigare utfästelser om att göra en så
            kallad vitbok ska verkställas”. Socialdemokraterna har tidigare
            fattat beslut på en partikongress att en vitbok om Sveriges engagemang
            ska tas fram. Tyvärr har den nu tillsatta utredningen inte fått
            i uppdrag att fullfölja detta löfte.
          </p>
          <p xml:id="i-2JwqUTvsuWpJieuEeD86cw">
            Ett tilläggsuppdrag bör ges till den pågående utredningen. Utredningen
            bör få i uppdrag att ta fram en vitbok där man redogör för och
            utvärderar den militära insatsen såväl som Sveriges stöd till
            polisutbildning, utvecklingsbistånd samt politiskt och diplomatiskt
            arbete. I synnerhet är det viktigt att utvärdera hur Sveriges
            olika insatser samverkat med varandra, det som genom åren kallats
            civil-militär samverkan.
          </p>
          <p xml:id="i-C3AxiZpkTLjCF52zKHh4aF">
            Utredningen om den samlade svenska insatsen i Afghanistan 2002–2014
            bör sålunda ges i tilläggsuppdrag att ta fram en vitbok. Detta
            bör riksdagen ställa sig bakom och ge regeringen till känna.
          </p>
          <head xml:id="i-KK6GQVxg1sAkHB15pBvbA1" type="h1">
            4 Civila insatser för fred och utveckling
          </head>
          <p xml:id="i-XdPHw5fyrK9u2rU2X9ytKP">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. För att säkerställa
            ett arbete för fred, demokratisering och jämställdhet behövs en
            i grunden annan strategi för Afghanistan. Vänsterpartiet ser att
            Afghanistans stora utmaningar bara kan lösas genom en civil och
            politisk strategi. Stommen i en sådan strategi är ett ökat civilt
            bistånd och stöd till de politiska försöken att få igång en freds-
            och försoningsprocess och ett arbete med att återintegrera de
            stridande parterna i samhället. Redan i dag finns det en rad initiativ
            på både lokal och nationell nivå i Afghanistan för att försöka
            få igång en freds- och försoningsprocess. Hitintills har dock
            Sveriges stöd till dessa viktiga initiativ varit begränsat.
          </p>
          <p xml:id="i-TVs8aPMPNRX5PyAsXuKSFm">
            Sverige har starka band till Afghanistan genom de många afghaner
            som i dag lever i vårt land och alla svenskar som genom decennierna
            engagerat sig i solidaritetsarbete med Afghanistan. Genom Svenska
            Afghanistankommitténs framgångsrika arbete i landet under mer
            än tre decennier har Sverige fått trovärdighet och unika kontaktnät.
            Sverige skulle därför kunna bli en central aktör för fred, demokrati
            och jämställdhet i Afghanistan. Men det förutsätter att fokus
            på militära insatser ersätts med civila och politiska insatser.
          </p>
          <p xml:id="i-J4xbdZ9sPQRRUsuyvuVcf5">
            I Afghanistan växer det nu upp en ny generation av unga män och
            kvinnor. För många av dem saknas möjligheter till utbildning,
            försörjning och ett liv som inte begränsas av förtryck och fattigdom.
            Den bilden bekräftas inte minst av alla de ensamkommande barn
            och ungdomar, varav en majoritet är pojkar, som flyr hit till
            Sverige. Av de fler än 20 000 ensamkommande barn som kommit till
            Sverige hittills i år är 11 382 från Afghanistan. Det måste skapas
            en framtid för ungdomar och barn i Afghanistan. Bristande framtidstro
            och frustration är talibanernas bästa vän, det underlättar deras
            rekrytering. Civilt bistånd är därför avgörande för att lösa grundorsakerna
            till kriget i Afghanistan. Vänsterpartiet välkomnar därför att
            Sverige utlovat mer än åtta miljarder kronor i civilt bistånd
            till Afghanistan fram till 2024. Men vi känner oro för att regeringen
            öppnat upp för ytterligare mycket omfattande avräkningar och att
            det kan leda till att Sverige bryter det löfte man gett till Afghanistans
            hårt prövade befolkning.
          </p>
          <p xml:id="i-VmtDh2SEVmH3vQACP5K8g1">
            Civila insatser måste samtidigt kompletteras med insatser för
            att stödja försöken till en freds- och försoningsprocess. En freds-
            och försoningsprocess måste rymma ett brett spektrum av alla berörda
            grupper i det afghanska samhället för att en långsiktig, fredlig
            lösning ska kunna ta form. Därför är det viktigt att det civila
            samhället får en betydande roll i framtida fredssamtal, för det
            är ännu inte tillräckligt inkluderat i fredsprocessen. Särskilt
            viktigt är det att Afghanistans kvinnor inkluderas i fredsprocessen
            så att deras inflytande och rättigheter inte förhandlas bort.
            Erfarenheten från andra länder visar dessutom att fredsförhandlingar
            där kvinnor deltar leder till en mer hållbar fred.
          </p>
          <p xml:id="i-3eefocndLPZGTwikFDyr9P">
            Vänsterpartiet har därför lyft behoven av en svensk handlingsplan
            för Sveriges arbete med FN-resolutionerna 1325 och 1820 i Afghanistan,
            där det tydliggörs hur Sverige kan stärka Afghanistans kvinnor
            och garantera att de får ökat inflytande i fredsprocessen. En
            freds- och försoningsprocess kommer självklart att vara komplicerad
            och ta tid. Men det finns inga verkliga alternativ om vi vill
            se ett Afghanistan i fred. Det är också viktigt att understryka
            att vår moderna historia är full av exempel på att fred kunnat
            byggas med fredliga medel – även efter mycket komplicerade och
            långdragna konflikter. Det finns inget som säger att Afghanistan
            skulle vara dömt till krig och konflikt för all framtid.
          </p>
          <p xml:id="i-UP3A3ZEKRbHhs8kUc1Zoi5">
            För att åstadkomma ett tydligare fokus på att stärka de afghanska
            kvinnornas ställning krävs en ny inriktning.
          </p>
          <p xml:id="i-Etw8Q23xDkUKPjiapq5t7M">
            Sverige bör ta fram en nationell handlingsplan för hur resolution
            1325 ska implementeras i Afghanistan. Detta bör riksdagen ställa
            sig bakom och ge regeringen till känna.
          </p>
        </div>
        <div xml:id="i-Lwr2Q7F5Do5tmPwfAFMc68" type="motSignatures">
          <list xml:id="i-KDoyJ96otDAKEhLGp3KxjP">
            <item xml:id="i-GKT3BynLqF1gLLcFnztAMu" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-7nQe1KyCTcSHvn1j78siUL" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-EFZNWcescYFobQcP2FDjEH" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-4hGcNVqacz2YorcUPTtGFj" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-NBj4cWU4GuGzt253UceHbx" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-GjV9nbLB7hGrKKDFYaLjDU" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-7kTPEAbytyWwBL4ZemqXTv" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
