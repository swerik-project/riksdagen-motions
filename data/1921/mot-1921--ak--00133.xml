<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--ak--00133">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__133/mot_1921__ak__133-001.pdf"/>
      <fw xml:id="i-MK4hqgQZco68vLDVj1y3Xx">
        Motioner 1 Andra kammaren, Nr 133. 1
      </fw>
      <div xml:id="i-Chrw4zBBaMGqR6SfVVErvo" type="motHeader">
        <div xml:id="i-RTg1WcszXygeJhSyuQnzNp" type="motTitle"/>
        <div xml:id="i-YYQZADa4rrvUQmSeWWqGFm" type="motSubmissionInfo"/>
      </div>
      <div xml:id="i-8hoXN35NuduTFQH9U6X8WY" type="motBody">
        <div xml:id="i-PtZqeDph54wuKoBPyrFbAf">
          <p xml:id="i-4fjN2Hs5oiRiNL2hgY7Fva">
            Nr 133.
          </p>
          <p xml:id="i-HLvszn6qsSmsxA1LYYom3o">
            Av herr Hage m. fl., om skrivelse till Kungl. Maj:t an- gående
            förbättring av gällande bestämmelser för upp- låtelse och innehav
            av skogstorp och lägenheter å krono- mark i de sex nordligaste
            länen.
          </p>
          <p xml:id="i-MMxwifkg2nVKPbigbPww3t">
            Vid 1912 års riksdag väckte herr Lindhagen tillsammans med under-
            tecknad Hage tvenne motioner (nr 210 och 211) i II kammaren, gående
            ut på dels ändringar i bestämmelserna om upplåtelse av odlingslägenheter
            å kronoparker och överloppsmarker inom de sju nordligaste länen,
            dels åstadkommande av en ingående undersökning rörande torpares
            och andra småbrukares samt lägenhetsinnehavares på kronans domäner
            ställning och förhållanden. I nämnda motioner framhölls bl. a.,
            att villkoren för innehavarne av de s. k. kronotorpen i nämnda
            län äro långt ifrån tillfredsställande, då man sökt klavbinda
            brukaren till person och egendom så mycket som möjligt. Missnöjet
            på grund härav har blivit permanent, säges det vidare i motionerna.
            Särskilt finna innehavarna av dessa torp det mycket litet tillfredsställande,
            att deras öde skall i så stor utsträckning ligga i hän- derna
            på jägmästarna, vilkas sociala och andra förutsättningar för att
            kunna på ett lämpligt sätt avgöra torparnas frågor ofta äro tämligen
            små. I nämnda motioner antydes även, att så småningom några mindre
            förbättringar åstadkommits i villkoren, som gälla för torparna.
            Men det oaktat äro dessa villkor fortfarande långt ifrån tillfredsställande.
            Det framhölls t. ex. i en av nämnda motioner, hurusom brukaren
            enligt kontrak- tet vore förbjuden att hos sig hysa obehöriga
            eller vanfrejdade personer. Denna kontraktsbestämmelse, som väl
            fortfarande torde äga giltighet, är synnerligen oroande för torparen,
            då den kan tillämpas hänsynslöst. Det
          </p>
          <pb facs="riksdagen-motions-pdf/data/1921/mot_1921__ak__133/mot_1921__ak__133-002.pdf"/>
          <fw xml:id="i-B7B8V4tBCZxoop8po73PhF">
            8 Motioner 1 Andra kammaren, Nr 133.
          </fw>
          <p xml:id="i-HaagRWgNJmnYeFjv9ob2ET">
            förefaller egendomligt, att man måste mot en dylik torpare stadga
            andra bestämmelser rörande inhysande av personer, än vad som gäller
            för andra medborgare. Vidare har från början all jakt t. o. m.
            å nyttigt vilt varit honom förbjuden. Genom motion i riksdagen
            har nu jakt för honom tillåtits inom det område, som tillmätts
            honom, vilket i de flesta fall torde vara fullständigt betydelselöst.
            Motionen ifrågasatte emellertid jakträtt för hus. behov även å
            kringliggande kronopark, men detta yrkande blev av riks. dagen
            avslaget. Nu har detta krav åter framförts från en sammanslut
            ning av kronotorpare i Norrbotten. För min del anser jag att ett
            sådant krav måste anses berättigat med hänsyn till att man kan
            ha anledning giva dessa människor, som leva som kulturens pioniärer
            ute i skogarna långt från bebyggda trakter, en liten fördel av
            detta slag, som ett litet tillskott i den knappa och osäkra fattigmansinkomsten,
            i synnerhet som det vore en mycket ringa ekonomisk uppoffring
            för staten, samt ävenså med häsyn till det förhållandet att dessa
            medborgare göra det allmänna stora tjänster genom sitt arbete
            och vakthållning i viss mån på statens stora skogsdomäner. Även
            andra bestämmelser för upplåtelserätten, omnämnda i ovan- nämnda
            motioner, torde behöva synas i sömmarna. Särskilt frågan om formerna
            för denna upplåtelserätt anses av dessa torpare ej tillfredsstäl-
            lande. I korthet sagt, brukar missnöjet formuleras så — vilket
            fram- hålles dels i en av ovannämnda motioner, dels i uttalanden,
            som kommit mig tillhanda — att man vill vara likställd med övriga
            bönder på orten, dock möjligen med den skillnad, som vid ett fortsatt
            tillstånd av icke äganderätt oundvikligen föranledes härav. Vad
            som nu begäres av torparna i fråga är att få ett skifte upplåtet
            till varje torp, tillräckligt stort för odlingsmark, husbehovsvirke,
            vedbrand och kreatursbete. Skulle något träd till avsalu få följa
            med, vore det ej så mycket att säga därom, då inkomsten kunde
            användas som hjälp till uppodling. Det antydes även från detta
            håll, att man kunde upptaga till pröv- ning frågan om att giva
            nämnda torpare en annan upplåtelseform, i de fall då full äganderätt
            ej skulle vara lämplig, och har därvid framförts tanken på, att
            den gamla åborätten infördes utan skattelösningsrätt, d. v. s.
            att grunden stannar i statens ägo, men att brukarna i övrigt jämställas
            med ortens bönder. Denna upplåtelseform — åborätten — har det
            företrädet att den ej
          </p>
          <pb facs="riksdagen-motions-pdf/data/1921/mot_1921__ak__133/mot_1921__ak__133-003.pdf"/>
          <fw xml:id="i-C3HFbcVNR99ipfpSmAtjjU">
            Motioner 1 Andra kammaren, Nr 133. . 9
          </fw>
          <p xml:id="i-WYo34emcjfid27eg8NXUAp">
            kräver erläggande av någon köpeskilling för jorden; själva odlingsarbetet
            medför rätt till orubbad bruknings- och besittningsrätt. Nämnda
            åborätt har obestridligen vissa fördelar, som ännu 1 vår tid borde
            beaktas. Om kronans jord upplåtes mot åborätt, bibehålles ägande-
            rätten i kronans händer, spekulation i jordvärdet avstänges och
            åbon be- höver ej ikläda sig skulder för köpeskilling. I kronolägenhetskommiténs
            betänkande har framlagts ett förslag om en »ärftlig arrenderlitt&gt;,
            som i viss mån närmar sig åborätt, men den medför en avgift större
            än den som påvilade de forna åborna, vilka i regel endast erlade
            skatten till kronan och vanliga onera i övrigt. »Vi som börjat
            att bryta bygd i dess otillgängliga urskogar», så skriver en representant
            för dessa torpare, »där det är en och två mil mellan gårdarna,
            borde verkligen få komma i åtnjutande av alla de för- måner som
            kunna åstadkommas, om vi skola kunna utföra något kultur- arbete
            inom detta ödeland. Som det nu är ställt är det få torpare som
            ha lust utföra något arbete på sina torp. Förresten vill ingen
            hava ett skogstorp numera, såvida det går att skaffa annan jord.»
            Ett uttryck för önskemålen från nämnda torpare, vilka visserligen
            tillerkänts vissa tilläggsbidrag för odling enligt 1918 års beslut;
            bidrag som dock med hänsyn till nuvarande penningvärden torde
            behöva utökas, ha framförts i nedanstående protokollsutdrag: »
            Piteå älvdals skogstorpareförening med ett 40-tal anslutna medlem-
            mar, samlade till möte den 27 dec. 1920, får efter överläggning
            om sin ställning och sina villkor i samhället uttala följande
            erinringar och önskemål. Att då de kontrakt som tillämpats vid
            upplåtande av skogstorp knap- past kunna anses tillfredsställande
            från vare sig skogstorparens eller sam- hällets synpunkt, desamma
            måtte upphävas och ersättas med någon annan och värdigare form
            för upplåtelse. Vi kunna nämligen icke fatta eller förstå samhällets
            intresse av att av dem, som i all sin ringhet dock äro odlingens
            och civilisationens pioniärer i ödemarken, skapa en pariasklass
            utan annan rättighet än den till slitet och försakelsen. Medvetandet
            om vårt människovärde gör att vi känna förnedringens nesa och
            därför önska förhållandena ändrade så, att den sociala skillnad,
            som förefinnes mellan oss skogstorpare å ena sidan och ortens
            övriga odlare, bönderna, å den andra, så mycket som möjligt är,
            bortelimineras. I detta syfte vilja vi hem- ställa att av redan
            upplåtna skogstorp, de som bebyggts eller annars ur od- lingens
            synpunkt böra fullföljas, måtte till innehavaren överlåtas på
            vill- kor, vartill den gamla åborätten kan tjäna som mönster,
            ursprunglig eller
          </p>
          <p xml:id="i-yQeQH9UxmH28CXoDCVaub">
            Bihang till riksdagens protokoll 1921. 4 saml. 46 häft. (Nr 132—133.)
            2
          </p>
          <pb facs="riksdagen-motions-pdf/data/1921/mot_1921__ak__133/mot_1921__ak__133-004.pdf"/>
          <fw xml:id="i-PLp4Gpz5C6Ahwn9vvPxDEA">
            10 Motioner i Andra kammaren, Nr 133.
          </fw>
          <p xml:id="i-UA18vPaWXxrYHjR57Xxyz8">
            moderniserad eller, om detta icke låter sig göra, möjlighet till
            äganderätts förvärv i överensstämmelse med de villkor, som gälla
            för statens koloni- sations verksamhet, måtte beredas de skogstorpare,
            som därom göra fram- ställning. Vilket av dessa alternativ som
            väljes, bör dock skogsmark med nödigt husbehovsvirke och bränsle
            tilldelas varje lägenhet.
          </p>
          <p xml:id="i-5rv72RPkEpqiEN2dvF1oZG">
            Piteå älvdals skogstorpareförening. Styrelsens Adr., Muoskosel.
          </p>
          <p xml:id="i-RTnbtQ7QpnLjedUnp6za7Z">
            Med hänvisning till ovanstående skulle det vara synnerligen önskligt,
            om nämnda torpares förhållanden kunde i ovanstående avseenden
            förbätt- ras. Det torde dock vara nödvändigt, att den ändringen
            av deras villkor föregås av en kort och hastig utredning.
          </p>
          <p xml:id="i-29AeMdey6uLbGUbY6dGGYo">
            Det hemställes alltså,
          </p>
          <p xml:id="i-QXegiNcry9vmN4aA7jdmLF">
            att riksdagen måtte i skrivele till Kungl. Maj:t hemställa, att
            Kungl. Maj:t måtte låta utreda, huruvida och i vilken mån de bestämmelser,
            som gälla för skogs- torpare och lägenhetshavare inom de sex nordligaste
            länen, böra förbättras i ovanstående och eventuellt även i andra
            avseenden och att Kungl. Maj:t måtte för riksdagen framlägga de
            förslag, vartill utredningen kan giva anledning.
          </p>
          <p xml:id="i-2ifzxwJd2EycCUChBZf1Dq" type="date">
            Stockholm den 21 Jan. 1921:
          </p>
          <div xml:id="i-B643pQsNrFGtdQRrfQqqoq" type="signatureBlock">
            <p who="i-3139LqaoEDPArxpLRyxXT8" type="signature">
              Ernst Hage
            </p>
            <p who="i-JC4yT43VjuXRRqfGmkRoTB" type="signature">
              Ivar Vennerström
            </p>
            <p who="i-EZEtDK9JHw3Gk7dkPLEyuw" type="signature">
              C. 0. Johansson
            </p>
            <p who="unknown" type="signature">
              Sollefteå J. P. Dahlén
            </p>
            <p who="unknown" type="signature">
              O. W. Lövgren i Nyborg
            </p>
          </div>
          <p xml:id="i-6YZrt5M8Tzwt18uudougNo">
            STOCKHOLM 1921. STOCKHOLMS BOKINDUSTRI A.-B. BOKTRYCKERI.
          </p>
        </div>
      </div>
    </body>
  </text>
</TEI>
