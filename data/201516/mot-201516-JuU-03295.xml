<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-03295">
  <teiHeader>
    <fileDesc>
      <titleStmt>
        <title>med anledning av prop. 2015/16:78 Ett särskilt straffansvar för resor i terrorismsyfte</title>
        <author corresp="i-5FLxNWhtPm9nrMhcBeFsUk">av Johan Hedin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3295 av Johan Hedin (C)</title>
          <idno type="rdwebb">H3023295</idno>
          <rs type="number">3295</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3023295/text</ref>
          <ref type="dokument_url_html">http://data.riksdagen.se/dokument/H3023295</ref>
          <ref type="dokumentstatus_url_xml">http://data.riksdagen.se/dokumentstatus/H3023295</ref>
          <ref type="docx">http://data.riksdagen.se/fil/6BE5A760-FD51-475C-A59D-4DF782DF8859</ref>
          <ref type="pdf">http://data.riksdagen.se/fil/F76272D8-F3A2-4B68-8074-765E3B7B4C10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-MLkNLeq1qMExKu5Cqxmf2x"/>
        <correspContext corresp="i-MLkNLeq1qMExKu5Cqxmf2x">
          <ref>Proposition 2015/16:78</ref>
        </correspContext>
        <correspAction xml:id="i-CAvJ5yLpmZGTUHr4rKmbDT" type="signed"/>
        <correspContext corresp="i-CAvJ5yLpmZGTUHr4rKmbDT">
          <note type="signatory" corresp="i-5FLxNWhtPm9nrMhcBeFsUk"/>
        </correspContext>
        <correspAction type="submitted" xml:id="i-GpAD7BwbMvHbMUGsjVByAK">
          <date when="2016-01-13"/>
          <time when="14:02:49"/>
        </correspAction>
        <correspAction type="dismissed" xml:id="i-RgBhFR34n5twuKfgzoS4CE">
          <date when="2016-01-19"/>
        </correspAction>
        <correspAction type="referred" xml:id="i-AbXBd9RofMU3bzLPvgoPiu">
          <date when="2016-01-20"/>
        </correspAction>
        <correspAction type="assigned" xml:id="i-Bin1mXEoR3uZDFpyGtcor3">
          <date when="2016-08-15"/>
          <time when="12:32:41"/>
        </correspAction>
        <correspContext corresp="i-Bin1mXEoR3uZDFpyGtcor3">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-PFFGHPSGSHSmHqQLxhbseA"/>
        <correspContext corresp="i-PFFGHPSGSHSmHqQLxhbseA">
          <ref type="uppgift">2015/16:JuU17</ref>
          <ref type="ref_dok_id">H301JuU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU17</ref>
          <ref type="ref_dok_titel">Ett särskilt straffansvar för resor i terrorismsyfte</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3295 av Johan Hedin (C) med anledning av prop. 2015/16:78 Ett särskilt straffansvar för resor i terrorismsyfte</div>
      </div>
      <div type="motBody">
        <div type="motProposal" subtype="förslag">
          <head xml:id="i-WPS2bYx3cCnrPqGNHKNqxi">
            Förslag till riksdagsbeslut
          </head>
          <list style="ol">
            <item xml:id="i-Nkg33ZnjMS1bXdt2poFUd9">
              Riksdagen ställer sig bakom det som anförs i motionen om att
              se över möjligheten att hindra barn från att resa utomlands utan
              förälderns skriftliga tillåtelse och tillkännager detta för regeringen.
            </item>
            <item xml:id="i-X8hEL9Ujz4sA4djAGvrgej">
              Riksdagen ställer sig bakom det som anförs i motionen om att
              göra en översyn av kriminaliseringarnas effekter två år efter
              deras ikraftträdande och tillkännager detta för regeringen.
            </item>
            <item xml:id="i-5vCvm68cTkvXYjzCQLa16Q">
              Riksdagen ställer sig bakom det som anförs i motionen om att
              se över straffskalan såväl när det gäller att ta emot utbildning,
              enligt propositionens förslag, som för att ge utbildning enligt
              rekryteringslagen och tillkännager detta för regeringen.
            </item>
            <item xml:id="i-TLFtojWFfoF61BHdmBGri9">
              Riksdagen ställer sig bakom det som anförs i motionen om att
              analysera behovet av ytterligare kriminalisering för att förebygga
              och förhindra att personer deltar i väpnad konflikt utomlands
              inom ramen för en terroristorganisation, och riksdagen tillkännager
              detta för regeringen.
            </item>
            <item xml:id="i-FBFpkPgQN9aQai3p7xN8y3">
              Riksdagen ställer sig bakom det som anförs i motionen om en översyn
              av lagstiftningen om finansiering av en resa i terrorismsyfte
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4CDDG23jG3ofBfB9yq2VYK">
            Motivering
          </head>
          <p xml:id="i-HeMwhEeFGM5T4BEEfMptpy">
            Centerpartiet anser att det behövs en effektiv straffrättslig
            lagstiftning för att kunna motverka terrorism. Vi välkomnar därför
            proposition 2015/16:78 Ett särskilt straffansvar för resor i terrorismsyfte
            och ställer oss huvudsakligen bakom förslagen i regeringens proposition.
          </p>
          <p xml:id="i-8Uy2HNwpP6N6zZ7rcrwMoE">
            Svenska medborgare som åker för att strida med terrororganisationer
            utgör ett hot inte bara mot Sverige vid sin hemkomst utan mot
            lokalbefolkningen i de länder de strider i. Dessa hot måste tas
            på stort allvar. Det finns även många i Sverige som har anhöriga
            som riskerar att bli utsatta för terrorgruppernas framfart i andra
            länder och som har behov av hjälp och stöd. Samhället måste tydligt
            visa sitt avståndstagande mot extremism och terrorism genom att
            straffa dem som reser eller påbörjar en resa till ett annat land
            i avsikt att begå eller förbereda eller att ge eller ta emot utbildning
            avseende bland annat terroristbrott.
          </p>
          <p xml:id="i-NLjE4kk8gmXKUmPG8fD5mH">
            Centerpartiet ser vikten av att arbeta förebyggande för att hindra
            människor från att radikaliseras, till exempel genom ett ökat
            engagemang från civilsamhället och dialog mellan bland annat Säkerhetspolisen,
            Polisen, religiösa samfund och enskilda individer, men tycker
            också den straffrättsliga lagstiftningen ska vara skarp och träda
            in tidigt i handlingsskedet.
          </p>
          <p xml:id="i-L47k3DS74sCWz2LrdLmPns">
            När det gäller att stävja radikaliseringen måste vi arbeta brett
            och långsiktigt på många fronter. Det är viktigt att kommunerna
            tar sitt ansvar i det förebyggande arbetet till exempel genom
            samtal inom skolan eller som en del i den brottsförebyggande verksamheten.
            Samhällets kontakt med föräldrar till dem som riskerar att radikaliseras
            är viktig liksom kontakten med de religiösa samfunden. För att
            ge föräldrar möjlighet att stoppa sina barn från att åka utomlands
            i avsikt att begå eller förbereda terroristbrott vill vi titta
            närmare på möjligheten att hindra barn från att resa utomlands
            utan förälderns tillåtelse.
          </p>
          <p xml:id="i-DLK79HS3mEDeaBAqsUZzKb">
            Justitiekanslern har i sitt remissvar lyft att det finns en risk
            att lagstiftningen blir svår att tillämpa i praktiken och att
            det torde bli svårt att fullgöra beviskraven. Enligt Justitiekanslern
            kan möjligheterna till lagföring väntas bli begränsade och värdet
            av kriminaliseringen därför ifrågasättas. En översyn bör därför
            göras av lagstiftningen efter två år för att garantera att denna
            är effektiv.
          </p>
          <p xml:id="i-GLYbNeuehXMrpZGkupTZ8j">
            Det föreslagna minimistraffet om fängelse i sex månader då det
            gäller mottagande utbildning framstår som milt med hänsyn till
            den ytterst allvarliga brottslighet som brottstypen utgör ett
            förstadium till. Vi föreslår därför att regeringen ser över straffskalan
            såväl när det gäller att ta emot utbildning, enligt propositionens
            förslag, som för att ge utbildning enligt rekryteringslagen.
          </p>
          <p xml:id="i-Kts61yij8bh3rSCyeLXzAY">
            Centerpartiet ställer sig huvudsakligen bakom regeringens förslag,
            men vill lyfta att en terrororganisations styrka inte bara ligger
            i de stridandes gärningar utan även i den hjälp som ges i form
            av till exempel byggande av infrastruktur, organisatorisk hjälp
            eller enkla handlingar som att organisera transporter. Den som
            bestämmer sig för att åka för att hjälpa en av EU eller FN terrorismlistad
            organisation ska veta att det svenska rättssamhället väntar på
            en när man kommer hem. Bevisningen blir ofta svår när det gäller
            kriminella handlingar som har begåtts i ett krisområde eftersom
            det sällan finns varken vittnen eller någon annan typ av bevisning.
            Vi vill därför att regeringen analyserar behovet av ytterligare
            kriminalisering för att förebygga och förhindra att personer,
            på andra sätt än rent militärt, deltar i väpnad konflikt utomlands,
            inom ramen för en terroristorganisation.
          </p>
          <p xml:id="i-QwDzQ9mfajg5DbNcMi4yak">
            Förslaget innebär bland annat att finansiering av en resa i terrorismsyfte
            kriminaliseras. Detta kan till exempel inkludera insamling av
            pengar till personer eller organisationer som begår allvarlig
            brottslighet och innebär en långtgående kriminalisering som i
            praktiken riskerar att träffa en mängd vardagliga handlingar,
            även handlingar som kan anses motiverade av humanitära skäl. Det
            är av yttersta vikt att stoppa människor från att åka för att
            strida med en terrororganisation. Det finns dock en risk att kriminaliseringen
            i vissa situationer omfattar pengar som invandrare i Sverige skickar
            till fattiga släktingar i det forna hemlandet. Det finns inte
            någon officiell sammanställning av hur mycket pengar det rör sig
            om, men enligt Ria Financial Services skickade invandrare år 2013
            motsvarande 17,6 miljarder kronor till sina hemländer. Det betyder
            ofta mer än internationellt bistånd och det är viktigt att den
            typen av överföringar inte påverkas nämnvärt av lagstiftningen.
            En översyn av lagstiftningen i denna del bör därför göras två
            år efter lagstiftningens ikraftträdande för att söka avgöra huruvida
            överföringar som görs av humanitära skäl har påverkats av denna.
          </p>
        </div>
        <div type="motSignatures">
          <list>
            <item xml:id="i-GVHmshFSM4ANwsDmByQtud">
              Johan Hedin (C)
            </item>
          </list>
        </div>
      </div>
    </body>
  </text>
</TEI>
