<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__76/mot_1937__fk__76-001.pdf"/>
      <div type="motHeader" xml:id="i-8bA6sXDopS75HJkbRAthpx">
        <div type="motTitle" xml:id="i-96LygYhuCL3tAfXEp2r1Ry"/>
        <div type="motSubmissionInfo" xml:id="i-TChY9bsgzGRA8KHgEWV9fN"/>
      </div>
      <div type="motBody" xml:id="i-QrAQ8kVbpDtiQPtnvzsZ3f">
        <div xml:id="i-MPBk7TvYSDbFe9k8rhD4Xd">
          <p xml:id="i-KhRcP5rPbjimJABAoZP576">
            Motioner i Första kammaren, Nr 76. 5
          </p>
          <p xml:id="i-CsiZ1dXzsxMjMcY4hcU3n5">
            Nr 76. Av herr Frändén m. fl., om fraktlindring för matpotatis.
          </p>
          <p xml:id="i-Mc4nHgRHhkNdUsAqa9hCvT">
            Det kan fastslås, att jordbrukarna i Norrland icke förmått i
            samma grad som sina kolleger i södra och mellersta Sverige tillgodogöra
            sig de fördelar sta- tens stöd åt jordbruksnäringen innebär. I
            främsta rummet lägga de klimatiska förhållandena hinder i vägen
            därför. Vad beträffar produktionen av spannmål gäller för huvudsakligaste
            delen av nu ifrågavarande landsända, att endast korn kan med fördel
            odlas till mogen skörd, varav följer, att annan brödsäd — vete
            och råg — måste tillföras området från andra delar av landet.
            Konsekvensen härav är, att de norrländska jordbrukarna icke blott
            gått miste om statens hjälp åt brödsädesodlingen utan i sin egenskap
            av konsumenter tillskyndats direkt förlust genom spannmålsregleringens
            återverkan på den fria prisbild- ningen för brödsäd och produkter
            därav. Vi förbise ingalunda, att statens åt- gärder till stödjande
            av den animaliska produktionen verkat till fördel också för. jordbrukarna
            i Norrland, företrädesvis inom mejeriområdena, men det kan dock
            fullgiltigt bevisas, att en stark disproportion i det hela råder
            mellan de favörer statens ingripanden till förmån för modernäringen
            berett dennas utövare i norra Sverige vid jämförelse med jordbrukarna
            i södra och mellersta delarna av landet. Med hänsyn härtill tala
            starka skäl för att kompensation i lämplig form av statsmakterna
            nu beredes Norrlands jordbrukande befolkning. I förhoppning om
            att detta rättfärdighetskrav skall vinna gehör vilja vi undertecknade,
            repre- sentanter för Jämtlands län, föreslå riksdagen besluta
            en åtgärd, som kan tjäna detta syfte, nämligen ur jordbrukets
            prisregleringsfond anvisa bidrag att an- vändas till fraktlindring
            med 50 procent av kostnaden vid försändande av. mat- potatis från
            järnvägsstationer inom Jämtlands län till förefintliga avsättnings-
            områden, varvid i främsta rummet torde ifrågakomma Stockholms
            stad. Då det härvid gäller att upparbeta en relativt ny marknad,
            och då en sund och kon- tinuerlig utveckling åsyftas, är det sannolikt,
            att fraktlindringsbidraget, åt- minstone under den närmast överskådliga
            framtiden, kommer att hålla sig vid ett ganska blygsamt belopp.
            På grund av bland annat jordmånens beskaffenhet äro stora delar
            av Jämt- land län i tillfälle att producera en kvalitativt högt
            stående matpotatis. Detta är ett känt förhållande, bestyrkt därav,
            att efterfrågan på sådan i Jämtland och Härjedalen odlad potatis
            gör sig gällande utom länet. Det existerar alltså redan marknad
            för denna produkt, fastän avsättningen naturligtvis är svårt handicapad
            av de betungande frakterna mellan produktions- och avsättnings-
            orten. Det skulle för Jämtlands läns jordbrukare innebära ett
            betydelsefullt tillskott till försörjningsmöjligheterna, därest
            det under normala skördeår befintliga
          </p>
          <pb facs="riksdagen-motions-pdf/data/1937/mot_1937__fk__76/mot_1937__fk__76-002.pdf"/>
          <p xml:id="i-M5WNJsdnUj5VQpGaPNLHyg">
            6 Motioner i Första kammaren, Nr 76.
          </p>
          <p xml:id="i-8BD7wRusBbDRTsrc4pqYYX">
            överskottet av matpotatis kunde vinna avsättning samt därjämte
            en ökning av produktionen av nämnda rotfrukt komma till stånd.
            En utökning resp. omläggning av arealen för potatisodling skulle
            vara så mycket mera betydelse- full och välkommen som för kornproduktionen
            icke finnes avsättning utom länet, varjämte avsättningen av hö
            — varav vid god skörd finnes ett rätt betydande överskott — numera
            kan ske endast under stora svårigheter och till lågt pris. Av
            statistiska centralbyråns beräkningar angående värdet av 1936
            års skörd framgår, att potatisodlingen för Jämtlands läns vidkommande
            intager andra platsen i betydelse av vad jordbruket producerar
            ifråga om vegetabilier. Höet dominerar med ett värde av ca 10
            milj. kr., men därnäst kommer potatis med 2.369.000 kr. och i
            tredje rummet korn med 2.022.000 kr. I jämförelse med dessa tre
            växtslag spela de övriga ingen nämnvärd roll. Råg odlades sålunda
            nämnda år till ett värde av endast 64,000 kr., vete ännu mindre
            eller 3,000 kr., medan havre gav 220,000 kr., blandsäd 97,000
            kr., ärter 61,000 kr., vicker 1,000 kr., foderrotfrukter 166,000
            kr., halm av höstsäd 14,000 kr., av vårsäd 486,000 kr., och av
            baljväxter 8,000 kr. Dessa siffror bestyrka potatisodlingens aktuella
            betydelse samt utgöra tillika en vederhäftig fingervisning om,
            att en utökning av potatisproduktionen skulle innebära en naturlig
            utveckling för jordbruket i Jämtlands län. Det synes oss överensstämma
            med principerna för en rationell folkhushåll- ning att en landsända,
            som äger naturliga förutsättningar att frambringa en viss högklassig
            produkt, beredes möjlighet att tillgodose konsumtionen därmed.
            Till detta skäl kan fogas den synpunkten, att hänsynen till billighet
            och soli- daritet landsdelarna emellan synes bjuda, att ett län,
            där antalet gagnväxter på grund av hårt klimat är starkt beskuret,
            av statsmakterna beredes skälig lättnad, då det gäller avsättningen
            av en av de fåtaliga jordbruksprodukter, det över huvud taget
            går att där odla, och för vilken det finnes marknad, därest förutsättningarna
            för lojal konkurrens skapas genom eliminerande av den be- lastning,
            den avsides belägenheten från konsumtionsort utgör. Vi hemställa,
          </p>
          <p xml:id="i-EWCGpAMv1H36qkq3R1frJ9">
            att riksdagen måtte besluta, att ur jordbrukets prisregle- ringsfond
            må utgå fraktlindringsbidrag med 50 procent av kost- naden för
            sändningar av matpotatis från järnvägsstationer inom Jämtlands
            län till avsättningsort utom länet.
          </p>
          <p xml:id="i-5EAQDPurg9ULLj3APa39iX">
            Stockholm den 21 januari 1937.
          </p>
          <p xml:id="i-GqKL1Sb6J6zSoSCr8Shzws">
            A. 0. Frändén. Sam Larsson. Nils Andersson.
          </p>
        </div>
      </div>
    </body>
  </text>
</TEI>
