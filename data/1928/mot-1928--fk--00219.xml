<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__219/mot_1928__fk__219-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 219. 1
          </p>
          <p>
            Nr 219.
          </p>
          <p>
            Av herr Fehr, i anledning av Kungl. Maj:ts proposition med förslag
            till förordning om fortsatt tillfällig höjning av beloppen för
            den i förordningen den 6 november 1908 (nr 129) an- gående en
            särskild stämpelavgift vid köp och byte av fond- papper stadgade
            stämpelavgiften.
          </p>
          <p>
            Då stämpelavgift vid köp och byte av fondpapper infördes genom
            den alltjämt gällande förordningen av den 6 november 1908, bestämdes
            av- giften till 1 pro mille vid överlåtelse av aktier och 0.5
            pro mille vid överlåtelse av obligationer. År 1913 höjdes stämpelavgiften
            för aktier till 1.5 pro mille. Härefter hava några definitiva
            ändringar i de sålunda fastställda satserna eller 1.5 pro mille
            för aktier och 0.5 pro mille för obligationer icke förekommit.
            Däremot hava med föranledande av kris- tidens säregna förhållanden
            provisoriska förhöjningar gång på gång vid- tagits, vilka givits
            giltighet för ett år i sänder. År 1917 höjdes stämpel- skatten
            för aktier från 1.5 till 3 pro mille och år 1918 fördubblades
            båda satserna, varigenom stämpelavgiften för aktier bringades
            upp till 6 pro mille och avgiften för obligationer höjdes till
            1 pro mille. Giltighetstiden för dessa provisoriska höjningar,
            senast fastställda av 1927 års riksdag, utgår den 30 juni 1928.
            Genom proposition nr 13 till innevarande riks- dag har Kungl.
            Maj:t nu föreslagit ytterligare förlängning av provisoriet till
            och med den 30 juni 1929. Jag tillåter mig att erinra därom, att
            den nu gällande stämpelavgiften vid försäljning av aktier, som
            ju utgör den övervägande delen av fond- affärerna, är så utomordentligt
            hög, att — med undantag endast för Norge och Finland — dess motsvarighet
            icke finnes någonstädes vare sig i Europa eller Förenta staterna.
            De ovan berörda av kristiden framkallade för- hållanden, som föranlett
            denna säreget kraftiga beskattning av en av näringslivets nödvändiga
            funktioner, voro å ena sidan önskvärdheten att söka dämpa högkonjunkturens
            våldsamma spekulation och å andra sidan statskassans starkt stegrade
            behov av inkomster. Det första skälet före- ligger nu icke i någon
            mån och de statsfinansiella svårigheterna hava ju avsevärt lättats.
            Under de senaste åren hava för den skull med alltmera ökad styrka
            krav framställts på upphävande eller lindrande av denna från kristiden
            härrörande extra beskattning. Vid 1926 års riksdag väcktes i båda
            kamrarna motioner om återförande av skattesatsen vid aktieöverlåtelser
            till 1913 års nivå. Bevillnings- Bihang till riksdagens protokoll
            1928. 3 saml. 61 häft. (Nr 219.) 1
          </p>
          <pb facs="riksdagen-motions-pdf/data/1928/mot_1928__fk__219/mot_1928__fk__219-002.pdf"/>
          <p>
            2 Motioner i Första kammaren, Nr 219.
          </p>
          <p>
            utskottet avstyrkte emellertid motionerna, därvid som motiv åberopades
            hänsynen till det statsfinansiella läget, och förslaget föll.
            Vid 1927 års riksdag tog Kungl. Maj:t initiativ till sänkning
            av stämpel- avgiften vid köp av aktier. I proposition nr 56 föreslog
            Kungl. Maj:t sagda stämpelavgifts bestämmande till 3 pro mille,
            således dess nedsätt- ning till hälften. För att i någon mån ersätta
            statsverket för den däri- genom förväntade inkomstminskningen
            föreslogs tillika borttagande av den dittills gällande lindringen
            i beskattningen av vissa utländska fond- affärer. Kungl. Maj:ts
            förslag var stött på en framställning av styrelsen för Stockholms
            fondbörs och tillstyrkt av bank- och fondinspektionen. I fondbörsstyrelsens
            framställning erinrades, att Danmark redan år 1922 funnit sig
            föranlåtet att vidtaga sänkning från 5 till 3 pro mille av gäl-
            lande fondstämpelavgifter å aktier, att i Tjeckoslovakien fondstämpeln
            år 1925 sänkts till en fjärdedel eller till 1 pro mille, att i
            Belgien år 1926 stämpelskatten sänkts till hälften eller från
            2 till I pro mille, att i Tysk- land likaså — trots det svåra
            statsfinansiella läget — år 1926 en sänk- ning till hälften av
            förut utgående stämpelavgifter kunnat vidtagas, så att i detta
            land fondstämpeln å aktier utgjorde 3 pro mille och i vissa fall
            lägre belopp samt att i Österrike ävenledes år 1926 nedsättning
            av stämpelavgiften ägt rum från 10 till 2.4 pro mille. Av fondbörsstyrelsen
            uttalades den meningen, att de i Sverige gällande fondstämpelavgifterna
            å aktier måste anses verka direkt hämmande för hela vårt lands
            industri, för vilken det vore en livsfråga, att den kunde på förmånligaste
            sätt till- föras kapital. I sitt anförande till statsrådsprotokollet
            vid propositionens beslutande betonade jämväl finansministern,
            att en ökad livaktighet å aktiemarknaden måste anses önskvärd,
            då därigenom industriens möjlig- heter att anskaffa eget kapital,
            vilka för närvarande vore starkt begrän- sade, skulle till gagn
            för jämväl det allmänna underlättas. Då det vore sannolikt, att
            den höga fondstämpeln å aktier verkade i väsentlig grad återhållande
            å omsättningen på aktiemarknaden, syntes därav följa, att från
            nyss angivna synpunkt en sänkning av fondstämpeln borde vidtagas.
            Ett ytterligare skäl för en sådan sänkning utgjorde angelägenheten
            av att befrämja avvecklingen av åtskilliga under kristiden beviljade
            krediter, vilka sedermera starkt sjunkit i värde och i följd därav
            antingen låge »frusna» hos långivare eller övertagits av s. k.
            stödkonsortier. För en sådan avveckling utgjorde den höga fondstämpeln
            ett betydande hinder. Nu anförda och andra olägenheter av den
            höga aktiestämpeln hade för- anlett finansministern att, trots
            de betänkligheter, som ur statsfinansiell synpunkt mötte mot en
            sänkning av skattesatserna, förorda en dylik ned- sättning av
            stämpelavgiften till hälften. Inom riksdagen ansågos emeller-
            tid de statsfinansiella hänsynen fortfarande böra överväga. Propositionen
            avstyrktes av bevillningsutskottet, som förklarade sig icke hava
            kunnat finna, att statsfinansiellt sett sådana förändringar inträtt,
            att de hinder för en skattesäkning, som år 1926 ansågos föreligga,
            skulle hava bortfallit
          </p>
          <pb facs="riksdagen-motions-pdf/data/1928/mot_1928__fk__219/mot_1928__fk__219-003.pdf"/>
          <p>
            Motioner i Första kammaren, Nr 219. 3
          </p>
          <p>
            Utskottet förordade godtagande av Kungl. Maj:ts förslag om höjning
            av fondstämpeln vid vissa utländska affärer och fortsatt provisorisk
            giltighet av stämpelavgifterna i övrigt. Till förmån för Kungl.
            Maj:ts förslag reserverade sig emellertid hälften av utskottets
            ledamöter och vid över- läggning i kamrarna framhöll en av utskottsmajoritetens
            medlemmar, att, därest icke det statsfinansiella läget enligt
            hans förmenande fortfarande varit likadant som året dessförinnan,
            det varit möjligt, att förslaget kunnat av honom biträdas. Resultatet
            blev, att propositionen segrade i första kammaren och utskottsförslaget
            i den andra samt att vid den gemen- samma voteringen utskottsförslaget
            erhöll övervikt. De under senare åren allt kraftigare åberopade
            skälen till förmån för sänkning av den alltför höga beskattningen
            av fondaffärer synas mig fort- farande äga giltighet. Det är i
            hög grad viktigt, att industriens möjlig- heter till försörjning
            med kapital annorledes än genom endast bankkre- diter underlättas
            ävensom att de kvarliggande frusna krediternas avveck- ling påskyndas.
            För den industriella uppblomstring, som är en nödvändig betingelse
            för vårt folks välstånd, är det otvivelaktigt av stor betydelse,
            att fondbörsens förmedlande verksamhet stödjes och icke genom
            tyngande pålagor försvåras. De senaste par åren hava medfört en
            ljusning för vår industri, som även avspeglat sig i fondbörsens
            siffror. Ökningen i dem är emellertid till stor del beroende på
            avsevärda kursstegringar beträffande ett fåtal tongivande papper
            av delvis internationell karaktär, och vad senaste halvåret 1927
            angår bör i betraktande tagas den då tillämpade, av fjorårets
            riksdag beslutade höjningen av fondstämpeln vid vissa ut- ländska
            affärer. Tecken saknas ej, som tyda på benägenhet hos vår in-
            dustri att draga sig till utlandet, där förhållandena ställa sig
            gynnsam- mare i olika avseenden och bland annat med hänsyn till
            fondhandelns förmåga att tillgodose industrien med kapital. Det
            är i allas vårt intresse att tillse, att icke hindren eller svårigheterna
            här hemma göras onödigt besvärande. För industriens kapitalfråga
            innebar årsskiftets diskontosänk- ning en lättnad. Det synes klokt,
            att tidsläget nu begagnas till att jäm- väl annorledes inverka
            i samma riktning och med samma syfte. Det huvudsakliga skäl mot
            sänkning av ifrågavarande stämpelavgift, som hittills anförts,
            nämligen hänsynen till statens finanser, synes mig nu icke äga
            samma styrka som tillförene. Årets budgetförslag giver näm- ligen
            vid handen, att statens finansiella ställning lättats, och ganska
            säkert torde väl även vara, att den ökade omsättning på fondbörsen,
            som genom sänkning av stämpelskatten i förening med andra omständigheter
            torde kunna förväntas, skulle i ganska avsevärd mån kompensera
            minskningen av skattesatsen. I propositionen i ämnet till årets
            riksdag anför finansministern såsom skäl för sitt förslag om provisoriets
            oförändrade förlängning uteslutande 1927 års riksdags beslut,
            därvid han tillika betonar, att han för sin del fortfarande är
            av den uppfattningen, att den nuvarande stämpelavgiften
          </p>
          <pb facs="riksdagen-motions-pdf/data/1928/mot_1928__fk__219/mot_1928__fk__219-004.pdf"/>
          <p>
            4 Motioner i Första kammaren, Nr 219.
          </p>
          <p>
            är olämpligt hög. Det kan givetvis ifrågasättas att stanna vid
            den jämk- ning från 6 till 3 pro mille, som av Kungl. Maj:t föreslogs
            i fjor. För min del håller jag dock före, att det avsedda syftemålet
            bäst och nyttigast tillgodoses genom satsens nedsättande till
            samma höjd, som den hade år 1913, eller således 1 !/3 pro mille.
            På grund härav får jag hemställa,
          </p>
          <p>
            att riksdagen ville, med avslag å Kungl. Maj:ts pro- position
            nr 13, för sin del antaga följande förordning om viss fortsatt
            tillfällig höjning av beloppen för den i förordningen den 6 november
            1908 (nr 129) angående en särskild stämpelavgift vid köp och byte
            av fond- papper stadgade stämpelavgiften: Härigenom förordnas,
            att den stämpelavgift, varom stadgas i förordningen den 6 november
            1908 angående en särskild stämpelavgift vid köp och byte av fond-
            papper, fortfarande till och med den 30 juni 1929 skall, såvitt
            gäller obligationer, utgå med de i förordningen den 13 april 1922
            (nr 175) om ändrad lydelse av 3 $ i förstnämnda förordning stadgade
            belopp.
          </p>
          <p>
            Stockholm den 26 januari 1928. Martin Fehr.
          </p>
          <p>
            Stockholm, Isaac Marcus” Boktryckeri-Aktiebolag, 1928.
          </p>
        </div>
      </div>
    </body>
  </text>
</TEI>
