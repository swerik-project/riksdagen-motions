<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--fk--00668">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__668/mot_1960__fk__668-001.pdf"/>
      <fw xml:id="i-KAd7gWXZaALWaGMsBE1u4i">
        12 Motioner i Första kammaren, nr 668 år 1960
      </fw>
      <div xml:id="i-YUXAWYBwChtfAsHtDYLSoV" type="motHeader">
        <div xml:id="i-BE5K7FEkNmHus5TLd6arD8" type="motTitle"/>
        <div xml:id="i-3MVzvirU2KAvY7EYkdaSeb" type="motSubmissionInfo"/>
      </div>
      <div xml:id="i-ADjtbhSUx7njDd8sczKpbi" type="motBody">
        <div xml:id="i-HnFshUNzo7EGrvePyuAz7n">
          <p xml:id="i-3Y5iDwcyT2XnQMDjP66Noi">
            Nr 668
          </p>
          <p xml:id="i-GVBSWPRFCNYS8Wx3hxDHDP">
            Av herr Kaijser m. fl., i anledning av Kungl. Maj:ts proposition
            nr 141, med förslag till lag om behörighet att utöva läkar- yrket
            m.m.
          </p>
          <p xml:id="i-3dcP2rTgFYHCFb5juUAjzG">
            I Kungl. Maj:ts proposition nr 141 med förslag till lag om behörighet
            att utöva läkaryrket m. m. föreslås, att 1915 års lag om behörighet
            att utöva lä- karkonsten ersättes med två lagar, nämligen en lag
            om behörighet att utöva läkaryrket och en lag om förbud i vissa
            fall mot verksamhet på hälso- och sjukvårdens område. Denna uppdelning
            i två lagar innebär enligt vår me- ning en påtaglig förbättring
            gentemot det förslag som år 1956 avgavs av kvacksalveriutredningen.
            I fråga om det framlagda förslaget om förbud i vissa fall mot
            verksamhet på hälso- och sjukvårdens område har vi icke några
            väsentliga anmärkningar att anföra. Mot förslaget till lag om
            behörig- het att utöva läkaryrket kan man emellertid enligt vår
            mening i vissa avse- enden framföra kritik, och vi framlägger
            här nedan förslag till några änd- ringar i detta lagförslag. Lagens
            rubrik. Vi anser att rubriken till lagen icke har en adekvat utform-
            ning. Lagen bör alltjämt betecknas som en lag om behörighet att
            utöva läkar- konsten. I propositionen s. 34 finnes följande uttalande:
            »Ordet läkarkonst täckte tydligtvis väl läkarnas verksamhet i
            äldre tider, när jämte intuition, handlag och faktiskt kunnande
            även allehanda vidskepelse och övertro be- stämde behandlingen
            av de sjuka, men i våra dagar, när denna behandling bestäms av
            vetenskap och beprövad erfarenhet, har benämningen läkar- eller
            läkekonst uppenbarligen föga täckning i läkarnas yrkesutövning.»
            Detta ut- talande visar enligt vår uppfattning en liten förståelse
            för väsentliga sidor av läkarens verksamhet och ger över huvud
            taget icke någon träffande bild av hans arbete. Alltjämt fordras
            enligt vår mening mycket av både intuition, handlag och faktiskt
            kunnande för att läkaren på ett framgångsrikt sätt skall fullgöra
            sina uppgifter. Även om man i våra dagar på ett helt annat sätt
            än tidigare känner till människokroppens byggnad och kan grafiskt
            registrera och siffermässigt analysera dess funktioner, framstår
            det som ett uttryck för alltjämt bestående övertro när man vill
            göra gällande, att de väsentliga problemen rörande den mänskliga
            organismen nu är lösta. Det torde väl inte vara orealistiskt att
            förmoda, att den medicinska vetenskapens företrädare om något
            sekel kommer att betrakta vår tids medicin på liknande sätt som
            vi betraktar 1700- och det tidigare 1800-talets. Det kan vara
            tillräckligt att peka på det förhållandet, att elektronmikroskopien,
            som ger oss möjlighet att stu-
          </p>
          <pb facs="riksdagen-motions-pdf/data/1960/mot_1960__fk__668/mot_1960__fk__668-002.pdf"/>
          <fw xml:id="i-SQ9eUKEX2fwUMTEqTHmtEX">
            Motioner i Första kammaren, nr 668 år 1960 13
          </fw>
          <p xml:id="i-BGeah8d1yTKz4Tn2xw6ogZ">
            dera förut ej anade detaljer inom människokroppens celler, ännu
            är i ett allra första skede och att man icke vet vad detta kan
            innebära för medicinen. Ännu har de sedan gammalt förefintliga
            elementära utrednings- och under- sökningsmetoderna ingalunda
            förlorat sin betydelse. Det kräver en särskild fallenhet att genom
            ett lämpligt utfrågande komma en eventuellt förefintlig kroppslig
            eller själslig sjukdom på spåren, och det fordras en särskild
            obser- vationsförmåga och ett särskilt handlag för att behärska
            de av gammalt an- vända enkla undersökningsmetoderna, vilka bygger
            på vad som kan iaktta- gas med de enkla sinnena, framför allt
            syn, känsel och hörsel; alltjämt kan det vara dessa metoder som
            lämnar de uppgifter som är avgörande för dia- gnos och terapi.
            Och det slutliga bedömandet av helhetsbilden grundas mången gång
            på en syntes av å ena sidan siffermässigt bestämbara fakta och
            å andra sidan endast intuitivt fattbara intryck, vilka det mången
            gång krä- ver något mer än enbart inlärd kunskap för att sammansätta
            till en enhet. Vi anser att förhållanden av denna och liknande
            art alltjämt motiverar upp- fattningen, att uttrycket läkarkonst
            är en riktig beteckning på läkarens verksamhet. 5 8 första stycket.
            I denna paragraf regleras huru en läkare kan fråntagas legitimationen
            på grund av sjukdom. Det är alldeles i sin ordning att en legitimerad
            läkare, som på grund av sinnessjukdom eller annan rubbning av
            själsverksamheten är ur stånd att nöjaktigt utöva sin verksamhet,
            omedel- bart fråntages sin legitimation. Vid en kroppslig sjukdom
            gäller icke detta. I likhet med kvacksalveriutredningens lagförslag
            innehåller propositionens förslag till lag en mening innebärande,
            att medicinalstyrelsen också äger återkalla legitimationen för
            en läkare, som på grund av kroppslig sjukdom eller lyte blivit
            varaktigt oförmögen »att utöva läkaryrket». Varken i kvack- salveriutredningens
            betänkande eller i propositionen finnes anfört något exempel,
            som visar under vilka förhållanden en deslegitimering enligt detta
            lagrum skulle kunna ske. I propositionen uttalas å s. 94, att
            denna deslegiti- mationsregel över huvud bör betraktas som en
            reservregel för extrema undantagsfall, i vilka skyddsintresset
            eljest icke skulle kunna tillgodoses. Vi anser denna reservregel
            onödig, enär enligt vår uppfattning sådana fall icke existerar.
            Det är alldeles givet, att en kroppslig sjukdom eller defekt kan
            och i så fall bör förhindra att vederbörande uppehåller en läkartjänst,
            men om de själsliga funktionerna är intakta — och det är förutsättningen
            för att be- dömandet skall ske efter denna bestämmelse — kommer
            läkaren icke att utöva någon annan läkarverksamhet än den som
            det står i hans förmåga att fullgöra. Legitimationen innebär för
            honom vissa rättigheter, vilka kan vara av värde inte bara för
            dem han vill hjälpa utan även för honom själv, och den har kostat
            honom fleråriga studier. Återkallandet av legitimationen berövar
            honom dessa rättigheter men hindrar honom icke att utöva läkarverksam-
          </p>
          <pb facs="riksdagen-motions-pdf/data/1960/mot_1960__fk__668/mot_1960__fk__668-003.pdf"/>
          <fw xml:id="i-Xjsym8jd5VgucbixMA64a6">
            14 Motioner i Första kammaren, nr 668 år 1960
          </fw>
          <p xml:id="i-Rtvti9QvbzPsD7g2cKCvYZ">
            het — det är endast utövande yrkesmässigt eller eljest mot ersättning
            som är honom förmenat och som ådrager honom straff. Vi anser sålunda
            att det icke finnes något motiv för att i lagen införa en bestämmelse
            av ifrågavarande innebörd. 10 8 andra stycket. Vi föreslår att
            detta stycke skall ge möjlighet för Konungen att förordna annan
            myndighet än medicinalstyrelsen att fast- ställa villkoren för
            rätt att tillkännagiva specialitet enligt denna paragraf. I propositionen
            finnes en redogörelse för det sätt, på vilket rättigheten att
            annonsera specialitet inom viss del av medicinen reglerats i vårt
            land. Det är läkarnas fackliga organisation, läkarförbundet, som
            sedan snart 50 år regle- rat dessa förhållanden. Det framgår av
            propositionen att läkarförbundet skött denna angelägenhet på ett
            mycket förtjänstfullt sätt. En brist har vis- serligen varit,
            att de fastställda bestämmelserna endast gällt läkarförbundets
            medlemmar. Till följd av den mycket allmänna anslutningen till
            läkarför- bundet har detta dock i realiteten haft förhållandevis
            liten betydelse. Vi anser i likhet med propositionen, att det
            föreligger ett bestämt behov av regler för fastställande av de
            kvalifikationer som fordras för erhållande av s.k. specialistkompetens.
            Vi anser att detta behov framför allt betingas av allmänhetens
            legitima krav att den som uppger sig vara specialist inom ett
            område av medicinen också skall äga motsvarande kunskaper. Av
            pro- positionens skrivsätt kan det förefalla, som om det framför
            allt vore vid be- stämmandet av taxor för läkarvård och i samband
            med föreskrifter om er- sättning till den som anlitat specialistvård
            som behovet av sådana regler gjorde sig gällande. Enligt vår mening
            är detta en sekundär fråga, även om den naturligen inte saknar
            betydelse. Inom den medicinska vetenskapen fortgår en ständig
            utveckling. Nya undersöknings- och behandlingsmetoder dyker upp,
            som kräver särskilda kunskaper och särskild teknik och som gör
            att nya specialiteter då och då utkristalliseras. Inom läkarförbundet
            har under årens lopp vid olika tillfäl- len nya specialitetsbestämmelser
            utarbetats, och av förbundets å s. 86 i pro- positionen anförda
            remissyttrande framgår att vid tidpunkten för detta ytt- randes
            avgivande en översyn av gällande bestämmelser pågick inom förbun-
            det. Ett förslag till nya bestämmelser har så småningom kunnat
            framläggas. Det har i sistlidna april månad publicerats, och det
            har avsetts bli fastställt av förbundet vid ett s. k. allmänt
            läkarmöte i maj i år. Förslaget är utarbetat av en kommitté bestående
            av representanter för de medicinska fakulteterna, medicinalstyrelsen
            och förbundet. Denna kommitté uttalar sig för inrättan- det av
            ett centralt placerat sammanhållande organ, förslagsvis benämnt
            Me- dicinska specialitetsrådet, i vilket borde ingå en representant
            för universi- tetskanslersämbetet, en för medicinalstyrelsen och
            en för läkarförbundet, var och en med sin suppleant, och rådets
            uppgift skulle vara att i enlighet med de föreskrifter som kan
            komma att fastställas övervaka specialistväsendet.
          </p>
          <pb facs="riksdagen-motions-pdf/data/1960/mot_1960__fk__668/mot_1960__fk__668-004.pdf"/>
          <fw xml:id="i-A7WFmVyNnrF6yRg5apNSiY">
            Motioner i Första kammaren, nr 668 år 1960 15
          </fw>
          <p xml:id="i-6GWZpej4qWVksFj5KRJNkK">
            Enligt vad vi erfarit har upprättandet av det nya förslaget till
            specialitets- bestämmelserna inneburit högst betydande arbetsinsatser
            och avsevärda kost- nader. Enligt vår mening kommer inte bara
            fastställandet av nya specialitets- bestämmelser utan även den
            löpande kontrollen av deras efterlevnad alltid att kräva en betydande
            arbetsinsats, om syftet med bestämmelserna framför allt skall
            vara att garantera en hög standard hos de läkare som tillerkännes
            rätten att utge sig vara specialister. Det är osannolikt att medicinalstyrelsen
            kan åtaga sig denna uppgift utan betydande personalförstärkning.
            En nämnd av den typ som ovan föreslagits, förordnad av Kungl.
            Maj:t och med den sammansättning som här angivits, skulle också
            i allt väsentligt av- lägsna de brister som enligt propositionen
            vidlåder den nuvarande formen för regleringen av specialistbestämmelserna.
            Med stöd av vad ovan anförts i anledning av Kungl. Maj:ts proposition
            nr 141 hemställer vi, 1) att riksdagen måtte antaga vid propositionen
            fogat för- slag till Lag om behörighet att utöva läkaryrket med
            de änd- ringar att rubriken samt 5 och 10 88 erhåller den lydelse
            som framgår av följande. Lag om utövande av läkarkonsten 5 8.
            Blir legitimerad läkare på grund av sinnessjukdom eller annan
            rubbning av själsverksamheten ur stånd att nöjaktigt utöva läkaryrket,
            skall medicinalstyrelsen ofördröjligen återkalla hans legitimation,
            om ej särskilda skäl föranleda
          </p>
          <p xml:id="i-QhEqJqJfkskiKo2pBR9zaH">
            annat. Föreligger grundad — — — kunna bedömas. Har medicinalstyrelsen
            — — — erforderlig handräckning. 10 8. Läkare, som — — — kunnighet
            däri.
          </p>
          <p xml:id="i-3z896XypG173VNo6NUzDqV">
            Konungen eller den myndighet Konungen därtill förord- nar fastställer
            villkoren för rätt att tillkännagiva specialitet enligt denna
            paragraf.
          </p>
          <p xml:id="i-7hvwgYTXnVv8XvsWACHiqW">
            2) att riksdagen i skrivelse till Kungl. Maj:t måtte anhålla
            att vid regleringen av bestämmelserna angående faststäl- lande
            av villkoren för rätt att tillkännagiva specialistkom- petens
            inom viss del av den medicinska vetenskapen de i motionen framförda
            synpunkterna måtte vinna beaktande.
          </p>
          <p xml:id="i-FPxnXmQWAcku813AoFPCy8" type="date">
            Stockholm den 3 maj 1960
          </p>
          <div xml:id="i-YzjMpZ9TTfEXqrGurwQDV" type="signatureBlock">
            <list xml:id="i-5kPksyoXD6WQ4HWWTQVQZe">
              <item xml:id="i-PR251W8Dn21zzBCQPXgy1Z" who="unknown" type="signature">
                Rolf Kaijser Gunnar Edström Gust Elofsson
              </item>
            </list>
          </div>
          <p xml:id="i-MCRPYr9ukKN99X1Qi2VPRj">
            Hugo Osvald Ingrid Segerstedt-Wiberg Eric Källqvist
          </p>
        </div>
      </div>
    </body>
  </text>
</TEI>
