<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FöU-00224">
  <teiHeader>
    <fileDesc>
      <titleStmt>
        <title>Nationell ersättningsfond för skördeskador</title>
        <author corresp="i-KGqrEB2Pzg8goYxy9CcDhd">av Lars Gustafsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell ersättningsfond för skördeskador</title>
          <idno type="rdwebb">GZ02Fö224</idno>
          <rs type="number">Fö224</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GZ02Fö224/text</ref>
          <ref type="dokument_url_html">http://data.riksdagen.se/dokument/GZ02Fö224</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fö224</ref>
          <ref type="doc">http://data.riksdagen.se/fil/48BE8F55-C45D-45DA-BC23-70FF24C9C731</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QCRL9mNLxumGxbiwRFD2PT" type="signed"/>
        <correspContext corresp="i-QCRL9mNLxumGxbiwRFD2PT">
          <note type="signatory" corresp="i-KGqrEB2Pzg8goYxy9CcDhd"/>
        </correspContext>
        <correspAction xml:id="i-6tWa9LeoYPjUw9BSDy4UTU" type="numbering">
          <date when="2011-10-03"/>
        </correspAction>
        <correspAction xml:id="i-FJw4xuR8UNBPwhCqvyTDSW" type="submission">
          <date when="2011-09-29"/>
        </correspAction>
        <correspAction xml:id="i-9ZAmnuw3oHKfhdMyXkNEXL" type="transfer">
          <date when="2011-09-29"/>
        </correspAction>
        <correspAction xml:id="i-EjJXUUKVvBrpDqNtziqbV8" type="assigned"/>
        <correspContext corresp="i-EjJXUUKVvBrpDqNtziqbV8">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BTAX8bCER5vaDeFPHasmNc">
            Förslag till riksdagsbeslut
          </head>
          <p xml:id="i-CiHx3Pyn1wnGbKXN17o2h4">
            Riksdagen tillkännager för regeringen som sin mening vad som
            anförs i motionen om en nationell ersättningsfond för skördeskador
            för skogs- och jordbruksnäringarna.
          </p>
        </div>
        <div type="motContent">
          <head xml:id="i-5Q1gRyxRyw3tX9rCJMJqUz" type="h1">
            Motivering
          </head>
          <p xml:id="i-7fYRCjRQstydwaJpexsq6A">
            De areala näringarna utgör en omistlig del av det svenska näringslivet,
            inte minst mot bakgrund av vikten att upprätthålla en hög nivå
            av självförsörjning i vårt land. Skogs- och jordbruksnäringarna
            skiljer sig dock från andra näringar genom sitt stora beroende
            av väder och miljö. Påverkan av naturkrafter har en avgörande
            betydelse för lönsamheten och förutsättningarna att bedriva verksamhet.
          </p>
          <p xml:id="i-NiaJL9oyTpKrJb8Vo2BuXo">
            Under senare år har vårt land ibland drabbats av extrema väderomslag,
            så kallade atmosfäriska blockeringar. Under sommaren 2006 följdes
            torka av kraftiga regn i Skåne. Under sommaren 2007 uteblev visserligen
            torkan, men regnet blev desto värre. Inte minst södra Sverige
            drabbades hårt, och många lantbrukare fick se sina skördar gå
            till spillo. För enskilda lantbrukare handlade det om avkastningar
            i mångmiljonklassen som dränktes av regnet, vilket i många fall
            innebar ekonomisk katastrof. Såväl Halland som Östergötland var
            hårt drabbade. Sommaren 2008 drabbades inte minst Mälardalen av
            nederbörd och låg temperatur, som medförde mycket dåliga spannmålsskördar.
            Under sommaren 2011 drabbades återigen norra Skåne, delar av Västsverige
            och Norrland av svåra översvämningar i samband med ymnig nederbörd.
            Så mycket som en tredjedel av det spannmål som odlats i Sverige
            kan i slutänden inte bärgas.
          </p>
          <p xml:id="i-7Q1UzDp2jVKivnt1Co43sQ">
            Många jordbruksproducerande länder i Europa har någon form av
            katastrofskydd för jordbruket i situationer som dessa. Även i
            USA finns flera permanenta program för att hjälpa jordbrukare
            att återhämta sig ekonomiskt efter en naturkatastrof. Dessa fonder
            finns på både federal nivå och delstatsnivå i form av bland annat
            skördeförsäkringsprogram och akuta katastroflån. I Sverige finns
            inget sådant skydd trots de stora problem som torka och häftiga
            regn har orsakat svenskt jordbruk de senaste fem åren. Det har
            gjorts utredningar men några förslag som ger skydd till den enskilde
            lant- eller skogsbrukaren har inte kommit.
          </p>
          <p xml:id="i-6zTnqpq37ksHpKNUMaeX9R">
            Jordbrukare har naturligtvis skyldighet att försäkra sina ägor
            och produktionsmedel, liksom att sköta exempelvis dikningar, men
            det finns också situationer de inte kan försäkra sig emot. Efter
            stormen Gudrun gavs därför möjligheter för skogsbrukare att ansöka
            om kompensation. Även för lantbrukare har det funnits vissa kompensationsmöjligheter
            vid dåliga eller uteblivna skördar, främst genom EU. Privata försäkringar
            utgör bara delvis ett alternativ eftersom ersättning betalas ut
            endast för skador orsakade av hagel och torka, eller om lantbrukarna
            hunnit skörda sina grödor och de blir förstörda exempelvis av
            översvämning i magasinen. Med tanke på de förändringar vi ser
            i klimatet menar vi att en sådan gränsdragning är orimlig.
          </p>
          <p xml:id="i-RV4yjH415HXKZy9DbEq4j6">
            Det permanenta skördeskadeskydd som tidigare fanns i Sverige
            avskaffades 1994 efter en överenskommelse mellan LRF (som då var
            huvudman) och staten (som hade övergripande ansvar) på grund av
            vissa brister i utformningen. Även sedan skördeskadefonden avskaffades
            kvarstår dock det statliga ansvaret vid skador av naturkatastrofkaraktär.
            Frågan är hur det ska utformas i praktiken.
          </p>
          <p xml:id="i-Lzr3veDSNwrFX4jeE5bEUm">
            Lantbrukarnas Riksförbund (LRF) har framfört tankar på en katastroffond
            med någon form av gemensamt försäkringsskydd, där lantbrukare
            också deltar med viss egenfinansiering. En alternativ lösning
            är en förlängning av periodiseringsfonden för lantbrukare som
            drabbas av skördeskador orsakade av naturrelaterade katastrofer.
            Detta var en metod som användes vid de senaste stormskadorna.
            Hur den exakta utformningen av ett katastrofstöd ska utformas
            måste dock utredas i samverkan med parterna inom jordbruksnäringen
            och dess organisationer i syfte att uppnå en långsiktig lösning
            på ett sannolikt eskalerande problem med stora återkommande vädersvängningar.
          </p>
          <p xml:id="i-XfzhXiEvHi3jqYiRvB6teS">
            Utifrån de erfarenheter vi nu har menar vi att det finns ett
            överhängande behov av att åter upprätta en nationell ersättningsfond
            för skördeskador, ur vilken lant- och skogsbrukare kan ansöka
            om kompensationer vid omfattande väderrelaterade skördeskador.
            Ett flertal lantbrukare har efter flera dåliga år en mycket svår
            situation med dålig marginal inför ytterligare katastrofer.
          </p>
        </div>
        <div type="motSignatures">
          <list>
            <item xml:id="i-8d3Es6xpiAUMGzCTLAwt2H" who="i-KGqrEB2Pzg8goYxy9CcDhd">
              Lars Gustafsson (KD)
            </item>
          </list>
        </div>
      </div>
    </body>
  </text>
</TEI>
