<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-02081">
  <teiHeader>
    <fileDesc>
      <titleStmt>
        <title>Åtgärder för en bättre infrastruktur mellan Göteborg och Oslo</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2081 av Johan Hultberg (M)</title>
          <idno type="rdwebb">HB022081</idno>
          <rs type="number">2081</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB022081/text</ref>
          <ref type="dokument_url_html">https://data.riksdagen.se/dokument/HB022081</ref>
          <ref type="dokumentstatus_url_xml">https://data.riksdagen.se/dokumentstatus/HB022081</ref>
          <ref type="pdf">https://data.riksdagen.se/fil/9333DEC4-8702-4FA6-90D2-80FA8523233D</ref>
          <ref type="docx">https://data.riksdagen.se/fil/1088874D-9A13-4B0F-AE98-FB494C06BD3D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Vh5kGVdFc4xH6L9X2qBWtn" type="signed"/>
        <correspContext corresp="i-Vh5kGVdFc4xH6L9X2qBWtn">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-WUZDYK7uCKKFdsVJxF28LV" type="submitted">
          <date when="2023-10-05"/>
          <time when="11:35:11"/>
        </correspAction>
        <correspAction xml:id="i-Kw4HoH53QdjogbrnY2wDZ5" type="reviewed">
          <date when="2023-10-05"/>
          <time when="17:27:41"/>
        </correspAction>
        <correspAction xml:id="i-Q6gJpFN3EiwXQzz59uL4RX" type="referred">
          <date when="2023-10-17"/>
        </correspAction>
        <correspAction xml:id="i-EjDioHBA1zRFZi84ccCH3R" type="assigned">
          <date when="2024-05-02"/>
          <time when="15:55:26"/>
        </correspAction>
        <correspContext corresp="i-EjDioHBA1zRFZi84ccCH3R">
          <ref type="assignedTo">Trafikutskottet</ref>
        </correspContext>
        <correspAction xml:id="i-96PKf3yQbix2WHQ63UQswN" type="behandlas_i"/>
        <correspContext corresp="i-96PKf3yQbix2WHQ63UQswN">
          <ref type="uppgift">2023/24:CU16</ref>
          <ref type="ref_dok_id">HB01CU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU16</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J4ForXt3YAJuUsbcpPXn2i" type="behandlas_i"/>
        <correspContext corresp="i-J4ForXt3YAJuUsbcpPXn2i">
          <ref type="uppgift">2023/24:FöU7</ref>
          <ref type="ref_dok_id">HB01FöU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5jQ1YFR5tcAUYCuQ1CA22D" type="behandlas_i"/>
        <correspContext corresp="i-5jQ1YFR5tcAUYCuQ1CA22D">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T8vQqxZgEhioZivpR65aWo" type="motHeader">
        <div xml:id="i-WXmuwAnLi6RsT6EpEKUC63" type="motTitle">
          Motion till riksdagen 2023/24:2081 av Johan Hultberg (M) Åtgärder
          för en bättre infrastruktur mellan Göteborg och Oslo
        </div>
      </div>
      <div xml:id="i-Qp2zWZqARZCwsjTQ6f5B4E" type="motBody">
        <div xml:id="i-Tu1uxGPGS2dvTmyFGArUeF" type="motProposal" subtype="förslag">
          <head xml:id="i-Bwr1khyoYEiL1mWph516vw">
            Förslag till riksdagsbeslut
          </head>
          <list xml:id="i-LikVasYiSJ8nLgM469KBr7">
            <item xml:id="i-9iUDYN87ho7XmK5k7znxej" sortKey="Yrkande 1">
              Riksdagen ställer sig bakom det som anförs i motionen om en plan
              för utbyggnaden av järnvägen i stråket Göteborg–Oslo och tillkännager
              detta för regeringen.
            </item>
          </list>
          <list xml:id="i-W1yX2SKaE4zG9hU9m3GGBY">
            <item xml:id="i-AV5qWEQsjyHhNZQEzdZvJf" sortKey="Yrkande 2">
              Riksdagen ställer sig bakom det som anförs i motionen om att
              undersöka möjligheterna till privat finansiering av utbyggnaden
              av järnvägen i stråket Göteborg–Oslo och tillkännager detta för
              regeringen.
            </item>
          </list>
          <list xml:id="i-MhY7jUYV4j1vuZekKWHMGu">
            <item xml:id="i-9n4Xc7BjYoHPN4V4vyTzZB" sortKey="Yrkande 3">
              Riksdagen ställer sig bakom det som anförs i motionen om ett
              nordiskt ministerråd för infrastruktur och transport och tillkännager
              detta för regeringen.
            </item>
          </list>
          <list xml:id="i-9yixSctcNs6QPftQSZf3ko">
            <item xml:id="i-MXFJs6HFb7vkkZj9m86S7W" sortKey="Yrkande 4">
              Riksdagen ställer sig bakom det som anförs i motionen om utveckling
              av modeller för trafikmodellering av gränsöverskridande järnvägstransporter
              och tillkännager detta för regeringen.
            </item>
          </list>
          <list xml:id="i-KvQ7U62jLXEG6tJ5GK6kPM">
            <item xml:id="i-XkjUkYSnyv5ChVyuErsXzr" sortKey="Yrkande 5">
              Riksdagen ställer sig bakom det som anförs i motionen om en nordisk
              infrastrukturplan och tillkännager detta för regeringen.
            </item>
          </list>
          <list xml:id="i-X2hNgCgvt1KWjEMmAMx8YF">
            <item xml:id="i-26YGePp4wGKM5gdkpeEiPc" sortKey="Yrkande 6">
              Riksdagen ställer sig bakom det som anförs i motionen om att
              se över möjligheterna att bygga ut södra Bohusbanan till dubbelspår
              och tillkännager detta för regeringen.
            </item>
          </list>
          <list xml:id="i-Pi2qfHcr19q5uR5PAjcgh8">
            <item xml:id="i-RpJZC4zdpNyk4mL2qMhiJ3" sortKey="Yrkande 7">
              Riksdagen ställer sig bakom det som anförs i motionen om åtgärder
              för att korta tiden då Bohusbanan är avstängd på sträckan Stenungsund–Uddevalla
              och tillkännager detta för regeringen.
            </item>
          </list>
          <list xml:id="i-XbpAnzu57k5cvbefUfQ4XL">
            <item xml:id="i-Jab85gUL8ZRbdWoDyhgLQs" sortKey="Yrkande 8">
              Riksdagen ställer sig bakom det som anförs i motionen om att
              se över möjligheterna till en upprustning av norra Bohusbanan
              och tillkännager detta för regeringen.
            </item>
          </list>
          <list xml:id="i-S1ukTHXyryFZjwVdTR8KdV">
            <item xml:id="i-JDRWYR91yEfkstPvqVKffN" sortKey="Yrkande 9">
              Riksdagen ställer sig bakom det som anförs i motionen om att
              stärka Statens geotekniska institut och tillkännager detta för
              regeringen.
            </item>
          </list>
          <list xml:id="i-SbNffukMgKRRvAXPTdGrYc">
            <item xml:id="i-KJDAacZPEH3PiHNhvYtwc6" sortKey="Yrkande 10">
              Riksdagen ställer sig bakom det som anförs i motionen om att
              förbättra övervakningen av samhällskritisk infrastruktur i områden
              med förhöjd skredrisk och tillkännager detta för regeringen.
            </item>
          </list>
        </div>
        <div xml:id="i-2AYM1XJ55MFMo437jqoiAA" type="motContent">
          <head xml:id="i-X43FM4pdi6oLFyT2qWeCyj" type="h1">
            Motivering
          </head>
          <p xml:id="i-HaVdW7NVPKJ7wCQpryCZqM">
            Infrastrukturen i det hårt trafikerade stråket Oslo–Göteborg
            är inte vad den borde vara. E6 är förvisso numera utbyggd till
            motorväg på hela sträckan men det räcker inte när järnvägsnätet,
            med Bohusbanan och Norge/Vänerbanan, inte håller en tillfredsställande
            standard och inte har kapacitet att möta varken nuvarande eller
            framtida behov. Det undermåliga järnvägsnätet i Bohuslän och Dalsland
            blir särskilt uppenbart så fort det uppstår störningar på E6.
            Nu är således situationen mycket allvarlig på grund av det stora
            jordskred som inträffade natten mot den 23 september i höjd med
            Stenungsundsmotet på E6. Ett skred som helt skurit av E6 – pulsådern
            genom Bohuslän. Hur lång tid det kommer att ta att återuppbygga
            den förstörda vägen är när denna motion väcks högst oklart men
            sannolikt kommer arbetet att ta många månader. Under tiden är
            en sträcka på omkring två mil avstängd och all trafik måste ledas
            om. Det medför mycket stora samhällsekonomiska kostnader samt
            därtill risker när trafiken måste ledas om. Pendlare får längre
            restider och högre bränslekostnader. Tidsförlusterna och således
            också de ekonomiska konsekvenserna för godstrafiken blir än mer
            kännbara. Trafikverket vill att den tunga trafiken ska välja E45,
            vilket är en omväg på omkring 30 minuter. Det blir enorma kostnader
            för näringslivet i både Sverige och Norge. Mot denna bakgrund
            är det mycket angeläget att vidta ett batteri av åtgärder på såväl
            kort som lång sikt. På kort sikt är det först och främst viktigt
            att kraftsamla för att påskynda återställandet av E6 och för att
            förbättra trafikmiljön och säkerheten på vägarna där trafiken
            nu leds om. Viktigt är också att genomföra åtgärder som kan avlasta
            vägnätet. Långsiktigt är det nödvändigt att förstärka infrastrukturen
            i stråket Göteborg–Oslo. Sårbarheten är för närvarande alldeles
            för stor. Det krävs stora investeringar i en utbyggd järnväg,
            liksom en upprustning av det mindre vägnätet.
          </p>
          <head xml:id="i-8Z5cfynY4WzHTZBTNGTyxX" type="h2">
            Bygg ut järnvägen mellan Göteborg och Oslo
          </head>
          <p xml:id="i-CSznV4BHpK3MwFyeiaC6tJ">
            Tågförbindelserna mellan Göteborg och Oslo är idag mycket undermåliga.
            Detta avseende såväl gods- som persontrafik. Det är så illa att
            transporttiden med godståg på sträckan är ungefär dubbelt så lång
            som med lastbil. När det gäller persontrafiken tar en resa med
            tåg mellan 3:40 och upp till 4 timmar. Det kan jämföras med att
            det, i normalfallet, tar under 3 timmar att köra bil. Med buss
            tar resan mellan 3:20 och 3:40 timmar. I rapporten Oslo–Göteborg
            – utveckling av järnvägen i korridoren, som norska Jernbaneverket
            gjort i samarbete med Trafikverket, konstateras att det krävs
            en väsentlig reduktion av restiden om järnvägstrafiken mellan
            städerna ska öka. Det kräver i sin tur en utbyggnad till dubbelspår
            på sträckan.
          </p>
          <p xml:id="i-3BfYbhS32sUhkmsbhxmYrG">
            Det görs totalt över 14 miljoner gränskorsande resor i korridoren
            Göteborg–Oslo. Av dessa utförs bara omkring 1 procent med tåg
            och när det gäller godstransporterna har järnvägen till och med
            tappat marknadsandelar. Lastbilstransporterna har ökat kraftigt
            sedan utbyggnaden av E6 stod klar. Lastbilstransporterna ökar
            både som en konsekvens av ökade godsvolymer men framförallt på
            grund av att den järnvägsinfrastruktur som finns i korridoren
            Göteborg–Oslo inte motsvarar dagens behov och krav. Givet att
            den förbindelse som idag finns över Kornsjö är från år 1879 är
            det förvisso inte så konstigt. Vad som är mer konstigt är att
            planeringen för en utvecklad järnvägsinfrastruktur mellan Göteborg
            och Oslo inte har kommit längre. Den kraftigt ökade vägtrafiken
            över Svinesund med bland annat omkring 1 miljon lastbilar som
            passerar gränsen varje år är fakta som borde få såväl den svenska
            som den norska regeringen att agera skyndsamt. Och jordskredet
            vid Stenungsund, som skurit av pulsådern E6, blottlägger hur sårbar
            infrastrukturen i stråket Göteborg–Oslo är. En sårbarhet som radikalt
            hade minskat med en dubbelspårig järnväg på hela sträckan.
          </p>
          <p xml:id="i-QSwFUYjrwxsRtZLGgHq9Ud">
            Norge är, tillsammans med Tyskland, Sveriges viktigaste handelspartner
            och en mycket betydande del av Norges såväl export som import
            går idag med lastbil över Svinesund, bland annat till och från
            Göteborgs hamn. För Göteborgs hamns möjlighet att utvecklas, vilket
            är av strategisk betydelse för Sverige och så klart i synnerhet
            för Västsverige, är en utvecklad järnväg mellan Göteborg och Oslo
            viktig. Den omfattande och växande lastbilstrafiken på E6 genom
            Bohuslän och in i Norge är också utifrån såväl ett klimat- som
            ett trafiksäkerhetsperspektiv djupt problematisk. Järnvägen har
            idag bara en marknadsandel på uppskattningsvis 10–15 procent av
            godsmarknaden mellan Västra Götaland och Norge. Den andelen behöver
            rimligen öka kraftigt om Sverige ska klara uppsatta klimat- och
            trafikpolitiska mål. Det förutsätter en utbyggd järnväg.
          </p>
          <p xml:id="i-25HaDHW6GhdFZPEhBvf3uQ">
            Oslo–Göteborgsregionen har en befolkning på omkring 3 miljoner
            människor och ett mångfacetterat näringsliv med många framgångsrika
            företag. I stråket finns en stor tillväxtpotential som dock hämmas
            av den undermåliga järnvägsinfrastrukturen. Det är därför positivt
            att svenska Trafikverket och norska Jernbanedirektoratet nu genomför
            en utredning om hur kapaciteten och tillgängligheten kan öka på
            järnvägen Göteborg–Oslo. Denna utredning ska redovisas nu i höst,
            senast den 1 oktober, och bland ge svar på hur en etappvis utbyggnad
            kan ske i stråket. När utredningen presenterats bör regeringen
            skyndsamt fatta beslut om en plan för en utbyggnad av järnvägen
            på den svenska sidan. En utbyggnad brådskar. Därför bör regeringen
            undersöka möjligheterna till inte bara offentlig finansiering
            utan också till del privat finansiering.
          </p>
          <p xml:id="i-BoKmDDsjoFLDTDQEaXBPRY">
            Det bör i sammanhanget också lyftas att sträckan Göteborg–Oslo
            ingår i det av EU utpekade prioriterade järnvägsstråket mellan
            Hamburg och Oslo. Därav kan en järnvägsutbyggnad i stråket till
            stor del finansieras med EU-medel.
          </p>
          <head xml:id="i-WfL3Jhiy9pnJMdurK7ZRGv" type="h2">
            Utveckla den gränsöverskridskridande infrastrukturen
          </head>
          <p xml:id="i-4sdbiWUR9BHeHLD3qWaz2c">
            Att bygga ut hela järnvägssträckan Göteborg–Oslo till dubbelspår
            är ett exempel på ett gränsöverskridande infrastrukturprojekt
            som kan knyta samman Norden men som också tarvar nordiskt samarbete
            för att bli verklighet. Så sent som i juni 2021 riktade riksdagen
            ett tillkännagivande till regeringen om att inom ramen för det
            nordiska samarbetet verka för ett ministerråd för infrastruktur
            och transport. Motsvarande uppmaning har också riktats till de
            nordiska regeringarna från Nordiska rådet. Det är angeläget att
            regeringen följer riksdagens uppmaning och agerar inom Nordiska
            ministerrådet så att ett minister­råd för infrastrukturfrågor
            vid Nordiska ministerrådet kommer på plats. Ska visionen om Norden
            som världens mest integrerade region till 2030 kunna förverkligas
            behöver arbetet med att utveckla den gränsöverskridande infrastrukturen
            i Norden ta fart. Infrastruktur knyter bokstavligt talat samman
            våra länder.
          </p>
          <p xml:id="i-MKJXQmmv6Y6zcyv5yqNa9B">
            Grundläggande för framtagandet av ett bra beslutsunderlag är
            samhällsekonomiska beräkningar. I rapporten Oslo–Göteborg – utveckling
            av järnvägen i korridoren från Jernbaneverket och Trafikverket
            har inte några kvantifieringar gjorts av de samhälls­ekonomiska
            nyttorna med de åtgärder som lyfts i utredningen. Detta enligt
            myndig­heterna på grund av bristande underlag och avsaknad av
            metod för trafikmodellering av gränsöverskridande transporter
            på järnväg. En modell för denna form av trafik­modellering behöver
            skyndsamt tas fram. Att en sådan metod saknas visar på behovet
            av ett utvecklat och fördjupat gränsöverskridande samarbete kring
            järnvägsutveck­lingen. Regeringen bör ta initiativ, exempelvis
            genom uppdrag till Trafikverket att i samarbete med Jernbaneverket
            och de övriga nordiska infrastrukturmyndigheterna utveckla modeller
            för trafikmodellering av gränsöverskridande järnvägstransporter.
          </p>
          <p xml:id="i-KfyfAXEZ2ZnkNexoTogdFV">
            Tidigare stora nordiska infrastrukturprojekt såsom bygget av
            Öresundsbron och nya Svinesundsbron har visat sig mycket lönsamma.
            Avbetalningstiden för projekten har blivit betydligt kortare än
            beräknat och de har starkt bidragit till en ökad ekonomisk aktivitet
            i Öresundsregionen respektive Svinesundsregionen med en fördjupad
            integration av arbetsmarknaderna i respektive region. Framåt krävs
            större investeringar i, och ett förstärkt samarbete kring, den
            gränsöverskridande infrastrukturen i Norden. Regeringen bör verka
            för ett utvecklat samarbete i Norden i syfte att förbättra den
            gränsöverskridande infrastrukturen. Förutom att få på plats ett
            nordiskt ministerråd för infrastruktur och transportfrågor bör
            regeringen överväga att initiera framtagandet av en nordisk infrastrukturplan.
            Bygget av dubbelspårig järnväg mellan Oslo och Göteborg är ett
            konkret och angeläget exempel på hur den gränsöverskridande infrastrukturen
            skulle kunna förbättras och bidra till förverkligandet av visionen
            om Norden som världens mest hållbara och integrerade region. Med
            en dubbelspårig järnväg skulle många vägtransporter kunna flyttas
            över till järnvägen, vilket hade gett mycket stora utsläpps­minskningar
            och samtidigt bidragit till att säkra att kapaciteten på E6 räcker
            till. En dubbelspårig järnväg på hela sträckan Göteborg–Oslo hade
            också mycket påtagligt gjort infrastrukturen i stråket mer robust.
            Dagens stora beroende av en väg, E6, är en påtaglig sårbarhet.
          </p>
          <head xml:id="i-CxxtN9ihk3mor6Db94Cvvs" type="h2">
            Akuta och långsiktiga åtgärder för att utveckla Bohusbanan
          </head>
          <p xml:id="i-M96KpDe8q8xTeeQLM5XzwV">
            Förutom en utbyggnad av Norge/Vänerbanan skulle också en utbyggnad
            av södra Bohusbanan mellan Uddevalla och Göteborg frigöra en mycket
            stor potential för ekonomisk utveckling, avlasta E6 och bidra
            till ett mycket starkare transportsystem i Västsverige. Erfarenheten
            av utbyggnaden av dubbelspåret mellan Öxnered och Göteborg är
            mycket tydlig och mycket god. Utbyggnaden har skapat en större
            arbetsmarknadsregion och kraftigt förbättrat förutsättningar för
            bostadsbyggande. Redan bara några år efter att dubbelspåret stod
            klart hade pendlingen mellan Trollhättan och Göteborg ökat med
            omkring en tredjedel samtidigt som priset på bostadsrätter kraftigt
            hade ökat i Trollhättan, detta enligt Västsvenska Handelskammaren
            som också konstaterar andra positiva effekter av utbyggnaden,
            såsom fler sökande till högskolan.
          </p>
          <p xml:id="i-6fWfdrLUbFdtkZpdfXw53Y">
            Restiden med tåg mellan Uddevalla och Göteborg är idag hela 70
            minuter men skulle genom en utbyggnad till dubbelspår på sträckan
            kunna kortas till 40 minuter. En utbyggnad till dubbelspår skulle
            självfallet inte bara reducera restiden utan också radikalt öka
            kapaciteten och möjligheten till turtäthet. Det behövs för att
            på allvar tillvarata den potential till ökad pendling som redan
            idag finns, liksom för att möta det, tack vare regionens befolkningstillväxt,
            växande resandeunderlaget i stråket. Vidare behövs en ökad kapacitet
            och kortare restider på Bohusbanan för att flytta trafik från
            E6:an, liksom för att göra infrastrukturen genom Bohuslän mindre
            sårbar.
          </p>
          <p xml:id="i-3T3ug2va3HBvfwbwHC5Daq">
            Mot denna bakgrund är det angeläget att se över möjligheterna
            att skyndsamt bygga ut södra Bohusbanan till dubbelspår. Det skulle
            underlätta företagens rekrytering, möjliggöra ökat bostadsbyggande,
            förbättra förutsättningarna för den för Fyrbodal mycket viktiga
            besöks- och turismnäringen, liksom bidra till minskade klimatutsläpp
            från transportsektorn. Allt detta samtidigt som en utbyggnad hade
            bidragit till en mer robust infrastruktur i Bohuslän och i det
            viktiga stråket Göteborg–Oslo.
          </p>
          <p xml:id="i-FEDoCiUbG9wWoHLtA8QrSm">
            Hade södra Bohusbanan varit utbyggd skulle konsekvenserna av
            rådande avstängning av E6 vid Stenungsundsmotet varit mindre.
            Då hade framförallt mycket persontrafik kunnat flyttas från väg
            till järnväg. Det är inte möjligt idag. Extra olyckligt är att
            all tågtrafik mellan Stenungsund och Uddevalla är avstängd fram
            till den 31 mars 2024. Det betyder att det under denna period
            är än mer trafik på E6 än i normalfallet. Avstängningen av tågtrafiken
            beror på att Trafikverket genomför en välbehövlig upprustning
            av sträckan i form av tunnelrenovering, upprustning av kontaktledningar
            samt slipersbyten. Takten i detta upprustningsarbete behöver kortas
            så att tågtrafiken kan återupptas betydligt tidigare än den 1
            april. Det är mycket allvarligt att tågtrafiken på sträckan Stenungsund–Uddevalla
            är avstängd samtidigt som E6 förbi är avstängd. Trafikverket måste
            därför agera och vidta åtgärder för att korta tiden då järnvägen
            mellan Uddevalla och Stenungsund är avstängd. Regeringen bör i
            detta sammanhang se över om Trafikverket behöver ges extra anslag,
            något särskilt regeringsuppdrag eller i övrigt andra förutsättningar
            för att möjliggöra detta.
          </p>
          <p xml:id="i-3Yi7Tvny5A9QkmYFEgTAWx">
            På längre sikt bör möjligheten till utbyggnad av hela Bohusbanan
            till dubbelspår utredas men i ett kortare perspektiv är detta
            inte samhällsekonomiskt försvarbart. Vad som dock brådskar är
            en ordentlig upprustning av norra Bohusbanan, inklusive trädsäkring.
            Bohusbanan i allmänhet och den norra delen i synnerhet är hårt
            drabbad av störningar, bland annat på grund av nedfallande träd
            på ledningar och bana. Banan behöver trädsäkras och standarden
            höjas för att både korta restiden och möjliggöra en mer pålitlig
            trafik med avsevärt färre och mindre förseningar än idag. En del
            arbete har utförts på senare år och ytterligare åtgärder är planerade
            men upprustningen behöver påskyndas för att göra trafiken på banan
            mer pålitlig.
          </p>
          <head xml:id="i-NqTWyyJ4ZPruibAzrNjFBB" type="h2">
            Säkra E6 och annan viktig infrastruktur
          </head>
          <p xml:id="i-LGXqSCTpyZekjUECnkqgvj">
            E6 är en av Sveriges absolut mest trafikerade vägar. En väg av
            oerhört stor regional betydelse. Den är avgörande för att de regionala
            arbetsmarknaderna ska fungera, liksom såväl för godstransporter
            som för att ambulanstransporter och andra samhällskritiska transporter
            snabbt ska komma fram. E6 är nationellt och internationellt oerhört
            viktig. Den knyter ihop Sverige med både Danmark och Norge. E6
            norrut från Göteborg är särskilt viktig för Norge och de svensk-norska
            handelsrelationerna. Göteborgs hamn är inte bara Sveriges största
            och viktigaste hamn utan också Norges. Och det är på E6 som den
            absoluta lejonparten av godsen mellan Göteborgs hamn och Norge
            går, liksom övrigt gods som går på lastbil till och från Norge
            och kontinenten. Jordskredet som skurit av E6 i höjd med Stenungsund
            får således mycket stora konsekvenser för inte bara Sverige utan
            också Norge. Först och främst är stoppet på E6 dock ett mycket
            hårt slag mot Västra Götaland i stort och mot Bohuslän i synnerhet.
          </p>
          <p xml:id="i-VUvueTuMkUu7Eya4L4ixsM">
            Skredet utanför Stenungsund var inte det första allvarliga jordskred
            som drabbade E6 genom Bohuslän utan faktiskt det andra på mindre
            än 20 år. Vid Småröd, utanför Munkedal, inträffade i december
            2006 ett skred som förstörda 500 meter av motorvägen liksom delar
            av järnvägsspåret. Då som nu vid skredet i Stenungsund blev det
            lyckligt­vis inga allvarliga personskador men de ekonomiska konsekvenserna
            blev desto större, särskilt för människor och företag i närområdet.
          </p>
          <p xml:id="i-NA3NQdW1aG6UXhRqp6tLZM">
            Västra Götaland har stora områden med förhöjd skredrisk. Det
            gäller särskilt utmed Bohuskusten och runt Göta älv, detta på
            grund av den stora förekomsten av kvicklera. Det är angeläget
            att utveckla och stärka den geologiska övervakningen för att både
            förhindra och kunna förutse framtida skred. Därför bör regeringen
            se över hur Statens geotekniska institut (SGI) kan stärkas, inte
            minst avseende att kartlägga kvicklera och göra skredriskkartering.
            Detta i syfte att stärka arbetet avseende att förebygga skred­risker
            och framtida skred. SGI spelar nämligen en viktig roll i samhällsplanering
            genom att bland annat granska geotekniska säkerhetsfrågor i planprocesser,
            ge stöd till myndigheter och erbjuda planeringsunderlag. SGI har
            också en nyckelroll i många akuta situationer, såsom när skred
            inträffar. Regeringen bör vidare undersöka hur över­vakningen
            av samhällskritisk infrastruktur kan förbättras och hur varningssystem
            kan utvecklas avseende skred. Att E6 drabbats av två mycket allvarliga
            skred på mindre än 20 år visar med brutal tydlighet att detta
            är en angelägen fråga. Konkret bör regeringen överväga att ge
            SGI, Trafikverket och eventuellt ytterligare myndigheter i uppdrag
            att i samverkan stärka arbetet med besiktning av E6 genom Bohuslän,
            liksom andra vägar, järnvägar och annan viktig infrastruktur i
            områden med förhöjd skredrisk. Detta arbete bör också inbegripa
            att vidta erforderliga åtgärder för att minska risker för skred,
            liksom att utveckla övervaknings- och varningssystem.
          </p>
        </div>
        <div xml:id="i-WUFkEQVgyv6zrjt3TrMGF7" type="signatureBlock">
          <list xml:id="i-FAMr18PbWRjGfDSPCpUxEy">
            <item xml:id="i-CuVueqycgz3Fw8YM1vTezE" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
