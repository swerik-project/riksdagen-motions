<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00306">
  <teiHeader>
    <fileDesc>
      <titleStmt>
        <title>Effektivisering av lotsverksamheten</title>
        <author corresp="i-Q1WPoNtt1578KMfEZ5TLkK">av Betty Malmberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effektivisering av lotsverksamheten</title>
          <idno type="rdwebb">GX02T306</idno>
          <rs type="number">T306</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T306/text</ref>
          <ref type="dokument_url_html">http://data.riksdagen.se/dokument/GX02T306</ref>
          <ref type="dokumentstatus_url_xml">http://data.riksdagen.se/dokumentstatus/GX02T306</ref>
          <ref type="doc">http://data.riksdagen.se/fil/4EF09E22-2902-4A3E-9A90-E99ED1D7DB9B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VkgBB2KVhGLTvubGbtdRRt" type="signed"/>
        <correspContext corresp="i-VkgBB2KVhGLTvubGbtdRRt">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction type="numbering" xml:id="i-RHzio322zyEvBGmCaN2u9u">
          <date when="2009-10-06"/>
        </correspAction>
        <correspAction type="submission" xml:id="i-UgicfmfYWdsqAuN9ynuXpV">
          <date when="2009-10-02"/>
        </correspAction>
        <correspAction type="transfer" xml:id="i-TUAADZW3EGRV5J5hFkftZS">
          <date when="2009-10-01"/>
        </correspAction>
        <correspAction type="assigned" xml:id="i-AZ1Ngx18BUoTujwoTQtCCg"/>
        <correspContext corresp="i-AZ1Ngx18BUoTujwoTQtCCg">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PpxMCDQg2B7KVb6TLF3r93">
            Förslag till riksdagsbeslut
          </head>
          <p xml:id="i-24h3Ek8gA4jCctCUUrRh21">
            Riksdagen tillkännager för regeringen som sin mening vad som
            anförs i motionen om behovet av en översyn av lotsavgifternas
            konstruktion och lotsplikten.
          </p>
        </div>
        <div type="motContent">
          <head type="h1" xml:id="i-YYy5KkEBBJbpYhFs6SoBwp">
            Motivering
          </head>
          <p xml:id="i-ESNzmqA2EDBd2faXcsRTX7">
            Kostnaderna för den statliga lotsverksamheten har under en lång
            rad år ökat kraftigt, vilket har medfört ökade logistikkostnader
            och försämrad konkurrenskraft såväl för landets industri och näringsliv
            som för den svenska hamnnäringen. Det är effekter som inte kan
            betraktas som vare sig närings- eller regionalpolitiskt eftersträvansvärda.
          </p>
          <p xml:id="i-JeePTeZFiwE7aaGkmfnLUz">
            Lotsavgifterna bidrar vidare till att påverka konkurrensneutraliteten
            mellan svenska hamnar negativt. En trolig konsekvens av avgiftssystemets
            utformning är nämligen att rederier och transportköpare väljer
            kustnära hamnar, vilket innebär att inlandshamnar med väl fungerande
            intermodala lösningar kan missgynnas även om det är de hamnarna
            som bäst bidrar till ekonomiskt och miljömässigt hållbara transporter.
          </p>
          <p xml:id="i-QC9ejoCJYfWTBXsh1bCGbW">
            Lotsavgiftssystemet bör därför ändras så att den styr mot ett
            långsiktigt hållbart svenskt transportsystem, det vill säga att
            det ska bidra till utvecklingen av terminalpunkter i nära anslutning
            till stora konsumtions- och produktionsområden och som har en
            väl utbyggd intermodalitet.
          </p>
          <p xml:id="i-GUmDXisxUpM52QgRGo4i1F">
            Att ständigt belasta kunderna, det vill säga transportköparna,
            med ökade lotskostnader är i längden inte möjligt. Liksom framhålls
            i Lotsutredningens slutbetänkande (SOU 2008:53) finns såväl behov
            som potential att effektivisera lotsverksamheten, där en översyn
            av avgiftssystemet för lotsverksamheten är en väsentlig åtgärd.
            Det finns också goda skäl att förändra kriterierna för lotsplikt
            samt lotsledernas längd, med hänsyn till den ökade kompetensen
            och teknikutvecklingen inom sjöfarten. Vidare är förslaget att
            hamninnehava re efter tillstånd ska kunna överta lotsningsverksamhet
            ett steg mot en avreglering som bör främja effektiviteten.
          </p>
          <p xml:id="i-BxRyKfaMbowqaDK8TUwj5W">
            Dagens regelverk beträffande lotskrav som från fartygsteknisk
            synpunkt endast baseras på längd, bredd och djup är alldeles för
            stelbent och kan med alternativa metoder göras mer flexibelt och
            representativt. Det är viktigt att kriterierna för lotsplikt förändras
            till att utgå från rådande kompetens- och tekniknivå. En hög kompetens
            på ett välutrustat fartyg med god manöverförmåga bör istället
            kunna medges dispens från kravet på lotsplikt oavsett fartygets
            storlek.
          </p>
          <p xml:id="i-PYhHJu81qyUvGQTMJxsJ8H">
            Flexiblare lotskrav är också möjligt att nå genom en ökad användning
            av tekniska hjälpmedel, där ett intressant och relevant område
            att vidareutveckla är VTS-centralerna (Vessel Traffic Service),
            så att möjlighet ges till fjärrlotsning.
          </p>
          <p xml:id="i-DYx4i7W6RSD3YRcetvMcYV">
            Som representant för Östergötlands län har jag kunnat konstatera
            att regionens import- och exporthamn i Norrköping är ett tydligt
            exempel på en hamn som har många av de fördelar som eftersträvas
            i det svenska transportsystemet, men som drabbas hårt av lotsverksamhetens
            utformning. Jag ser med glädje på den breddning och fördjupning
            som nu ska utföras i farleden till Norrköpings hamn, vilket kommer
            att förbättra säkerheten och tillgängligheten till hamnen. Rimligt
            vore att dessa åtgärder som höjer farledens status också kommer
            att innebära lättnader i lotsplikten.
          </p>
          <p xml:id="i-HkENMud6rRNSQRWSx9ev31">
            Mot bakgrund av bristerna i dagens lotssystem är det min förhoppning
            att riksdagen slår fast betydelsen av att prioritera förändringsarbetet
            inom lotsningsverksamheten. Med anledning av den pågående utbyggnaden
            av farleden till Norrköpings hamn, så bör det sjötrafikområdet
            vara en mycket intressant plats för att analysera och tillämpa
            kompetens- och teknikbaserade kriterier för lotsning och möjligheterna
            att tillämpa ny teknik såsom fjärrlotsning i lotsverksamheten.
          </p>
        </div>
        <div type="motSignatures">
          <list>
            <item xml:id="i-BQRYh7PiXG6Fpz4ZXPfMQX" who="i-Q1WPoNtt1578KMfEZ5TLkK">
              Betty Malmberg (m)
            </item>
          </list>
        </div>
      </div>
    </body>
  </text>
</TEI>
