<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00719">
  <teiHeader>
    <fileDesc>
      <titleStmt>
        <title>om fosterskador till följd av alkoholmissbruk</title>
        <author>av Hans Lindblad m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om fosterskador till följd av alkoholmissbruk</title>
          <idno type="rdwebb">G102719</idno>
          <rs type="number">719</rs>
          <ref type="dokument_url_text">http://data.riksdagen.se/dokument/G102719/text</ref>
          <ref type="dokument_url_html">http://data.riksdagen.se/dokument/G102719</ref>
          <ref type="dokumentstatus_url_xml">http://data.riksdagen.se/dokumentstatus/G102719</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-W4KsfSh6dCbjCcJdxiZwL</idno>
            <name>MARGARETA ANDRÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2d337P4NYWXmrZLwSdunTj" type="signed"/>
        <correspContext corresp="i-2d337P4NYWXmrZLwSdunTj">
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-W4KsfSh6dCbjCcJdxiZwL"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__719/mot_197778__719-001.pdf"/>
      <fw xml:id="i-VwLiZJdA9An8NfvAZNcSRY">
        Mot. 1977/78:719 8
      </fw>
      <div xml:id="i-BiL5RDrRyXcESYqpQbUKVi" type="motHeader">
        <div xml:id="i-V4Fz7P6rF1w2JmMNTmbs1q" type="motTitle"/>
        <div xml:id="i-LCtkGPePdW5Bxp7WQiArQB" type="motSubmissionInfo"/>
      </div>
      <div xml:id="i-K9XMHdT5yWzsQBTAj1qrWH" type="motBody">
        <div xml:id="i-F7ME27iV1SJjCAsaeLRkd2">
          <p xml:id="i-VeWpzAoTL4r3jU29yVjDVk">
            Motion
          </p>
          <p xml:id="i-6xk7qg8K5cjuqCy9JcE9wD">
            1977/78:719
          </p>
          <p xml:id="i-54szVzy7zVKbFzcXemqwS2">
            av Hans Lindblad m. fl. om fosterskador till följd av alkoholmissbruk
          </p>
          <p xml:id="i-WXYxTqFQXtX9iBCVekJohv">
            Vid läkarstämman i slutet av år 1977 redovisades att årligen
            föds i vårt land ungefär 400 barn med skador som beror på moderns
            alkoholförtäring. Av dessa 400 fosterskadade barn har omkring
            100 grava skador. Barnen som skadats av alkohol blir kortväxta
            och knubbiga med typiska ansiktsdrag. De växer dåligt, har försenad
            psykisk utveckling och har ofta medfödda hjärtfel eller andra
            missbildningar. På läkarstämman betecknades dessa skador som jämförliga
            med en årlig neurosedynkatastrof. I neurosedynskandalen stod läkemedelsindustrin
            för förgiftningen, och fördömandena var — med all rätt — obarmhärtiga.
            Upprördheten — och solidariteten — när det gäller alkoholskador
            har inte alls samma dimensioner. Var tionde svensk man uppvisar
            alkoholskador, redovisades vidare på läkarstämman. Man räknar
            med att det på 1980-talet kommer att finnas 0,8-1,2 miljoner alkoholmissbrukare
            i Sverige. Dessa prognoser om starkt tilltagande alkoholskador
            kommer från medicinska forskningsrådets programplan för forskning
            om beroendeframkallande medel. Bland ungdomar dricker numera flickor
            lika mycket som pojkar, och vi kan alltså vänta en kraftigt ökad
            procent alkoholmissbrukare bland kvinnorna. Tidigare drack männen
            omkring fyra gånger så mycket som kvinnorna. Flera kvinnor som
            dricker alkohol betyder ökat antal fosterskadade barn.
          </p>
          <p xml:id="i-NXLNDqDjdpDkH3mVrf6ouu">
            Årlig neurosedynkatastrof!
          </p>
          <p xml:id="i-L8CffrFV9k7Daq27SvSdf3">
            I Dagens Nyheter kommenterade Svante Nycander de alkoholframkallade
            fosterskadorna på detta sätt:
          </p>
          <p xml:id="i-7KX6wAqavQjKUrhCoNbAKN">
            Fosterskador av mödrars alkoholförtäring har rapporterats i internationell
            litteratur sedan slutet av 60-talet. Vid läkarstämman uppgavs
            att det i Sverige föds omkring 400 alkoholskadade barn om året.
            Det är en tragedi jämförbar med neurosedynkatastrofen, hävdade
            professor Harry Boström. Vetenskapen om dessa skador utlöser inte
            något handlande från ansvariga myndigheter. Förlamningen förefaller
            total och bortom all bot. I rapporterna från läkarstämman talas
            om mödrars ”alkoholmissbruk”, som om sättet att dricka vore avgörande.
            Skadorna vållas sannolikt av att fostret förgiftats av alkohol,
            som överförs från modern via blodet. För fostret är det betydelselöst
            om giftet intagits i socialt accepterade former eller inte. Inget
            säger att alkohol är oskadligt för fostret i måttliga doser. Tron
            att skador vållas bara av ”missbruk” ingår i det system av felaktiga
            föreställningar som tjänar att vidmakthålla den allmänna liknöjdheten
            och overksamheten.
          </p>
          <pb facs="riksdagen-motions-pdf/data/197778/mot_197778__719/mot_197778__719-002.pdf"/>
          <p xml:id="i-7z19v1P5izKdbQ4XMq7Lbq">
            För drygt två år sedan skrev Åke Wredén ungefär detsamma i en
            artikel i Arbetaren under rubriken ”Neurosedyn, sprit och dubbelmoral”:
          </p>
          <p xml:id="i-LY6ZUk587UT1xjg1dX8ttQ">
            Tänk den hårresande tanken, att vi skulle drabbas av en ny neurosedyn-
            katastrof: Att tiotals eller hundratals barn skulle födas med
            obotliga skador, orsakade av någon kemisk substans i ett livsmedel
            eller ett läkemedel. Du kan väl föreställa Dig de svarta helsidesrubrikerna,
            skadeståndsproces- serna, vågen av vrede bland väljare och politiker,
            det omedelbara förbudet mot det farliga ämnet. Ja, så måste reaktionen
            bli om neurosedynkatastrofen upprepas, eller . . . måste den inte
            det? Nej, vi har nyligen fått visshet om en ny neurosedynkatastrof!
            Märkte Du något? Kanske, om Du är en noggrann tidningsläsare,
            det har varit några notiser i bladen. Men i stort sett tycks samhället
            ha tagit beskedet med stor fattning. De drabbades mödrar är ju
            ena mindervärdiga existenser som varje rättstänkande svensk ser
            ner på. Och det farliga preparatet är ju den kära spriten —den
            dryck som kräftor kräva. Därför är det bäst att göra ett undantag.
            En och annan fosterskada är den nuvarande alkoholpolitiken värd.
            I den stora konkursen är det ändå inte så mycket. Dödsoffer, några
            tusen om året eller så, är en kostnad för spriten som samhället
            lärt sig att acceptera. Alltnog: I Göteborg har man undersökt
            52 barn, födda av alkoholskadade mödrar. 32 hade fosterskador,
            både fysiska och psykiska: Förlamningar, hjärtfel, små hjärnor
            och dålig motorik. I USA publicerades 1974 en undersökning av
            23 alkoholskadade gravida kvinnor. 17 procent av fostren dog före
            födseln. 44 procent föddes mentalt skadade, 32 procent fysiskt
            missbildade: För litet huvudomfång, deformerade könsorgan, lågt
            blodtryck. Forskarna följde barnen i sju år efter födseln, men
            under denna tid kom de -— fysiskt och psykiskt — inte i kapp sina
            jämnåriga. Nykterhetsrörelsen har länge verkat för folkhälsan
            genom att söka förmå människor att avstå från alkoholförtäring.
            Man utgick från de skrämmande erfarenheterna av hur alkohol bröt
            ned människor, gav lidande, sjukdom, tidig död och svåra påfrestningar
            för familjens övriga medlemmar. Argumenten från nykterhetsrörelsen
            har rimligen fått ökad tyngd allt- eftersom åren gått. Genom socialpolitiska
            insatser och genom förbättrat välstånd har andra orsaker till
            sociala problem kunnat minskas, och relativt har därför alkoholen
            fått ökad betydelse som nedbrytande kraft. Alkohol-
          </p>
          <p xml:id="i-6ZfviLjffMnELEbGdb4Pq8">
            problemet framstår som vårt svåraste sociala problem.
          </p>
          <p xml:id="i-QWEW5RB8pzGLB3quHmQ3Xk">
            Ökad medvetenhet
          </p>
          <p xml:id="i-7bkv4jFKin4UpLMiUYWATh">
            Under senare år har människors medvetande om gifter ökat kraftigt
            genom rapporter om risker i yttre miljö, arbetsmiljö och livsmedel.
            En rad skärpningar i lagstiftningen har vidtagits även mot risker
            som beräknas ge något eller några tiotal dödsfall per år. Det
            är ytterst värdefullt att dessa insatser gjorts. Men inget av
            de gifter mot vilka lagstiftningen satts in har tillnärmelsevis
            åstadkommit så många årliga dödsfall och sjukdomar som alkoholen
            — beskriven på detta sätt är alkoholen det särklassigt farligaste
            giftet
          </p>
          <pb facs="riksdagen-motions-pdf/data/197778/mot_197778__719/mot_197778__719-003.pdf"/>
          <fw xml:id="i-Tsg4BURV1fXh3pBgAq6Far">
            Mot. 1977/78:719 2
          </fw>
          <p xml:id="i-6FtqaHFcwdvb77nHiM4nda">
            i vår miljö. Detta är inget skäl för att tycka att andra åtgärder
            gått för långt — men nog är det en ständig och stor påminnelse
            om att insatserna för att minska alkoholskadorna behöver bli långt
            mer omfattande än hittills. En kraftsamling bör göras för att
            förebygga alkoholskador, alltså att minska alkoholkonsumtionen.
            Riksdagens alkoholpolitiska beslut år 1977 gav för första gången
            en målsättning för alkoholpolitiken, nämligen att minska den alltför
            höga alkoholkonsumtionen. Riksdagen har därmed förpliktat sig
            att vidta motåtgärder i varje läge som detta mål synes hotat.
            Genom skattein- strument och upplysning måste extra insatser göras
            i varje läge då alkohol- konsumtionen visar tecken att öka. Underlåter
            statsmakterna att göra sådana insatser framstår 1977 års alkoholpolitiska
            beslut som en humbug, en målsättning som inte var allvarligt menad.
            Vi utgår från att riksdagen menade allvar. I takt med ett ökat
            miljömedvetande och ökad kunskap om vådorna av gift i människokroppen
            bör rimligen förståelsen för ett alkoholfritt levnadssätt öka.
            Fler människor än någonsin är numera aktivt engagerade mot gifter
            och föroreningar. Att insatserna mot alkoholkonsumtionen inte
            ännu uppfattas som en del av insatserna för en bättre livsmiljö
            har väl sin förklaring i den vulgära och fnissande attitydbildning
            som sedan länge omger svensk alkoholförtäring. Inget annat gift
            bärs upp av så massiv propaganda och så starkt tryck på kamrater
            och omgivning. Att dricka sprit och vin är sällan tecken på individuellt
            val utan i stället på kollektivt tvång.
          </p>
          <p xml:id="i-BvQj53XYXMQSzNdWr38w4j">
            Alkoholfria ”öar”
          </p>
          <p xml:id="i-V5Gq3yQDXvEtAC4rSjzip1">
            Man kan ställa frågan om det är möjligt att i ett samhälle med
            alkoholförtäring i så många sammanhang som i det svenska verkligen
            kunna hålla ett antal ”alkoholfria öar”. Nykterhetsrörelsens medlemmar
            och andra människor som frivilligt avstår från alkohol utgör av
            eget val en sådan grupp, och genom ökat miljömedvetande bör denna
            grupp ha möjligheter att växa. Det står var och en fritt att välja
            en alkoholfri livsföring. Men problemen kommer in när det gäller
            att skapa och vidmakthålla de övriga ”alkoholfria öar” som samhället
            i stort önskar, trots en betydande allmän alkoholkon- sumtion.
            Den första gruppen gäller barna- och ungdomsåren. De politiska
            besluten har sedan många årtionden utgått från att det gäller
            att förhindra alkohol- konsumtion i låga åldrar. Men tyvärr måste
            konstateras att även omfattande alkoholbruk förekommer långt ned
            i åldrarna. Den andra gruppen gäller trafiken. Att köra bil, andra
            fordon eller över huvud agera i trafiken när man är alkoholpåverkad
            ger kraftigt ökade olycksrisker. En kanadensisk undersökning gav
            nyligen resultatet att en pojke som kör bil trots att han är i
            lagens mening onykter löper 165 gånger så stor risk som genomsnittsbilisten
            att bli dödad i en trafikolycka. Den tredje gruppen gäller arbetslivet.
            I många arbeten kan även små
          </p>
          <pb facs="riksdagen-motions-pdf/data/197778/mot_197778__719/mot_197778__719-004.pdf"/>
          <fw xml:id="i-H6npdGkGMK4cfZppFyp2iz">
            Mot. 1977/78:719 10
          </fw>
          <p xml:id="i-WAmxRJF8ZXJTwdsRQ5NGLA">
            alkoholmängder ge kraftigt ökade olycksfallsrisker. I strävan
            efter en bättre arbetsmiljö är det självfallet av stor vikt att
            minska dessa risker. Den fjärde gruppen gäller redan alkoholskadade.
            Det är ett självklart krav att man måste kunna erbjuda sådana
            miljöer att en alkoholskadad inte skall behöva utsättas för risken
            att bli erbjuden alkohol bara för att han eller hon t. ex. ämnar
            äta eller delta i ett samhälleligt evenemang. Här ligger ett av
            flera skäl till att det måste betraktas som självklart att stat,
            landsting och kommuner alltid tillämpar spritfri representation.
            (Ett annat självklart skäl är att så länge statliga eller kommunala
            organ bjuder alkohol på skattebetalarnas bekostnad kan det aldrig
            framstå som trovärdigt om samma organ säger sig vilja motverka
            alkoholskador.) Det är nu hög tid att inför opinionen verka för
            ännu en ”alkoholfri miljö” utöver barnaåren, trafiken, arbeten
            med olycksfallsrisker samt miljön för alkoholskadade. Det gäller
            alltså kvinnor under graviditet. Man kan uttrycka det på ett annat
            sätt. Finns enighet om att man inte skall ge alkohol till spädbarn
            och andra barn, då bör det vara lätt att också övertyga om att
            man inte heller skall utsätta foster för ett gift som ger risker
            för obotliga skador.
          </p>
          <p xml:id="i-DNq6E41kVPoAxDQV647y6r">
            Offensiv upplysning
          </p>
          <p xml:id="i-TjqFgu8kvPuCnhLEkakxVz">
            Man bör starta en upplysningskampanj med temat att varje gravid
            kvinna bör avhålla sig från alkoholförtäring. (Satsen måste formuleras
            så, ty ännu finns inga ”gränsvärden” som gör det möjligt att laborera
            med kvantiteter på ett sätt ungefär som när det talas om vad som
            ryms inom ramen för gällande trafiknykterhetslagstiftning.) Upplysning
            om risken för fosterskador av alkohol bör meddelas genom skolan,
            mödrahälsovården, hälsovården i övrigt eller på annat sätt. Men
            därmed kan samhället inte anse sig ha skyfflat över hela problemet
            på de unga kvinnorna. Ren anständighet borde dock kräva att dessa
            unga kvinnors omgivning också tar sitt ansvar genom att under
            den tid graviditeten varar avstå från alkohol. Eftersom vi vet
            att alkoholsedan ofta är en fråga just om kollektivt tvång bör
            man söka gehör för tanken att familjen och kamratkretsen helt
            avstår från alkohol när någon i kretsen är gravid. Det torde vara
            det enklaste sättet att undvika att kvinnor trugas eller frestas
            att följa de andra i alkoholförtäring. Skulle detta vara en uppoffring
            från de gravida kvinnornas och deras omgivnings sida? Ja, i den
            meningen att handlandet skulle styras av omtanken mot andra, nämligen
            de kommande barnen. Att skydda barn brukar dock inte kallas ”uppoffring”.
          </p>
          <pb facs="riksdagen-motions-pdf/data/197778/mot_197778__719/mot_197778__719-005.pdf"/>
          <fw xml:id="i-GTQumAGpmZTPwn2dUqWpDG">
            Mot. 1977/78:719 1
          </fw>
          <p xml:id="i-95ciCr7qfdB9pQSzTeRkY9">
            Att som nu och hittills acceptera en år från år rullande ny neurosedynka-
            tastrof är ovärdigt ett mänskligt samhälle. Riksdagen bör klart
            säga ut att den vill ha insatser för att minska fosterskador orsakade
            av alkohol.
          </p>
          <p xml:id="i-3jJKYeRA4oCyrYKqCXthgP">
            Hemställan
          </p>
          <p xml:id="i-SGvBrS2y65154wh9DSNDnf">
            Med hänvisning till ovanstående hemställs att riksdagen hos regeringen
            begär snabbt förslag om insatser för att ge sådan upplysning att
            fosterskador till följd av alkohol kan förebyggas.
          </p>
          <p xml:id="i-EakiqMYQLv636Cmb4jpuBb">
            Stockholm den 24 januari 1978
          </p>
          <p xml:id="i-PcCv5cyiZHYdVNFrjbYdeh">
            HANS LINDBLAD (fp) MARGARETA ANDRÉN (fp) ELVER JONSSON (fp)
          </p>
        </div>
      </div>
    </body>
  </text>
</TEI>
