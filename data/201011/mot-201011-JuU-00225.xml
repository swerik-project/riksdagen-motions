<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00225">
  <teiHeader>
    <fileDesc>
      <titleStmt>
        <title>Försöksverksamhet med tv-sända rättegångar</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försöksverksamhet med tv-sända rättegångar</title>
          <idno type="rdwebb">GY02Ju225</idno>
          <rs type="number">Ju225</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju225/text</ref>
          <ref type="dokument_url_html">http://data.riksdagen.se/dokument/GY02Ju225</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju225</ref>
          <ref type="doc">http://data.riksdagen.se/fil/0B033B67-9B85-401D-B4D5-063CDCB933D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TvsBhZg7gNWHMqyQXVoSg1" type="signed"/>
        <correspContext corresp="i-TvsBhZg7gNWHMqyQXVoSg1">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-LoK4aZSxHmCpXmAvJLWPs4" type="numbering">
          <date when="2010-10-28"/>
        </correspAction>
        <correspAction xml:id="i-6ZJAhCaJbQVRcQNt56TJoD" type="submission">
          <date when="2010-10-25"/>
        </correspAction>
        <correspAction xml:id="i-LL5hQYpXjhX5NAmv4kbC1g" type="transfer">
          <date when="2010-10-25"/>
        </correspAction>
        <correspAction xml:id="i-CwREG889nQ7Cev6kcX3fDw" type="assigned"/>
        <correspContext corresp="i-CwREG889nQ7Cev6kcX3fDw">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5XbKVCvtK7FjLn5nEdYZ8T">
            Förslag till riksdagsbeslut
          </head>
          <list style="ol">
            <item xml:id="i-Pno7Y8JcDP97CrzW9QFZGS">
              Riksdagen tillkännager för regeringen som sin mening vad som
              anförs i motionen om behovet av en försöksverksamhet med tv-sända
              rättegångar.
            </item>
            <item xml:id="i-QThcy5TSMvj9S63FR5ZQbj">
              Riksdagen tillkännager för regeringen som sin mening vad som
              anförs i motionen om att avskaffa det generella fotograferingsförbudet
              i våra domstolar.
            </item>
          </list>
        </div>
        <div type="motContent">
          <head xml:id="i-Kwy1WStuqW4YUMrs9bcJKA" type="h1">
            Motivering
          </head>
          <p xml:id="i-66wJzWew4f2boQs8nHQzHP">
            I samma ögonblick som åtal väcks blir polisens förundersökningar
            offentliga, inklusive polisens videoinspelade förhör med misstänkta.
            Dagen då Anders Eklund åtalades för mord och våldtäkt på Engla
            Höglund och Pernilla Hellgren, kunde därför svenska folket i Aktuellts
            21-sändning se och höra Eklund erkänna mordet på Hellgren. När
            SVT sedan rapporterade från själva rättegången tvingades samma
            tv-tittare hålla till godo med teckningar på Eklund och ljudupptagningar
            från rättssalen. Det är en ordning som för den intresserade allmänheten
            måste ha tett sig svårbegriplig.
          </p>
          <p xml:id="i-J7jBs9UpJpQw2Kqh3GJFZ6">
            Förklaringen till att medborgarna förvägras ta del av foton och
            filmer från rättegångssalarna är att det sedan över 60 år råder
            fotograferingsförbud i domstolar. Men efter decennier av tekniska
            landvinningar och av riksdag och regering genomförda reformer
            har fotograferingsförbudet blivit alltmer otids-enligt. Förbudet
            omöjliggör full öppenhet och insyn och utgör därmed också grogrund
            för misstroende från allmänhetens sida om hur rättskipningen går
            till i våra domstolar.
          </p>
          <p xml:id="i-A3CEWd8p7tv3b17hm95ZFn">
            En förhandling vid domstol ska vara offentlig lyder huvudregeln
            i 5 kap. 1 § rättegångsbalken. Allt för att medborgarna själva
            ska kunna bedöma och granska domstolsmakten. Men ett stort och
            allvarligt hinder för principen om öppenhet i domstolarna är att
            bara ett begränsat antal åhörare får plats i rättssalen. I mer
            uppmärksammade mål tar stolarna inte sällan slut efter att anhöriga
            och medier intagit sina platser. Detta med följden att allmänheten
            får vända i dörren. I praktiken blir därmed mediernas filtrerade
            och ofta dramaturgiskt utformade rapportering styrande för hur
            rättegången uppfattas och därmed också för människors förtroende
            för domstolarna.
          </p>
          <p xml:id="i-8LjjiUPRiuhtgLgvJJrH6P">
            Det enda riktigt effektiva sättet att säkerställa verklig insyn
            i den dömande verksamheten är att statsmakterna accepterar tv-sända
            rättegångar. Sedan bör det naturligtvis ankomma på domstolarna
            att från fall till fall och på objektiva grunder avgöra om rättegången
            ska tv-sändas. En sådan reform kan inte göras omedelbart utan
            förutsätter att ett antal juridiska och praktiska frågor löses.
            Därför bör en översyn påbörjas med sikte på att först inleda en
            försöksverksamhet med denna inriktning. I det sammanhanget kan
            inspiration hämtas från våra grannländer Norge, Finland och Danmark,
            där tv-sändningar från rättegångar redan förekommer.
          </p>
          <head xml:id="i-TMd1xTD3t2jmBkj7ibPmcr" type="h2">
            Ompröva fotograferingsförbudet
          </head>
          <p xml:id="i-TWwjKiwjNQQNC7fSYu7na5">
            För att tv-sända rättegångar ska kunna bli verklighet måste det
            generella bildupptagnings- och överföringsförbudet i 5 kap. 9
            § rättegångsbalken upphävas. Förbudet var ifrågasatt redan när
            det infördes för över 60 år sedan. Motivet var att den tidens
            fotoblixtar orsakade rök och knallar samt att fotograferandet
            antogs orsaka den åtalade onödigt lidande. Det första motivet
            är uppenbart överspelat i dag. Det andra är också svagt med tanke
            på att domstolarna själva skulle ha makten över kamerorna och
            själva bestämma om rättegången ska tv-sändas, det vill säga att
            domstolarna hela tiden ska ha möjlighet att med hänsyn till omständigheterna
            i det enskilda fallet förbjuda eller inskränka fotografering och
            filmning i rättssalen.
          </p>
          <p xml:id="i-M9qtmWVwCtCSmvCDb5Zd16">
            Ett färskt exempel på att fotograferingsförbudet är överspelat
            bjöd Jönköpings tingsrätt på tidigare i höst. På grund av det
            stora intresset för bedrägerirättegången mot Habo Finans, för
            övrigt det största ekobrottmålet i Sverige någonsin med närmare
            800 målsägande, beslutade tingsrätten att hyra en aula på biblioteket.
            Därifrån kan den rättsintresserade eller bara nyfikna allmänheten
            följa förhandlingarna via storbildsskärmar.
          </p>
          <p xml:id="i-Ca49k8f1DAtjZFG33tDk1n">
            Arrangemanget i Jönköping kan uppfattas som ett kreativt trixande
            från tingsrättens sida att lösa platsbristen i rättssalen. Allt
            i det goda syftet att leva upp till principen om att rättegångar
            som huvudregel ska vara offentliga. Storbildssändning av rättegångar
            har förekommit även tidigare i mycket uppmärksammade mål, trots
            att arrangemanget är svårt att förena med det 60 år gamla fotograferingsförbudet.
          </p>
          <p xml:id="i-CdGNCkFxW7xA2BsbiQZHaj">
            Sedan några år gäller att bild och ljud från förhandlingarna
            i framför allt tingsrätterna tas upp på band. Om domen överklagas
            spelas förhören med tilltalade, brottsoffer, vittnen, experter
            och andra förhörspersoner upp under hovrättsförhandlingarna. Upptagningarna
            finns tillgängliga i digital form och kan begäras ut av såväl
            parterna som medier och privatpersoner. Det kom knappast som någon
            överraskning att en part i ett mål ganska snart efter reformen
            lade ut tingsrättens filmade förhör med honom själv på nätet.
            Därefter kunde vem som helst titta på rättegångsfilmen i sin egen
            dator och även sprida filmen vidare. Också det exemplet visar
            på det orimliga i att hålla fast vid det sedan länge överspelade
            fotograferingsförbudet.
          </p>
          <head xml:id="i-CmWPjkcrpQAap9JCs6jdhm" type="h2">
            Förtroende förutsätter insyn
          </head>
          <p xml:id="i-YLSqWWM2hNsikayBpRaY3G">
            Varje gång en domstol meddelar en dom som går på tvärs med vad
            som brukar kallas det allmänna rättsmedvetandet naggas folks förtroende
            för domstolarna i kanten. Ibland är det lagstiftningen som inte
            är i fas med människors rättsuppfattning. En vanlig orsak till
            detta är folk inte vet vad som faktiskt har hänt under rättegången
            och vilket material som domstolen har grundat sitt avgörande på.
          </p>
          <p xml:id="i-8F6kgD83DjihoFZwhc5bhc">
            En friande dom i ett brottmål kan uppfattas som upprörande av
            en ej initierad allmänhet, men te sig fullt begriplig för den
            som har följt rättegången och själv kunnat iaktta att åklagarens
            vittnen gjorde ett osäkert intryck.
          </p>
          <p xml:id="i-HRUyCwkAphoAeYhFR5RqDw">
            Generellt sett finns det skäl att tro att ökad kunskap i detta
            fall inhämtad genom att följa rättegångar på tv också leder till
            ökat förtroende. För att rättsväsendet ska åtnjuta förtroende
            räcker det inte att rättvisa skipas, allmänheten måste också kunna
            se att så sker.
          </p>
          <p xml:id="i-HU45bV3UFTLkirajEuvBGW">
            Misstankar kan finnas att domstolen har fallit undan för tillfälliga
            opinioner eller för mer eller mindre uttalade önskemål från statsmakternas
            sida.
          </p>
          <p xml:id="i-RiYDM5tkYG95LLKoiPFHDh">
            Det är inte givet att varje särskilt tv-sänd rättegång skulle
            stärka förtroendet för rättsväsendet. Om domare, nämndemän, advokater
            och åklagare missköter sig blir förhållandet snarast det motsatta.
            I så fall är det naturligtvis bra att missförhållandena avslöjas,
            vilket i sig är ett argument för tv-sända rättegångar.
          </p>
          <head xml:id="i-CbMLsTUapicRsxAigVfBbj" type="h2">
            Omsorgen om förhörspersoner förblir intakt
          </head>
          <p xml:id="i-6mduiSA4nZjcQo5Lw5jE28">
            Den vanligaste invändningen mot tv-sända rättegångar är att målsägande
            och vittnen skulle bli nervösa och känna sådan psykisk press att
            de skulle lämna en sämre berättelse, och därmed försvåra utredningen
            i målet. Den risken finns. Men den är normalt sett av ganska marginell
            betydelse i förhållande till den anspänning som en rättegång under
            alla förhållanden innebär för en person som under hot om vite
            och polishämtning blir kallad att infinna sig i domstol. Om risken
            i något fall skulle vara mer påtaglig ska ju domstolen alltid
            kunna besluta att förhöret inte ska tv-sändas. Likaså ska möjligheten
            att hålla förhandlingar bakom stängda dörrar naturligtvis finnas
            kvar precis som i dag även om fotoförbudet mjukas upp.
          </p>
          <p xml:id="i-Q1rZ6mJDnFwW8YXeXppdub">
            Ett annat skäl som brukar åberopas mot tv-sända rättegångar är
            risken att kränkande eller brottsliga uttalanden offentliggörs
            via tv-mediet. Inte heller det argumentet väger särskilt tungt.
          </p>
          <p xml:id="i-PZn1PD9VNjAVLWsfDKaMpt">
            Skulle domstolen bedöma att det finns en sådan risk finns tekniska
            möjligheter att tv-sända med viss tidsfördröjning så att de förgripliga
            uttalandena kan rensas bort.
          </p>
          <p xml:id="i-X7YHgf4M8k6jszbL4RaUAP">
            Problematiken är dessutom inte ny. Vid radiosända inslag från
            rättegångar finns redan i dag exakt samma risk, vilket inte har
            medfört några större hanteringssvårigheter för vare sig Sveriges
            Radio, domstolarna eller parter.
          </p>
          <p xml:id="i-Mcr9BoSStnYAdRVKXLr89g">
            I sammanhanget kan nämnas att Krigsförbrytartribunalen i Haag
            lägger ut alla förhandlingar på Internet för fri direktsändning
            i tv, allt för att säkerställa största möjliga insyn och öppenhet.
            För att tribunalen samtidigt ska kunna hantera eventuella redigeringsbehov
            som betingas av sekretesskäl eller av omsorg om brottsoffer och
            andra förhörspersoner läggs förhandlingarna ut med 30 minuters
            fördröjning. Vittnen som är i behov av skydd får vanligen sina
            röster och ansikten förvrängda genom teknisk manipulation.
          </p>
          <p xml:id="i-5CFhWNfUJ8iMgCdNTKWQEj">
            I Norge gäller som huvudregel i brottmål ett förbud mot ljud-
            och bildupptagning för radio och tv. Men till skillnad från i
            Sverige är förbudet inte absolut. Domstolar kan medge undantag
            om den åtalade samtycker. Om samtycke saknas kan rättens ordförande
            ändå besluta att tv-sända rättegången. Detta under förutsättning
            att rättegången är av särskilt intresse eller att andra särskilda
            skäl föreligger samt att behandlingen av rättssaken inte kommer
            att påverkas negativt.
          </p>
          <p xml:id="i-96bckdFff3zsX6rHigfEUD">
            För att kunna upprätthålla ordningen även när tv-kameror tillåts
            i rättssalen kan norska domstolar besluta att bara tillåta stationära
            kameror, riktade mot domstolens professionella aktörer (domare,
            åklagare och advokater). Genom denna ordning har man på ett enkelt
            och effektivt sätt undanröjt risken för att rättegången förvandlas
            till en medial cirkus.
          </p>
          <head xml:id="i-4CQAvJXAhLp1AJjxvyp8H9" type="h2">
            Riksdagens tv-sända debatter kan stå modell
          </head>
          <p xml:id="i-75wooJEWUnjDKUzmQeMu5e">
            Enligt samstämmiga uppgifter från riksdagens utredningstjänst
            och SVT Forum tv-sändes mellan 70 och 75 procent av riksdagens
            debatter under riksmötet 2009/10.
          </p>
          <p xml:id="i-2fnDUmbrArCeFku9vvGPhH">
            Det finns inga exakta uppgifter på tittarsiffror men SVT uppskattar
            att cirka 200 000 personer tittar någon gång per dag i mer än
            tre minuter på SVT Forums sändningar. Riksdagen lägger också ut
            utskottsförhör och EU-nämndens sammanträden för tv-sändning.
          </p>
          <p xml:id="i-AHzJBr9MVfF57GfD64tRtr">
            Det kan tyckas djärvt att jämföra riksdagsdebatter med rättegångar.
            Men i båda fallen är det fråga om statlig maktutövning som det
            är viktigt att medborgarna har förtroende för och som de därför
            måste få så mycket insyn som möjligt i. Självklart finns det gränser
            tv-kamerorna kan bara få vara med under den offentliga delen av
            en rättsprocess.
          </p>
          <p xml:id="i-Mg1gqEamLksmLkGaeGsW3d">
            Framför mig ser jag en ordning där Domstolsverket efter riksdagens
            föredöme, och förutsatt att domstolen i fråga inte har någon invändning,
            lägger ut tv-sändningar från landets rättegångar på Domstolsverkets
            hemsida. Då skulle i princip varje medborgare ges möjlighet att
            själv granska inte bara hur lagstiftningsmakten utövas, utan också
            domsmakten. Blotta medvetandet om att den granskningen är möjlig
            skulle kunna stärka allmänhetens tilltro till rättsväsendet.
          </p>
        </div>
        <div type="motSignatures">
          <list>
            <item xml:id="i-ERuDCw1wBpPLanJEnWX9ZK" who="i-Cd1KL55s1P4VpgkZMge4ns">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
