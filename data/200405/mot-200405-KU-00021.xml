<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00021">
  <teiHeader>
    <fileDesc>
      <titleStmt>
        <title>med anledning av prop. 2004/05:155 Koncessionsavgift på televisionens område m.m.</title>
        <author corresp="i-UnkrZ3NAvoWXY6Krxbkudq">av Tobias Krantz m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2004/05:155 Koncessionsavgift på televisionens område m.m.</title>
          <idno type="rdwebb">GS02K21</idno>
          <rs type="number">K21</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K21/text</ref>
          <ref type="dokument_url_html">http://data.riksdagen.se/dokument/GS02K21</ref>
          <ref type="dokumentstatus_url_xml">http://data.riksdagen.se/dokumentstatus/GS02K21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RXCJSsxTSLVvBAoGkXHN7i" type="basedOn"/>
        <correspContext corresp="i-RXCJSsxTSLVvBAoGkXHN7i">
          <ref>Proposition 2004/05:155</ref>
        </correspContext>
        <correspAction xml:id="i-B5LMPZtHRFcszJWiHyNAro" type="signed"/>
        <correspContext corresp="i-B5LMPZtHRFcszJWiHyNAro">
          <note type="signatory" corresp="i-UnkrZ3NAvoWXY6Krxbkudq"/>
          <note type="signatory" corresp="i-CwVjNqMneZm6zhJTP798e5"/>
          <note type="signatory" corresp="i-BijAhigzcR1MHdRoo4YtH5"/>
          <note type="signatory" corresp="i-LDb1GxQGG47N4mNNZ13jSZ"/>
          <note type="signatory" corresp="i-7MKpZ19NfCt1YZ3XeZaHk3"/>
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction xml:id="i-WYiqWyr2T87h5nsgX8g5ks" type="referral">
          <date when="2005-05-26"/>
        </correspAction>
        <correspAction xml:id="i-UGH86RUEZAWh9JuuV2fm1Q" type="dismissal">
          <date when="2005-05-25"/>
        </correspAction>
        <correspAction xml:id="i-BKBbgKTGvo5wNs4RAJrTGK" type="dismissal">
          <date when="2005-05-25"/>
        </correspAction>
        <correspAction xml:id="i-WrUb6ewaHFtxNQohufWnm1" type="submission">
          <date when="2005-05-24"/>
        </correspAction>
        <correspAction xml:id="i-314aUjQWQfhrv6AnySuWLc" type="assigned"/>
        <correspContext corresp="i-314aUjQWQfhrv6AnySuWLc">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_21/mot_200405_K_21-0001.pdf"/>
      <pb facs="riksdagen-motions-pdf/data/200405/mot_200405_K_21/mot_200405_K_21-0001.pdf"/>
      <div xml:id="i-NDzwCikmb8uSxYyP8xiwby" type="motHeader">
        <div xml:id="i-Wef6CopACXirwnLzwqwup1" type="motTitle"/>
        <div xml:id="i-N4x5Zi7ewr4yTSWRe4D6mg" type="motSubmissionInfo"/>
      </div>
      <div xml:id="i-4yd7HZARBphz6Eu3Djkknw" type="motBody">
        <div xml:id="i-UfLf7zSg62k48gvFHGuYLx">
          <p xml:id="i-52VDBnhFMYLcGE4xxpLVNg">
            2004/05 mnr: K21 pnr: fp1232
          </p>
          <p xml:id="i-YVoYHGeHB2XYMiUKVhSkky">
            Motion till riksdagen 2004/05:K21
          </p>
          <p xml:id="i-C8NFgJf6VGBYsHzf9QgcmF">
            av Tobias Krantz m.fl. (fp) med anledning av prop. 2004/05:155
          </p>
          <p xml:id="i-7Q6u22LzT1QQdkksasos56">
            Koncessionsavgift på televisionens område m.m.
          </p>
          <p xml:id="i-RZte2nXo6yCcHDuaA3cRUQ">
            Förslag till riksdagsbeslut
          </p>
          <p xml:id="i-12QaNzkW6GUgknxNdrRrRt">
            1. Riksdagen tillkännager för regeringen som sin mening vad i
            motionen anförs om framtida användning av koncessionsavgifter
            = för delfinansiering av public service-medier. 2. Riksdagen begär
            att regeringen snarast återkommer med förslag om reduktion av
            koncessionsavgiften enligt vad som i motionen anförs. 3. Riksdagen
            avslår proposition 2004/05:155 i den del som avser utvidgning
            av licensplikt till tv-mottagare som inte kan ta emot markbundna
            sändningar.
          </p>
          <p xml:id="i-2owVRFCum7ZEwEyZD7WrxQ">
            Fri mediemarknad och stärkt public service- sektor
          </p>
          <p xml:id="i-UnQF7oEXnGRmiANzyckP9P">
            Folkpartiets vision är en tidsenlig och fri mediemarknad där
            många olika slags medieföretag tävlar om de moderna, medvetna
            mediekonsumenternas uppmärksamhet genom att ständigt utveckla
            och anpassa sina metoder till de villkor som passar deras publik
            bäst — oavsett om dessa för stunden är tittare, läsare eller lyssnare.
            Valet av medium är en smaksak och en fråga om vad som passar bäst
            för stunden — inte som idag en fråga om helt olika marknader med
            helt olika lagar och ibland vattentäta skott som hindrar samutnyttjande,
            synergieffekter och utveckling. På denna marknad verkar i Folkpartiets
            vision moderna och starka public service-medier, i allmänhetens
            tjänst och på allmänhetens villkor. Detta kräver en omarbetad
            lagstiftning och ett helt nytt sätt att tänka på mediepolitiken.
          </p>
          <pb facs="riksdagen-motions-pdf/data/200405/mot_200405_K_21/mot_200405_K_21-0002.pdf"/>
          <p xml:id="i-MjgYyKGWrHSbnxjFD25azG">
            2004/05:K21
          </p>
          <p xml:id="i-NQYgJpCupUTkx8c6My1yGe">
            ”Äntligen!”
          </p>
          <p xml:id="i-DKVTafx3LAW3gjwnG4w11c">
            Folkpartiet liberalerna har i en rad riksdagsmotioner likväl
            som i ett flertal rapporter och program försökt att göra regeringen
            uppmärksam på medielandskapets snabba förändring under de senaste
            åren. Regelverket släpar ofta efter i denna förändring, och framsynta
            företag och mediekonsumenter — får = därför släpa den = trögrörliga
            svenska medielagstiftningen — och regeringen — med sig in i den
            nya verkligheten. Att regeringen äntligen uppmärksammar bristerna
            i den mer än tio år gamla lagen om koncessionsavgift är därför
            välkommet. Inte desto mindre finns en rad saker att anmärka på
            i regeringens proposition. Som vanligt har regeringens beslutsvånda
            lett till att förslaget kommer långt senare än som hade varit
            önskvärt, och innehållet är en halvmesyr. Någon verklig reducering
            av koncessionsavgiften, som propositionen handlar om, kommer i
            själva verket inte att komma till stånd innan regeringen har tänkt
            ett tag till och återkommer med en konkret plan. Det för riksdagen
            presenterade dokumentet är i så måtto endast en avsiktsförklaring.
            En deklaration, om än välkommen, snarare än en proposition. Till
            yttermera visso har regeringen lagt till ett förslag om att utvidga
            licensplikten för mottagare för tv-sändningar till att omfatta
            även mottagare som på grund av sin konstruktion inte kan ta emot
            markbundna sändningar. Detta förslag visar tyvärr att regeringen
            sitter fast i det gamla tänkandet kring mediepolitiken och därmed
            inte i närtid kommer att kunna anpassa sig till att fatta de beslut
            som krävs för att mediemarknaden ska kunna utvecklas.
          </p>
          <p xml:id="i-XSL5vyzknSR9zEHnBuVU7S">
            Koncessionsavgifter på en mediemarknad i konkurrens
          </p>
          <p xml:id="i-QNYx4W5TfEVF79nyh9yeni">
            När TV4 AB den 2 mars 1992 startade de första marksända reklamfinansierade
            tv-sändningarna i Sverige, försvann den sista bastionen av det
            gamla tv-monopolet. Motståndet mot att släppa in reklamsändningar
            i tv hade varit starkt, och kritiken avtog inte förrän flera år
            efter att TV 4 hade startat sändningarna i marknätet. Reklam-tv
            som företeelse var dock inte nytt, och TV 4 var ingalunda först
            med att nå svenska tittare med reklam-tv. Det var dock första
            gången sändningarna kunde nå hela befolkningen utan extra utrustning
            i form av parabolantenn eller tillgång till kabel-tv. Att ta ut
            en koncessionsavgift för att ge sändningstillståndet ansågs motiverat
            av det då av Folkpartiet ledda kulturdepartementet. Skälet för
            denna var, delvis men inte enbart, den stora konkurrensfördel
            sändning i det analoga marknätet innebar jämfört med de andra
            reklam-tv-kanalerna (prop. 1991/92:78). Folkpartiet hade också
            avsikten att låta rättvisa och konkurrensneutrala spelregler utan
            politisk styrning gälla på mediemarknaden i stort, viket präglade
            såväl detta beslut som beslutet att fördela
          </p>
          <pb facs="riksdagen-motions-pdf/data/200405/mot_200405_K_21/mot_200405_K_21-0003.pdf"/>
          <p xml:id="i-Qs6yk11S83pNYz47DqscaN">
            sändningstillstånd genom auktioner då reklamradiokanaler för
            första gången tilläts. När Socialdemokraterna övertog regeringsansvaret
            efter 1994 års val, lade man om mediepolitiken och frångick systemet
            med konkurrensneutrala auktioner för fördelning av sändningstillstånd
            till lokalradio med reklaminslag och övergick till en politiskt
            styrd process där godtyckliga kriterier i s.k. skönhetstävlingar
            fick avgöra. Därmed frångick man i praktiken även de marknadsprinciper
            som hörde samman med beslutet att ta ut koncessionsavgiften och
            motiverade denna framgent enbart med den relativa konkurrensfördelen.
            Koncessionsavgiften från TV 4 fortsatte man dock att ta in även
            om man delvis frångått motivet bakom att ta ut den! Socialdemokraterna
            har med andra ord målat in sig själva i ett hörn, när man nu ser
            att de inskränkta förutsättningarna för koncessionavgiften naggas
            i kanten medan man fortfarande vill få in pengarna. Följdriktigt
            är man snabb med att lägga fram förslag om att koncessionsavgiften
            ska kunna tas ut även när de analoga sändningarna inte längre
            når hela landet, men att lägga fram ett konkret förslag till reduktion
            av avgiften kan dröja lite till ... Man skulle dock även kunna
            se andra skäl för ett generellt system med koncessionsavgifter.
            Det främsta är, att marknaden för reklamfinansierad tv och radio
            kräver en omfattande verksamhet från statens sida för att upprätthållas.
            Genom internationella konventioner har villkoren för elektromagnetiska
            sändningar i olika frekvensområden reglerats. Arbetet med löpande
            översyn av frekvensutnyttjandet, tillståndsgivning för sändningar
            inom en viss frekvens med mera, jämte arbetet med att definiera
            och upprätthålla de lagliga villkoren för sändningarna, tillämpningen
            av yttrandefrihet, upphovsrätt med mera, är en offentlig uppgift.
            Därmed är frekvensutrymmet en begränsad resurs, som staten upplåter
            till näringsidkare. Koncessionsavgiften kan därför sägas fungera
            analogt med till exempel tomträttsavgälder. Staten upplåter en
            resurs, vare sig det är mark eller ett frekvensutrymme, och tar
            för detta ut en avgift. Att på detta sätt upprätthålla mediemarknadens
            = grundförutsättningar är den ena av statens två huvuduppgifter
            på medieområdet. Teknikutvecklingen kan göra den här formen av
            mediedistribution omodern, men så länge det sker omfattande sändningar
            med radio och tv, eller eventuella nya medier i gränslandet, som
            utnyttjar denna begränsade resurs öppnar det för ett mer generellt
            system med koncessionsavgifter. Mediemarknaden är liksom alla
            marknader i behov av långsiktiga, jämlika och överskådliga spelregler.
            En fri mediemarknad som bygger på att staten upprätthåller villkoren
            och där medieföretag konkurrerar med varandra, bör medföra — att
            alla företag som verkar på marknaden = betalar koncessionsavgifter,
            = utefter omfattningen och = villkoren i de sändningstillstånd
            de har. Medlen som koncessionsavgifterna genererar bör enligt
            Folkpartiets förmenande användas för att fylla den andra av statens
            huvuduppgifter på medieområdet — att garantera starka och oberoende
            public service-medier. Detta skulle skapa tydligare och rättvisare
            villkor för medieföretag i Sverige. Tillsammans med det krav som
            Folkpartiet i tidigare sammanhang ställt på en översyn och modernisering
            av medierelaterad
          </p>
          <p xml:id="i-36zy4VSugyHuf2aJ3JCmkh">
            2004/05:K21
          </p>
          <pb facs="riksdagen-motions-pdf/data/200405/mot_200405_K_21/mot_200405_K_21-0004.pdf"/>
          <p xml:id="i-Sk91hi6VAHkKDdoTiNyFGp">
            2004/05:K21
          </p>
          <p xml:id="i-P4HpbYxchwgmmA7RQXLumt">
            lagstiftning, skulle det kunna återge mediemarknaden dess dynamik
            och utvecklingskraft. Som Folkpartiet tidigare har presenterat,
            i motion 2004/05:Kr366, uppskattar vi att de totala intäkterna
            från koncessionsavgifter för sammanlagt 24 digitala tv-kanaler,
            auktion av sändningstillstånd för radio med bland annat minst
            en ny rikstäckande radiokanal, nätavgifter med mera, kan uppgå
            till i storleksordningen en miljard kronor. Denna summa skulle
            kunna användas inom mediepolitiken, för att säkra en övergång
            från det föråldrade systemet med tv-licenser och till ett nytt,
            mer tidsanpassat och robust system för finansiering av public
            service. Ett tänkbart sådant system, som skulle ge en resursnivå
            motsvarande 20-25 procent över dagens, har föreslagits av Folkpartiet
            i andra motioner. Den här presenterade synen på koncessionsavgifter
            på medieområdet i stort, bör riksdagen framföra till regeringen
            som sin mening vad gäller en långsiktigt hållbar delfinansiering
            av public service.
          </p>
          <p xml:id="i-P8SpCfLL6pkmsnwb8ZcHCj">
            Reduktion av TV 4:s koncessionsavgift
          </p>
          <p xml:id="i-VMtN2HXuYtRn8qbGG8YRHs">
            Folkpartiet anser att en koncessionsavgift är fortsatt motiverad.
            Den dominerande ställning som TV 4 AB hade när sändningarna inleddes,
            har dock försvagats under de år som passerat. Förutsättningarna
            har ändrats genom beslutet att inleda digitala markbundna sändningar
            med långt fler reklamfinansierade tv-kanaler. En koncessionsavgift
            som delvis baseras på avgörande konkurrensfördelar bör rimligen
            reduceras när styrkan i konkurrensfördelen jämnats ut — och detta
            borde alltså redan ha skett. Det finns därför skäl att rikta kritik
            mot hur koncessionsavgiften hanterats av regeringen inom dagens
            system. Genom regeringens ovilja att adressera problemet med ändrade
            förutsättningar har, som Konkurrensverket också framhåller i sitt
            remissvar, inga nya och konkurrensneutrala riktlinjer för avgiftens
            storlek tagits fram. Folkpartiet anser i likhet med regeringen
            att den beslutade nedsläckningen av delar av de analoga sändningarna
            måste leda fram till en reduktion, men även att regeringens försening
            med att komma fram med förslag om detta redan när de digitala
            sändningarna inleddes är en dålig ursäkt som visar hur illa genomtänkt
            mediepolitiken är. När skälen för att ta ut en avgift ändras,
            ska avgiften skäligen justeras. Därför finns all anledning att
            överväga om reduktionen ska beräknas från den tidpunkt då förutsättningarna
            de facto började förändras. Detta kan utan större svårigheter
            genomföras genom att man i efterhand studerar på vilket sätt marknadsförutsättningarna
            ändrades när de digitala sändningarna inleddes med avseende på
            antalet tittare som kunnat ta emot den nya digitala tekniken och
            vilken konstaterad penetration sändningarna haft samt att regeringen
            därefter snarast återkommer till riksdagen med en proposition
            som inte enbart specificerar den takt och storlek med vilken koncessionsavgiften
            ska reduceras framgent, utan också bedömer om det
          </p>
          <pb facs="riksdagen-motions-pdf/data/200405/mot_200405_K_21/mot_200405_K_21-0005.pdf"/>
          <p xml:id="i-WpGK9ErXyJiz3ZfH3oYWhJ">
            2004/05:K21
          </p>
          <p xml:id="i-PxAWQhqsAtygeJYNk5bGfV">
            finns skäl att ge en retroaktiv nedsättning, vilket riksdagen
            bör begära av regeringen.
          </p>
          <p xml:id="i-TANtGPGGuMpidkZ1PPcsSc">
            Nej till utvidgad licensplikt
          </p>
          <p xml:id="i-67V9eApAopdwge3C5KWrcs">
            Inbakat i denna proposition finns även förslaget att utvidga
            licensplikten för tv-mottagare till att omfatta även sådana apparater
            som inte kan ta emot markbundna sändningar. Skälet regeringen
            anger, är att efter att de analoga sändningarna upphört skulle
            en tv-mottagare som är konstruerad för att ta emot analoga signaler,
            givet en tolkning av lagen, kunna anses inte längre vara licenspliktig.
            Detta visar två saker: Dels att regeringen sitter fast i tänkandet
            att en särskild licens på en viss sorts apparater ska finansiera
            radio och tv i allmänhetens tjänst, dels hur alltmer föråldrat
            och i behov av förändring detta tänkande i själva verket är. Regeringen
            står som den holländske gossen med fingret instoppat i hålet i
            dammen och föreslår att man strax också ska stoppa in foten, när
            hålet vuxit sig större. Fixeringen vid att skilja på medier efter
            teknikslag, att lagarna följer de tekniska förutsättningarna,
            är i takt med att tekniken blir allt bredare och tillåter alltmer
            överskridande av de forna tekniska ramarna mer och mer hopplös.
            Utvecklingen på mediemarknaden i dag kan beskrivas med ord som
            digitalisering, konvergering, horisontell och vertikal integrering
            och regelshopping. Sedan ett antal år är olika medier på väg att
            konvergera. Tendenserna innebär att ny teknik och nya organisationsmönster
            skapar förändrade förutsättningar. Svårigheterna med att definiera
            vad tv-avgiften omfattar kommer bara att växa. Någon större ekonomisk
            skada genom ett omfattande bortfall av avgifter när de analoga
            sändningarna upphör är, om regeringens egna bedömningar av hur
            övergången kommer att ske, inte trolig. Men om det skulle inträffa,
            beroende på att som Folkpartiet befarat en stor andel av hushållen
            som är hänvisade till de markbundna sändningarna kanske inte har
            råd med utgiften för nya digitala mottagare, är den å andra sidan
            motiverad eftersom dessa hushåll då inte längre kan ta emot SVT:s
            sändningar. Enligt Folkpartiets bedömning, kommer den ändring
            som regeringen föreslår därför endast att medföra att de hushåll
            som av ekonomiska eller andra skäl inte skaffat sig utrustning
            för att se de digitala sändningarna när utsändningen av analoga
            signaler upphör i deras område, ändå omfattas av avgiftsplikten.
            Det är dags att söka sig till ett nytt system. Medan vi fortfarande
            lever i det gamla systemet, motsätter sig Folkpartiet denna reform
            som bara kommer att tjäna till att fördröja en välbehövlig modernisering.
            Regeringens proposition bör därför avvisas i den del som gäller
            utvidgning av licensplikten till tv- mottagare som inte kan ta
            emot markbundna sändningar.
          </p>
          <pb facs="riksdagen-motions-pdf/data/200405/mot_200405_K_21/mot_200405_K_21-0006.pdf"/>
          <p xml:id="i-WVPTMUesoYgsbY5f6b2gkG">
            2004/05:K21
          </p>
          <p xml:id="i-CmUPMRcXroWaeVUQQy78id" type="date">
            Stockholm den 24 maj 2005
          </p>
          <div xml:id="i-5mkW8c9KSXb71QEHtTYL6g" type="signatureBlock">
            <p who="i-UnkrZ3NAvoWXY6Krxbkudq" type="signature">
              Tobias Krantz (fp)
            </p>
            <p who="i-CwVjNqMneZm6zhJTP798e5" type="signature">
              Helena Bargholtz (fp)
            </p>
            <p who="i-BijAhigzcR1MHdRoo4YtH5" type="signature">
              Liselott Hagberg (fp)
            </p>
            <p who="i-LDb1GxQGG47N4mNNZ13jSZ" type="signature">
              Martin Andreasson (fp)
            </p>
            <p who="i-7MKpZ19NfCt1YZ3XeZaHk3" type="signature">
              Mauricio Rojas (fp)
            </p>
            <p who="i-S7wLw9aynA5vbRCsqxxL3N" type="signature">
              Tina Acketoft (fp)
            </p>
          </div>
        </div>
      </div>
    </body>
  </text>
</TEI>
