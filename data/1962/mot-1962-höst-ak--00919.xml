<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962_höst_ak__919/mot_1962_höst_ak__919-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 919 år 1962 SJ
          </p>
          <p>
            Nr 919
          </p>
          <p>
            Av herr Carlsson i Stockholm m. fl., i anledning av Kungl. Maj:ts
            proposition nr 184, med förslag till läkemedelsförord- ning, m.
            m.
          </p>
          <p>
            (Lika lydande med motion nr 759 i Första kammaren)
          </p>
          <p>
            Enligt giftstadgeutredningens förslag skall varningspåskrift
            utvisa häl- sofarlig varas karaktär av gift eller vådligt ämne.
            För de i handeln till- gängliga hälsofarliga varorna skall vidare
            finnas uppgift om de med va- ran förbundna riskerna. Beträffande
            varningsmärkningen har förutsatts att vissa normer och bindande
            föreskrifter skall utfärdas av tillsynsmyn- digheten, men också
            att den som för varan i handeln inom ramen för givna normer skall
            ha frihet att i det enskilda fallet utforma texten på lämp- ligaste
            sätt. Departementschefen finner i den nu framlagda propositionen
            med förslag till läkemedelsförordning det principiellt värdefullt
            med den elasticitet, som det föreslagna systemet innebär, då detta
            smidigt torde kunna anpassas till de praktiska förhållandena och
            på så sätt bidra att öka säkerheten. Vi biträder i princip departementschefens
            mening, men vill fästa upp- märksamheten på nödvändigheten av
            att tillsynsmyndigheten kontrolle- rar om ett läkemedel kan påverka
            fysiska eller psykiska funktioner, som är av betydelse för att
            förhindra att skada uppstår antingen för den som förtär läkemedlet
            i fråga eller för hans omgivning. Den ökade användningen av psykofarmaca,
            som går under benämning- en ”lyckopiller”, ”sinnesfridspiller”,
            ”tankeflyktstabletter” etc., gör det angeläget att detta område
            blir föremål för särskild uppmärksamhet. Vi har inga uppgifter
            om den svenska förbrukningen av sådana preparat, men kan som;
            exempel nämna att i Danmark såldes under 1958 över 24 miljoner
            gram, d.v.s. omkring 61 miljoner tabletter av nämnt slag. Forskningen
            om hur psykofarmaca, (tranquilizers) kan påverka olika funktioner,
            varav körskickligheten av motorfordon är beroende, har un- der
            senare år bedrivits med stor intensitet. Den trafikmedicinska
            betydel- sen av psykofarmaca och därmed sammanhängande frågor
            har diskuterats vid flera kongresser, bl. a. i Tyskland, och ämnet
            var också föremål för stor uppmärksamhet vid den tredje internationella
            konferens om alkohol och trafik, som hölls i London i september
            1962. Forskarna har funnit att vissa typer av psykofarmaca antingen
            ensamma eller i förening med t. ex. alkohol menligt inverkar på
            trafiksäkerheten. Som exempel kan nämnas att barbiturpreparaten,
            som allmänt ingår i sömnmedel, i stort sett har samma effekt som
            en mindre dos alkohol. I kombination med alkohol blir emellertid
            effekten avsevärt mer än dubbel mot vad den blir av alkohol
          </p>
          <pb facs="riksdagen-motions-pdf/data/1962/mot_1962_höst_ak__919/mot_1962_höst_ak__919-002.pdf"/>
          <p>
            4 Motioner i Andra kammaren, nr 919 år 1962
          </p>
          <p>
            eller ett barbiturpreparat ensamt. Härigenom kan en ringa mängd
            alkohol få en effekt som icke var avsedd. I vårt land har bl.
            a. professor Leonard Goldberg undersökt effekten av psykofarmacas
            inverkan på vissa funk- tioner. Den effekt som här nämnda läkemedel
            kan ha på en bilförares förmåga att säkert framföra sitt fordon
            kan också registreras efter intagandet av andra medikamenter,
            som innehåller t. ex. alkohol. Mycket sällan äger den, som intar
            sådana läkemedel, kännedom om den funktionsnedsättning som kan
            äga rum efter förtäringen. Inte heller brukar läkarna alltid fästa
            uppmärksamheten på den från trafiksäkerhetssynpunkt farliga effekt
            som kan uppstå efter förtäring av ett läkemedel. Därom vittnar
            bl. a. hur ofta de som har framfört fordon under påverkan av drog
            eller tabletter framhåller, att de inte ägde kännedom om den inverkan
            på körskickligheten som läkemedlet i fråga hade. I olika sammanhang
            har medicinalstyrelserna i de nordiska länderna fäst uppmärksamheten
            på hur mediciner av olika slag kan inverka på kör- skickligheten.
            Bl. a. har Nordisk union för alkoholfri trafik, vars svenska medlem
            MHF (Motorförarnas Helnykterhetsförbund) fäst uppmärksam- heten
            på detta problem utan att den svenska medicinalstyrelsen skulle
            sakna kännedom om de resultat som vunnits vid vetenskaplig forskning
            om psykofarmacas inverkan på trafiksäkerheten. Orsaken till att
            tillsyns- myndigheten inte har utfärdat särskilda varningsföreskrifter
            i detta fall torde närmast bero på svårigheten att överblicka
            varje specialområde, där ett läkemedel kan anses vara farligt
            för den allmänna säkerheten. Vid behandlingen av propositionen
            om läkemedelsförordning m. m. sy- nes det därför motiverat att
            riksdagen med hänsyn till vad ovan anförts om effekten av speciella
            läkemedel anhåller att föreskrifter utfärdas för hur varningspåskrift
            skall ske på sådana hälsofarliga varor, som genom påverkan av
            psykiska eller fysiska funktioner kan äventyra trafiksäker- heten.
            Sådana föreskrifter torde lämpligen kunna utarbetas av medicinal-
            styrelsen i samråd med sakkunniga på trafiksäkerhetsområdet. Med
            hänvisning till det anförda föreslår vi, att riksdagen i samband
            med behandlingen av Kungl. Maj:ts proposition nr 184 måtte i skrivelse
            till Kungl. Maj:t hemställa att föreskrifter utfärdas för varnings-
            märkning av sådana hälsofarliga varor, som genom påver- kan på
            psykiska eller fysiska funktioner kan äventyra tra- fiksäkerheten.
          </p>
          <p>
            Stockholm den 15 november 1962
          </p>
          <p>
            C. W. Carlsson Elias Jönsson David Gomér i Ingemarsgården
          </p>
          <p>
            Einar Rimmerfors Daniel Wiklund i Stockholm
          </p>
        </div>
      </div>
    </body>
  </text>
</TEI>
