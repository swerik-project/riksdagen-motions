<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00011">
  <teiHeader>
    <fileDesc>
      <titleStmt>
        <title>med anledning av skr. 2011/12:73 Ansvar och engagemang en nationell strategi mot terrorism</title>
        <author corresp="i-UPW2cbGnTUbMZaKTrot5Bh">av Morgan Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:73 Ansvar och engagemang en nationell strategi mot terrorism</title>
          <idno type="rdwebb">GZ02Ju11</idno>
          <rs type="number">Ju11</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju11/text</ref>
          <ref type="dokument_url_html">http://data.riksdagen.se/dokument/GZ02Ju11</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju11</ref>
          <ref type="doc">http://data.riksdagen.se/fil/CA016D60-36CB-44DF-B041-3E26C971F13B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-E9KFDaoCdaRkB3h6v7VM3c</idno>
            <name>Arhe Hamednaca</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <name>Morgan Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-MRoARQLVygJYbBWvcAjNcB</idno>
            <name>Elin Lundgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KHwyNd4PtTDS74vUs9zWKS</idno>
            <name>Anna Wallén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-65wwk6ibAaYZ96e48uY4Ji" type="basedOn"/>
        <correspContext corresp="i-65wwk6ibAaYZ96e48uY4Ji">
          <ref>Regeringsskrivelse 2011/12:73</ref>
        </correspContext>
        <correspAction xml:id="i-PaScN17DfWYjytqDo6w8R3" type="signed"/>
        <correspContext corresp="i-PaScN17DfWYjytqDo6w8R3">
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-E9KFDaoCdaRkB3h6v7VM3c"/>
          <note type="signatory" corresp="i-UPW2cbGnTUbMZaKTrot5Bh"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-MRoARQLVygJYbBWvcAjNcB"/>
          <note type="signatory" corresp="i-KHwyNd4PtTDS74vUs9zWKS"/>
        </correspContext>
        <correspAction xml:id="i-24ruoc4kA6c3JiS5B3wXsX" type="referral">
          <date when="2012-03-12"/>
        </correspAction>
        <correspAction xml:id="i-3Q9ZyeRVPwLMABHUXYgHiG" type="referral">
          <date when="2012-03-12"/>
        </correspAction>
        <correspAction xml:id="i-V7cs3uTwuUjNHkUdGtrKzg" type="dismissal">
          <date when="2012-03-01"/>
        </correspAction>
        <correspAction xml:id="i-TgsYeNf7qDee6SPMQSTdZS" type="dismissal">
          <date when="2012-03-01"/>
        </correspAction>
        <correspAction xml:id="i-Eq4mnWMaeT7fd5XKek9vdP" type="submission">
          <date when="2012-02-29"/>
        </correspAction>
        <correspAction xml:id="i-HpZ6j3mwYQ9XUZvbkZPaY" type="transfer">
          <date when="2012-02-29"/>
        </correspAction>
        <correspAction xml:id="i-JUnwXVZEwQybWmKQv8u6t6" type="assigned"/>
        <correspContext corresp="i-JUnwXVZEwQybWmKQv8u6t6">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NKvMuFPNydpAXrFpXki19x" type="motBody">
        <div xml:id="i-8FC5YJU3j3rzHcbRjndGQL" type="motProposal" subtype="förslag">
          <head xml:id="i-TNXKiSjSqtEeTZcHKpDR4u">
            Förslag till riksdagsbeslut
          </head>
          <list xml:id="i-3oqtBz2sh4VbEuGirkDfjp" style="ol">
            <item xml:id="i-KcAzFZGq3nhwN3ukjxiPvF">
              Riksdagen tillkännager för regeringen som sin mening vad som
              anförs i motionen om behovet av en mer heltäckande analys av orsaker
              och riskfaktorer bakom extremism och terrorism.
            </item>
            <item xml:id="i-JABESEEPZeNTBvet2B8iAa">
              Riksdagen tillkännager för regeringen som sin mening vad som
              anförs i motionen om behovet av en handlingsplan med konkreta
              förslag på åtgärder som förebygger och förhindrar terrorism.
            </item>
            <item xml:id="i-Ry2spyBSL1XR1MZk5SXGx">
              Riksdagen tillkännager för regeringen som sin mening vad som
              anförs i motionen om den allt mer ökande polariseringen i samhället.
            </item>
            <item xml:id="i-BfpuPM9QDGvVkwkCTLsuHr">
              Riksdagen tillkännager för regeringen som sin mening vad som
              anförs i motionen om att förstärka kampen mot organiserad brottslighet
              och terrorism genom en nationell spetsorganisation (Reko).
            </item>
            <item xml:id="i-J8iWmToB2RqfD9fSBfWcUY">
              Riksdagen tillkännager för regeringen som sin mening vad som
              anförs i motionen om höjt straff för grovt vapenbrott.
            </item>
            <item xml:id="i-VcNvUpHeNEdxTeSd1MsYdT">
              Riksdagen tillkännager för regeringen som sin mening vad som
              anförs i motionen om att göra det möjligt att telefonavlyssna
              dem som misstänks för grovt vapenbrott.
            </item>
            <item xml:id="i-WtDoJ9wLwBBetJJXmHQ6Bz">
              Riksdagen tillkännager för regeringen som sin mening vad som
              anförs i motionen om att ge tullen i uppdrag att prioritera vapensmuggling.
            </item>
            <item xml:id="i-YaaKsvrJgX5vZnW4SBJdeN">
              Riksdagen tillkännager för regeringen som sin mening vad som
              anförs i motionen om att ge tullen möjlighet att kontrollera identiteten
              på personer som tas ut för tullkontroll.
            </item>
            <item xml:id="i-KnesaEGBbWWpxMmpVy4kLx">
              Riksdagen tillkännager för regeringen som sin mening vad som
              anförs i motionen om åtgärder för att öka insynen i Säpo och för
              att förstärka rättssäkerheten.
            </item>
            <item xml:id="i-XT8BHwr8QLFAHZhuiqQypy">
              Riksdagen tillkännager för regeringen som sin mening vad som
              anförs i motionen om behovet av en nationell samordnare i det
              brottsförebyggande arbetet.
            </item>
            <item xml:id="i-DhYraJWYSQqPffPtZ72YRB">
              Riksdagen tillkännager för regeringen som sin mening vad som
              anförs i motionen om att ge tullen befogenhet att utföra tullkontroll
              i samma utsträckning vid utrikes paketterminaler som vid s.k.
              postutväxlingskontor.
            </item>
          </list>
        </div>
        <div xml:id="i-KF8SRNDKYx7bwNTds4Fx4k" type="motContent">
          <head xml:id="i-AWpr8QsDmk21GEXWeFVnur" type="h1">
            Motivering
          </head>
          <p xml:id="i-AdF1yKXnXK4whQAqAsj5PV">
            Regeringen redovisar genom skrivelsen Ansvar och engagemang en
            nationell strategi mot terrorism, sin strategi mot att förebygga
            och förhindra terrorism samt förbereda samhället i det fall terroristattentat
            ändå inträffar. Att det finns behov av en nationell strategi mot
            terrorism är uppenbart. Terrorhoten mot Sverige har de senaste
            åren ökat, hotbilden och förmågan har förändrats. Skrivelsen pekar
            på det faktum att flera utförda eller avbrutna attentat planerats
            och utförts av personer som agerat på egen hand. Detta faktum
            gör hotbilden mer komplex och svårbedömd. Förberedelser till terrorbrott
            kan vara svåra att upptäcka, och det utvecklas ständigt nya mönster.
            Därför är det viktigt att myndigheter som har till uppgift att
            förebygga och upptäcka grov brottslighet arbetar på flera plan.
          </p>
          <p xml:id="i-WrHDQudRDgK1XVtXjzF3n8">
            För att nå framgång med en strategi mot terrorism krävs en grundlig
            samhällsanalys som tar ett brett perspektiv. En av de viktigaste
            åtgärderna för att bekämpa terrorismen är att fokusera på orsakerna
            till att människor väljer en extremistisk bana där våld används
            som metod för att nå politiska mål. Säkerhetspolisen pekade förra
            året i en rapport ut att den ökade polariseringen i samhället
            utgör ett hot inför framtiden när det gäller extremism. I denna
            del är regeringens analys bristfällig. Sålunda saknas även målsättningar
            och åtgärder för att bryta en sådan polarisering.
          </p>
          <p xml:id="i-Y1pZQrc1mKBFodAZwBb83M">
            En strategi mot terrorism borde givetvis även kompletteras med
            en handlingsplan där en rad åtgärder preciseras. I stora delar
            är skrivelsen i stället en beskrivning av det befintliga skydd
            som finns i dagsläget både på nationellt och internationellt plan.
            Vi ställer oss bakom skrivelsen i dessa delar, men menar att det
            även saknas konkreta skarpa förslag på åtgärder som krävs för
            att bekämpa terrorismen effektivare.
          </p>
          <p xml:id="i-4rEc5FwuHMgzx7BRHUjmz8">
            Som en viktig del i det förebyggande arbetet mot terrorism ingår
            att minska enskilda och gruppers vilja att begå eller stödja terroristbrottslighet.
            Vår grundsyn är att väldigt få människor under normala omständigheter
            väljer att bli kriminella eller våldsbejakande extremister. Däremot
            är det alltför många som upplever att de inte är en önskvärd del
            av samhället och därför väljer att vända sig från det på olika
            sätt. Under flera år har utvecklingen i vårt samhälle för alltför
            stora grupper gått åt fel håll. Vi kan se ökande klyftor i samhället
            där ojämlikheten har ökat. EU:s fattigdomsmått visar att den relativa
            barnfattigdomen ökat kraftigt under senare år. Totalt lever 220
            000 barn i Sverige i dag enligt Rädda Barnens definition i fattiga
            familjer. Arbetslösheten i utsatta områden är mycket hög, inte
            minst hos unga. Siffror visar att över 100 000 ungdomar mellan
            15 och 25 år varken går i skolan eller har arbete. Antalet långtidsarbetslösa
            ungdomar ökar. En ökad segregation har skett, inte minst i boendet.
            Nedmonteringen av de sociala skyddsnäten slår hårdast mot de individer
            som har en låg utbildningsnivå och är arbetslösa. Utbildningssystemet
            där utbildningsnivå, betygens betydelse och den klassegregering
            som där skapas genom olika utbildningsnivåer som låser in individer
            är nyckelfaktorer. Detta leder till att fler och fler upplever
            ett utanförskap i samhället och att de är diskriminerade. Denna
            utveckling leder fram till en ökande rekryteringsbas för all sorts
            kriminalitet och självklart även den våldsbejakande extremismen.
            För att komma till rätta med problemen med våldsbejakande extremism
            måste alltså det förebyggande arbetet i form av att skapa ett
            samhälle med ökad integration och minskade sociala spänningar
            inta en central position.
          </p>
          <p xml:id="i-6jg1nE4MVDq8ekg4dZC7cZ">
            Detta är knappast någon nyhet, och det finns redan en bred kunskap
            kring dessa förhållanden som regeringen blundar för. Den sociala
            marginaliseringen av människor är en starkt bidragande del till
            radikaliseringsprocessen som leder till extremism. Säkerhetspolisens
            rapport från förra året pekade, som tidigare sagts, ut att den
            ökade polariseringen i samhället som fastställer utanförskap är
            ett hot inför framtiden.
          </p>
          <p xml:id="i-JgqfKSBbt3pfqK29PBfVT4">
            Det är alltså oerhört viktigt att regeringen agerar kraftfullt
            mot de ökande klyftorna i samhället och mot massarbetslösheten
            som gör att människor hamnar i utanförskap. Människor måste komma
            ut i arbete och egen försörjning. Fattigdomen måste bekämpas,
            den slår hårt mot barnen. Det ska råda nolltolerans mot barnfattigdom
            i vårt land. Vi har därför föreslagit omfattande investeringar
            i jobb, vuxenutbildning och högskoleutbildning för unga. Dessutom
            vill vi effektivisera valideringen av yrkeskunskaper och skapa
            fler platser för arbetspraktik och grundläggande utbildning. Fler
            måste även ges möjlighet att kunna arbeta på heltid. Vi vill rusta
            upp miljonprogramsfastigheterna genom en modell med statliga lånegarantier
            med en särskild prioritering för områden med hög arbetslöshet
            för att nämna något.
          </p>
          <p xml:id="i-TU5Q7QSv4EAZBEv1ikjSTz">
            Vi efterlyser därför konkreta åtgärder från regeringen på dessa
            områden för att minska klyftorna i samhället som skapar en allt
            ökande polarisering i samhället som är en grogrund för extremism.
          </p>
          <p xml:id="i-QVZ3aqkDk5MBd1SFgJN4F6">
            Andra konkreta åtgärder som regeringen borde ha tagit med i åtgärdslistan
            för att bekämpa terrorism och extremism redovisar vi nedan.
          </p>
          <p xml:id="i-UzxqkTVBYvejvDRMd7JYSB">
            Det finns tydliga kopplingar mellan terrorism och den grova organiserade
            brottsligheten eftersom terrorism inte sällan finansieras genom
            andra brott som knark, rån och kidnappningar. För att stärka kampen
            mot den organiserade brottsligheten vill vi slå ihop Rikskriminalpolisen,
            Säkerhetspolisen och Ekobrottsmyndigheten till en nationell spetsorganisation
            med namnet Polisens riksorganisation mot ekonomisk och organiserad
            brottslighet (Reko). Det innebär att kopplingen mellan terrorism
            och organiserad brottslighet skärps. Det finns ingen anledning
            att tre organisationer arbetar mot samma verksamhet.
          </p>
          <p xml:id="i-Pfq5QtzoHzLPjXyCxU1Mas">
            Dessutom vill vi öka de centrala resurserna till Rikskriminalpolisen.
          </p>
          <p xml:id="i-TzRvQdTvHVo333uRMVevps">
            Vi behöver också en lagstiftning som ger polisen möjlighet att
            kunna arbeta med infiltration under rättssäkra former.
          </p>
          <p xml:id="i-15SF85bAfVxCErt3Z7cuJa">
            I skrivelsen pekar regeringen på att man kan komma att överväga
            åtgärder för att undanröja hinder för en effektiv och modern myndighetssamverkan.
            Det som avses är att byta information mellan de tre myndigheterna
            som finns representerade i NCT (Must, FRA och Säpo) och som framfört
            behov av en sådan förbättring. Vi menar att det är viktigt att
            man tar hänsyn till både rättssäkerhets- och integritetsaspekter
            vid ett sådant utökat informationsutbyte. I en lagrådsremiss som
            regeringen lämnat nyligen, och som vi socialdemokrater står bakom,
            ges både Rikskriminalpolisen och Säpo tillgång till att inrikta
            signalspaning vid FRA. För att öka insynen i Säpo och förstärka
            rättssäkerheten menar vi socialdemokrater att det bör övervägas
            om en ökad parlamentarisk insyn i Säpo behövs. Det skulle kunna
            handla om ett insynsråd. Vi ser även framför oss att det behövs
            någon fristående tillsyn över polisen.
          </p>
          <p xml:id="i-QzgdX7GrBJg17gHJ4QEWFm">
            Regeringen pekar även i sin skrivelse på att de har stärkt vapenkontrollen
            i landet. Vi menar att det som gjorts är nödvändigt, men otillräckligt.
            Vi vill se höjt straff för grovt vapenbrott och göra det möjligt
            att telefonavlyssna dem som misstänks för grovt vapenbrott. Det
            är även nödvändigt att ge tullen i uppdrag att prioritera vapensmuggling
            och ge tullen möjlighet att kontrollera identiteten på personer
            som tas ut för tullkontroll. Det bör även ges befogenhet att utföra
            tullkontroll i samma utsträckning vid utrikes paketterminaler
            som vid s.k. postutväxlingskontor.
          </p>
          <p xml:id="i-D4d45VvcEWZwyfLBzrB5x5">
            Inom det förebyggande området finns det också ett antal konkreta
            förslag som regeringen borde genomföra. Vi föreslår att regeringen
            inrättar en nationell samordnare i det brottsförebyggande arbetet.
          </p>
          <p xml:id="i-Nixs1feT3EU42dK6vyVFry">
            De senaste åren har det bildats olika samverkansmodeller i det
            brottsförebyggande arbetet. De flesta kommuner har brottsförebyggande
            råd, och samverkansavtal mellan polis och kommuner har växt fram.
            Några regioner har samverkan på länsnivå genom s.k. samhällsråd
            där en rad olika myndigheter medverkar. Men för att samverkan
            ska vara effektiv krävs det beslutskraft. Det innebär att det
            gemensamma målet att förebygga och motverka kriminalitet måste
            vara minst lika styrande som de enskilda aktörernas egna mål,
            annars tenderar samverkan att komma i andra hand.
          </p>
          <p xml:id="i-4715YqNWDhaZxr4xZhNx54">
            En nationell samordnare skulle bl.a. få i uppdrag att driva på
            och koordinera det brottsförebyggande arbetet lokalt, regionalt
            och nationellt. Det finns stor kunskap om vilka insatser som krävs
            för detta, både i kommuner, organisationer och hos många myndigheter,
            inte minst hos Brottsförebyggande rådet (Brå). Men det behövs
            någon som kan se över myndighetsgränserna och framför allt kan
            utvärdera och föreslå förbättringar i hur det brottsförebyggande
            arbetet genomförs. Det kan handla om resurstillskott eller att
            verka för att strukturer och lagstiftning som hindrar eller försvårar
            samverkan motverkas. Det skulle även kunna tas fram nationella
            styrande och mätbara mål som tar sikte på en rad variabler som
            har betydelse för ett framgångsrikt brottsförebyggande arbete.
            Vi vet t.ex. att arbetslöshet, fattigdom, segregation, trångboddhet,
            resurssvaga skolor och bristande barn- och psykiatrivård har betydelse
            och ökar risken för att unga hamnar i kriminalitet.
          </p>
          <p xml:id="i-G522FUc9qCBiXZBPSZtumd">
            Med det stora antalet poliser som tillkommit under de senaste
            åren finns goda förutsättningar för polisen att arbeta förebyggande
            ute i samhället. En viktig del i det brottsförebyggande arbetet
            handlar om att skapa bryggor mellan skola, socialtjänst, polis,
            fritidsverksamheter och familjer. Ett nära samarbete här visar
            resultat där det fungerar runt om i landet. En bra åtgärd för
            att lösa detta är att lokal polis knyts till varje skola, en s.k.
            kontaktpolis.
          </p>
          <p xml:id="i-BMg9Lut3VD4kosgFCcT6h8">
            Poliserna ska arbeta både brottsförebyggande, genom att åka ut
            och hålla informationer, men också delta i andra aktiviteter på
            skolan. Polisen ska sprida kunskap, bygga förtroende och relationer
            varje kille och tjej från 6-årsverksamhet till sista året på gymnasiet,
            samt deras föräldrar, ska veta vem som är deras kontaktpolis.
            Det ska stå på varje anslagstavla på samma sätt som man informeras
            om vem som är skolsköterska och skolkurator m.m. Dessa poliser
            ska också vara de som i efterhand utreder incidenter och händelser
            som inträffade i och kring skolan. Kontaktpoliserna ska samverka
            med fritidsgårdar och skolbarnomsorg och vara kontaktpersoner
            hos kommunerna.
          </p>
          <p xml:id="i-2AF8Q5cpEJJCUGchDXx5kq">
            Det krävs även åtgärder för att motverka extremism i fängelsemiljö
            och inte minst se till att återanpassning sker när intagna ska
            återgå i samhället efter anstaltstiden. För att stödja dem som
            lämnar fängelset och få dem att bryta med sin gamla, kriminella
            miljö har vi föreslagit att en särskild utslussningspeng utreds.
            Det är viktigt att kommunerna har en god beredskap för att kunna
            erbjuda bostad, utbildning, stöd och vård som behövs efter frigivandet.
            För att underlätta kommunernas möjlighet till detta menar vi att
            det bör utredas hur alla de resurser som finns inom missbrukarvården,
            socialtjänsten, Arbetsförmedlingen etc. kan samordnas på ett bättre
            sätt för att ge varje enskild individ ett relevant stöd i samband
            med frigivningen med en s.k. utslussningspeng. Tanken är att staten
            ska kunna stå för en del av kostnaden. I de grupper som ägnar
            sig åt våldsbejakande extremism är det mycket viktigt att bryta
            gamla mönster och förhindra den återrekrytering till kriminalitet
            som ett avtjänat fängelsestraff lätt kan innebära. Det är viktigt
            att Kriminalvården arbetar för att motverka radikalisering i fängelsemiljöer.
          </p>
          <p xml:id="i-STuR35TuWuMCgZgYVZc88m">
            Det här är ingen uttömmande lista på åtgärder. Men det är åtgärder
            som utgår från en samhällsanalys och som skapar en betydligt mer
            heltäckande väv av åtgärder för att minska den våldsbejakande
            extremismen och bekämpa terrorism än de åtgärder regeringen tar
            fram i sin skrivelse.
          </p>
        </div>
        <div xml:id="i-MGmNNDTXuaVcADGvGCSJyU" type="motSignatures">
          <list xml:id="i-HpMzANZ7CEp8HKVjhGRMvD">
            <item xml:id="i-FzVtvXbZZwFVa6P6cjV2Nd" who="i-UPW2cbGnTUbMZaKTrot5Bh">
              Morgan Johansson (S)
            </item>
            <item xml:id="i-QDWQKP2se2tnMh53vxCV1x" who="i-KxTfuBAJiVYpyHQUVaUndu">
              Kerstin Haglö (S)
            </item>
            <item xml:id="i-22Y5kmieff3G58YtSKs3PR" who="i-XmKy9xZWRYrVWK3GgNvWyc">
              Christer Adelsbo (S)
            </item>
            <item xml:id="i-LdZAF6As7ytrSvJHtp4nMv" who="i-MRoARQLVygJYbBWvcAjNcB">
              Elin Lundgren (S)
            </item>
            <item xml:id="i-KCPPDcqbtMDRjYPkw9zSuW" who="i-KHwyNd4PtTDS74vUs9zWKS">
              Anna Wallén (S)
            </item>
            <item xml:id="i-J5ZLZxWx1KvWy4rTF6ghQp" who="i-E9KFDaoCdaRkB3h6v7VM3c">
              Arhe Hamednaca (S)
            </item>
            <item xml:id="i-HFUxwmvL8jgermWmhuc3oU" who="i-8BHpqh3AbjzqTzM3CKEhqa">
              Mattias Jonsson (S)
            </item>
          </list>
        </div>
      </div>
    </body>
  </text>
</TEI>
