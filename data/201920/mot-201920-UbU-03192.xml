<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-03192">
  <teiHeader>
    <fileDesc>
      <titleStmt>
        <title>En samhällsförberedande skola</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3192 av Markus Wiechel och Alexander Christiansson (båda SD)</title>
          <idno type="rdwebb">H7023192</idno>
          <rs type="number">3192</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7023192/text</ref>
          <ref type="dokument_url_html">http://data.riksdagen.se/dokument/H7023192</ref>
          <ref type="dokumentstatus_url_xml">http://data.riksdagen.se/dokumentstatus/H7023192</ref>
          <ref type="docx">http://data.riksdagen.se/fil/0F96574B-4982-4D3B-A259-79A249CEB36D</ref>
          <ref type="pdf">http://data.riksdagen.se/fil/05E05DE9-F977-4926-B78F-72DC33F17E9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LEMNxHkcVqK3nRycyDG4V9" type="signed"/>
        <correspContext corresp="i-LEMNxHkcVqK3nRycyDG4V9">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-UxG2Pac6rUZCb6SKdTgVF9" type="submitted">
          <date when="2019-10-03"/>
          <time when="15:56:46"/>
        </correspAction>
        <correspAction xml:id="i-LHduywF7bvaKtfrjwo1BHp" type="reviewed">
          <date when="2019-10-03"/>
          <time when="18:52:06"/>
        </correspAction>
        <correspAction xml:id="i-UwfpAtqZMLKpbkUu39r11U" type="referred">
          <date when="2019-10-11"/>
        </correspAction>
        <correspAction xml:id="i-Ut1u9Lx1pKhdyRjCcEwKRg" type="assigned">
          <date when="2020-07-21"/>
          <time when="15:19:58"/>
        </correspAction>
        <correspContext corresp="i-Ut1u9Lx1pKhdyRjCcEwKRg">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-PoT3eBsckDnrJMnMi5HbPx" type="behandlas_i"/>
        <correspContext corresp="i-PoT3eBsckDnrJMnMi5HbPx">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DpaZiXW2iUYisfAo4GRnnq" type="motHeader">
        <div xml:id="i-UF5kHfZ7JSB66qUD4CyW7p" type="motTitle">
          Motion till riksdagen 2019/20:3192 av Markus Wiechel och Alexander
          Christiansson (båda SD) En samhällsförberedande skola
        </div>
      </div>
      <div xml:id="i-9ctBGDzqJgCXG5poKDMmrQ" type="motBody">
        <div xml:id="i-9juqgZJ94fi1TajruyC9Ac" type="motProposal" subtype="förslag">
          <head xml:id="i-We7dF3yGQHoVP2h1M6C6HN">
            Förslag till riksdagsbeslut
          </head>
          <list xml:id="i-TVPDiis26eTfJx9fxnkBnv" style="ol">
            <item xml:id="i-BJipsZSVD5UhVdpnwkbUFY">
              Riksdagen ställer sig bakom det som anförs i motionen om ökad
              kunskap om företagsamhet i skolan och tillkännager detta för regeringen.
            </item>
            <item xml:id="i-StZTQ36MbaES81hCf3mxKb">
              Riksdagen ställer sig bakom det som anförs i motionen om att
              införa trafikteori i skolan och tillkännager detta för regeringen.
            </item>
            <item xml:id="i-RTU1CtCdiD3P2Lg7bFMkvL">
              Riksdagen ställer sig bakom det som anförs i motionen om ökad
              undervisning med tillhörande praktik för elever i samhällsviktiga
              funktioner och tillkännager detta för regeringen.
            </item>
            <item xml:id="i-SFARodXC8yc3eMEcfQtNNk">
              Riksdagen ställer sig bakom det som anförs i motionen om ökad
              undervisning i respekt, vett och etikett samt sociala koder och
              tillkännager detta för regeringen.
            </item>
            <item xml:id="i-Y1sBY1AaUF1sp51jhjePgy">
              Riksdagen ställer sig bakom det som anförs i motionen om att
              utbilda skolelever i samhällsplikt samt öka samverkan mellan skolan
              och Försvarsmakten och tillkännager detta för regeringen.
            </item>
            <item xml:id="i-LyALwNYxjPZrwdgeSqTxKo">
              Riksdagen ställer sig bakom det som anförs i motionen om en ökad
              verklighets- och djurnära pedagogik för svenska elever och tillkännager
              detta för regeringen.
            </item>
            <item xml:id="i-WSzXCpTv4ZxM4MfWRvCSah">
              Riksdagen ställer sig bakom det som anförs i motionen om att
              utreda hur ökade kunskaper om arbetsrätt och arbetsmarknadens
              villkor på bästa sätt förs in i grundskolans utbildningsplaner
              och tillkännager detta för regeringen.
            </item>
          </list>
        </div>
        <div xml:id="i-ARCkN4z5NG8hVnWt1GNEjy" type="motContent">
          <head xml:id="i-CUNk12cGXLeX1rMh1DJUuJ" type="h1">
            Motivering
          </head>
          <head xml:id="i-W8DpAhxapMTAFnxyqXLCKj" type="h2">
            Företagsamhet i skolan
          </head>
          <p xml:id="i-By2Hdnbim7ebjMwrC9cXFG">
            Idag ligger arbetslösheten för unga på chockerande höga nivåer
            och det är i många umgängeskretsar vanligare att man är arbetslös
            än att man har ett jobb. Fyra av fem nya jobb kommer ifrån småföretagen
            och det bör därmed ses som det område som har störst potential
            att möjliggöra att fler får in en första fot på arbetsmarknaden.
            Särskilt i en tid då industrierna lämnar eller redan har lämnat
            Sverige behövs nya idéer inom näringslivet som också kan bli verklighet.
            Många unga som idag saknar jobb har just en massa idéer. Efter
            att just ha slutat skolan har många således också ett unikt driv
            som bör kunna ses som en förutsättning för dessa att skapa nya
            egna företag, om de bara fick chansen att testa och vågade prova
            på.
          </p>
          <p xml:id="i-FQvNa1h1s2R1mtNQRkv1CF">
            Idag får en stor del ungdomar chansen att testa sina idéer. Genom
            Ung Företag­samhets utbildning UF-företagande erbjuds ungdomar
            en möjlighet att driva ett eget företag i utbildningssyfte under
            ett läsår som en del av sina gymnasiestudier. Elever lyckas knyta
            nära kontakter med näringslivet samt träna och utveckla sin kreativitet,
            sin företagsamhet och sitt entreprenörskap. Många av de som påbörjat
            ett företag kan fortsätta efter att studierna avslutats, och kanske
            på sikt lyckas påbörja byggandet av ett framgångsrikt företag.
            Även de som inte fortsätter har fått med sig kunskap och erfarenheter
            som många andra saknar. Att ha kunskapen att starta upp något
            stort och sedan dessutom förstå företagsekonomi är enormt viktigt
            för dem den dag de får egna idéer eller helt enkelt har tröttnat
            på att sitta hemma och söka andra jobb.
          </p>
          <p xml:id="i-RLztnJEPJGZcPqo3T7zjoU">
            Statistiken från de satsningar som har gjorts talar ett tydligt
            språk. Utöver själv­klarheter som att de som drivit UF-företag
            i större utsträckning startar företag anställer de också fler
            personer i sina företag. Deras företag har även en högre omsättning
            än andra och livslängden på företagen är dessutom längre. Enligt
            rapporten Effekter av utbildning i entreprenörskap – en långtidsstudie
            av UF-alumners arbetsmarknads­potential och företagande (2013)
            av Karl Wennberg och Niklas Elert från näringslivets forskningsrapport
            Ratio får UF-företagare en högre medelinkomst under livet, blir
            i större utsträckning chefer och har en högre etablering på arbetsmarknaden
            än andra. Nästan 300 000 elever har deltagit i UF-företagandet
            sedan starten 1980 och hela 81 procent tycker att det har varit
            lärorikt och utvecklande.
          </p>
          <p xml:id="i-TGTpvj2s192DyLoFbc9qYq">
            Riksdagen bör ge regeringen i uppdrag att möjliggöra ett ökat
            entreprenörskap och ett engagerat näringsliv i det svenska utbildningssystemet
            samt möjliggöra grundläggande kunskaper om hur man startar och
            driver ett eget företag.
          </p>
          <head xml:id="i-21ct9qKVeteRd8Qgh1qC2i" type="h2">
            Trafikteori i skolan
          </head>
          <p xml:id="i-SLXCsWbt2UB13vXX2xPprn">
            Trafikteori i skolan finns för flera elever som individuellt
            val. Det är dock inte alla som har den möjligheten, trots att
            vi lever i ett samhälle där vi alla behöver ha en god möjlighet
            att förflytta oss. Oavsett om vi kör bil eller inte måste vi förhålla
            oss till trafiken och till olika trafiksituationer. Idag tar man
            ofta för givet att de regler som råder skulle vara självklara,
            och det kan lätt uppstå missförstånd i samband med en speciell
            situation. Alla vuxna människor bör ha grundläggande kunskap kring
            trafiksäkerhet för att kunna spara fler liv i trafiken. Riskmedvetenheten
            och respekten för alla faror som medföljer i trafiken måste öka
            för att få fler att visa hänsyn och följa rådande regler.
          </p>
          <p xml:id="i-KALBwUBN4JiEbQWPgcgrT9">
            Inte minst gående eller cyklister behöver veta vad som gäller
            vid övergångsställen och när man är ute och promenerar eller cyklar
            i närheten av en väg. Många trafik­olyckor sker helt i onödan
            vid övergångsställen och cykelöverfarter på grund av bristande
            uppmärksamhet och förmåga till samspel mellan de olika trafikantgrupperna.
            Samtliga bör följa trafikens grundregel om att göra vad man kan
            för att förhindra att någon skadas i trafiken.
          </p>
          <p xml:id="i-TLVVqEov9wUTk5pQncWhdR">
            Förr kunde vem som helst införskaffa en så kallad klass två-moped
            utan att behöva någon form av förarbevis eller körkort. Idag krävs
            tester, som är förhållandevis enkla och lika gärna kunde finnas
            med under skoltiden. En enkel åtgärd för att möjliggöra mer frihet
            för eleverna. De som läser trafikteori under skoltid får även
            goda möjligheter att framöver ta körkort vilket ökar möjligheten
            till framtida jobb. Dessutom kan fler få en morot att studera
            vidare i en tid då många är skoltrötta och väljer att avsluta
            sina studier.
          </p>
          <p xml:id="i-CkJhPuoezzcwVgu1n3EeDP">
            Riksdagen bör ge regeringen i uppgift att ta fram förslag till
            hur trafiksäkerhet och grundläggande trafikteori kan föras in
            i skolan.
          </p>
          <head xml:id="i-5sUBQD7Yb6Kd1yvyodgT3c" type="h2">
            Utbildning i vett och etikett, sociala koder och samhällsbyggande
            funktioner
          </head>
          <p xml:id="i-JrFtqRz1si3gkgazZYFsik">
            Att lära sig vett och etikett, sociala koder och social samvaro
            kan tyckas vara en ganska liten del när barn och ungdomar växer
            upp. Det är dock betydligt viktigare än vad man kan tro, inte
            minst då dessa så småningom ska ut i arbetslivet och förstå sig
            på vårt gemensamma samhällsbygge. Vikten av att vara delaktig
            i detta bygge och dessutom förstå vikten av ömsesidig respekt
            kan vara avgörande för att vår välfärd ska fungera väl men även
            för att våra medmänniskor ska lära sig vikten av solidaritet när
            densamma fallerar.
          </p>
          <p xml:id="i-U7AHFrNaCepqvNd5xnD246">
            Tyvärr har vi fått se ett allt mer förhärdat klimat i och omkring
            våra barns och ungdomars uppväxt. Vi ser hur en tuffare attityd
            blir allt mer tydlig och hur hårda ord inom skolans värld blivit
            allt mer påtagliga. Likväl har vi sett hur respekten mellan elever
            och mellan elever och lärare blivit allt sämre. Även om grunden
            för att fostra och lära sina barn respekt främst ligger på vårdnadshavare,
            är skolan ett bra forum för att i praktiken pröva barnens förmåga
            samt följa upp och se hur detta löper framöver. Med aktiva elever
            i ett tidigt stadium kan således också fler av dessa i ett tidigt
            stadium finna vad de har för yrkesambition i framtiden.
          </p>
          <p xml:id="i-UtXju8A3YSkfLG9VpSFVR9">
            Vi människor påverkas på fler sätt idag jämfört med hur det sett
            ut historiskt. Tack vare, eller på grund av, internet och sociala
            medier har de sociala förmågorna i många fall fallit undan. Detta
            ställer högre krav på oss att aktivt lära ut hur vi ska förhålla
            oss till varandra. Grundförutsättningarna för social samvaro är
            dock desamma som förr då vi måste klara av att visa varandra respekt
            och empati. Grundförutsättningarna för viktiga samhällsfunktioner
            är likaså desamma som förr. Vi är fortfarande beroende av funktioner
            såsom brandkår, polis och räddningstjänst. Vi kommer fortsatt
            att behöva läkare, sjuksköterskor och vårdbiträden. Genom att
            kombinera grundläggande kunskaper i social samvaro, samhällsviktiga
            funktioner och andra viktiga delar av samhället skapar vi således
            en gemenskap och förståelse som är ovärderlig. Av den anledningen
            krävs ytterligare satsningar i skolan för att stärka dessa band.
            Såväl elever tjänar på detta långsiktigt som samhället som idag
            är i behov av såväl fler händer inom dessa funktioner som framtida
            medarbetare. Regeringen bör vidta åtgärder för ökad undervisning
            med tillhörande praktik för elever i samhällsviktiga funktioner
            såsom exempelvis äldreomsorg, polis, brandkår och sjukvård. Regeringen
            bör även vidta åtgärder för ökad undervisning i respekt, vett
            och etikett samt sociala koder.
          </p>
          <head xml:id="i-EnjM7ZbjSsjRhGZCMKqUeQ" type="h2">
            Utbildning i samhällsplikt
          </head>
          <p xml:id="i-NX8r73y8eo9L1bdeVHZ3Bi">
            I Sverige råder det soldatbrist och många medborgare oroas dessutom
            över att landet saknar ett fullgott försvar i de fall en mäktig
            motståndare skulle anfalla. Likaså oroar sig allt fler för de
            konflikter som sprider sig runt om i världen, vilket är en extra
            stor utmaning för försvaret, då det sedan 2012 är dess uppgift
            att värva nya soldater. Det är tydligt att mer behöver göras för
            att locka skolelevers vilja att bli soldater och att engagera
            sig för vårt lands försvar, och försvarets budget används inte
            bäst genom att annonsera för att försöka locka nya krafter till
            sin verksamhet. Att locka nya rekryter behöver inte vara alltför
            svårt och det behöver inte heller bli så komplicerat om man inför
            ett nytt ämne i högstadie- eller gymnasieskolan där annan allmän
            fostran också inkluderas.
          </p>
          <p xml:id="i-CPcFfZmepNQ8C9hD5xzZfo">
            Framförallt våra äldre generationer kan vittna om att värnplikten
            har lärt dem en hel del om fostran och hur man för sig och helt
            enkelt har inneburit en viktig del i mognads­processen. Man har
            jämfört det med en utveckling av konfirmationen, som haft en fostrande
            roll där man lärt sig om s.k. vett och etikett. I samband med
            att färre konfir­merar sig och att värnplikten avskaffats har
            dessa viktiga delar som bidragit till att samhället knutits ihop
            tyvärr försvunnit. Att man reser sig för äldre inom kollektiv­trafiken
            eller andra exempel på hur man bör uppföra sig bland folk är underskattat.
            Det handlar trots allt om respekt och det handlar om hur man förhåller
            sig till sina medmänniskor. Detta är exempel som skulle kunna
            återkomma i skolvärlden om samarbetet mellan skolans värld och
            försvaret blev starkare.
          </p>
          <p xml:id="i-Ci6E9uaFvfWUTPrWmyhtG4">
            Genom att införa ett nytt ämne som fokuserar på civilförsvaret
            kan man öka viljan hos fler elever att engagera sig för vårt lands
            försvar. Skolan bör engagera sina elever i försvaret och därför
            kan både kontakten mellan gymnasieskolor och försvaret öka ytterligare
            så att exempelvis försvaret kan visa vilka möjligheter som finns
            och så att eleverna ser nya alternativ på arbetsmarknaden efter
            avslutade studier. Samtliga elever kan exempelvis bjudas in till
            det årliga försvarets dag som en integrerad del av gymnasieutbildningen.
            Genom att utbildningar i Försvarsmakten också integreras i det
            civila livet kan dessa bli mer attraktiva, vilket också ökar chansen
            att fler väljer att ansluta sig till försvaret.
          </p>
          <p xml:id="i-S1uta2agvPyhm1j6tq2ZaT">
            Riksdagen bör ge regeringen ett tydligt uppdrag att verka för
            försvarsvänliga kurser i gymnasieskolan där samhällsplikt lärs
            ut samt att samverkan mellan försvaret och gymnasieskolan utvecklas
            ytterligare i enlighet med intentionerna i motionen.
          </p>
          <head xml:id="i-KSXGbkS4hqJpMk9LewSGVm" type="h2">
            Utbildning i djurskydd och umgänge med djur
          </head>
          <p xml:id="i-XX3PB83CFwPQymy4knVJwG">
            Det finns flera exempel runt om i världen där barn och ungdomar
            i ett tidigt stadium får chansen att umgås med djur samt ta hand
            om dessa. De får i ett tidigt stadium chansen att utforska och
            lära sig om livet samt ta hand om djur från att de är små till
            eventuell slakt. Djur är mer än böcker och saker, de är levande
            varelser som i varierande utsträckning kommunicerar med sin omgivning.
            De föds, äter, sover, leker, parar sig och dör, precis som människor.
            Man har använt sig av djur i undervisningen just för att barn
            i låga åldrar tidigt kan lära sig vikten av respekt och vikten
            av att behandla andra levande varelser väl. Utöver ett långsiktigt
            moraliskt perspektiv kan närheten till djur vara viktig för barn
            som har mycket att säga men inte vill säga det till en människa.
            Detta är ett av skälen till att djur ibland används i terapisyften.
          </p>
          <p xml:id="i-WjEWWoRid6hvE2T4T37mxx">
            Det finns som bekant olika verksamheter som kan agera föredömen
            för barn i låga åldrar. Shiloh Israel Childrens Fund är ett exempel
            på ett initiativ som stöttar en verksamhet där barn från tidig
            ålder får vara med om att ta hand om olika sorters djur (allt
            ifrån getter till höns och kaniner). Från grunden lär de känna
            djuren som sina vänner och de får från grunden vara med om renhållning,
            matning och annan skötsel av djuren. För dessa blir det inte bara
            terapi eller hur man sköter gårds- och husdjur utan även ökad
            kunskap om biologi och en gedigen lektion i sund djurhållning.
            Genom att kombinera utbildningsinsatser med praktik bör regeringen
            återkomma med förslag som syftar till att en verklighets- och
            djurnära pedagogik ökar i Sveriges skolor.
          </p>
          <head xml:id="i-4JmzMoFWhJjXQjY6ymXXwF" type="h2">
            Utbildning om arbetsrätt och arbetsmarknadens villkor
          </head>
          <p xml:id="i-LKhzKyqFy3CJvBQemuKZqy">
            Ända sedan den allmänna skolan infördes och de första läroplanerna
            togs fram har dess syfte och utbildningens innehåll varit ämnen
            för diskussion. Klart är att skolan ska förbereda unga medborgare
            för livet i vuxenvärlden, genom att ge sakkunskap inom olika områden,
            bred allmänbildning, möjlighet till fördjupad kunskapsinlärning
            och guidning inför framtida utbildnings- och yrkesval. Inom ramen
            för i första hand ämnena samhällskunskap, idrott och hälsa samt
            hem- och konsumentkunskap ges också utbildning i sådana kunskaper
            som mer påtagligt påverkar privatlivet.
          </p>
          <p xml:id="i-8xAnBGTSjKJ8DhSyUP1hqd">
            I den senaste uppdateringen av grundskolans läroplan, Lgr 11,
            gavs kunskaper om just privatekonomi och konsumenträtt mer utrymme.
            Detta bör anses välkommet, inte minst mot bakgrund av de senaste
            årens rapporter om ungas skuldsättning. Samtidigt är det relativt
            enkelt att identifiera ytterligare behov av kunskaper som förbereder
            för livet efter skolan.
          </p>
          <p xml:id="i-GUUsCWC8UDoQggQpc3pk1U">
            Störst är kanske behovet avseende klivet ut på arbetsmarknaden.
            Kunskap om att söka arbete, skriva cv och personligt brev samt
            att utvärdera den egna kompetensen bör enligt oss tydligt ingå
            i grundskolans läroplaner. Utbildning i grundläggande arbetsrätt,
            kunskap om lönesättning och träning i löneförhandling likaså.
            Sådana kunskaper är minst sagt avgörande för hur livet utvecklar
            sig när skol- och utbildningstiden är över. Sett till situationen
            på arbetsmarknaden finns dessutom ett tydligt behov av att effektivisera
            matchningen mellan arbetssökande och arbetsgivare, vilket dessa
            kunskaper givetvis skulle bidra till.
          </p>
          <p xml:id="i-XkMT8wgdoWB79LDqyn3WSx">
            I sammanhanget är det värt att nämna att sådan kompetens som
            nämns ovan med största sannolikhet kan bidra till ökad jämställdhet
            avseende ekonomiska villkor. Exempelvis antas individuell lönesättning
            ligga bakom en del av det generella lönegap mellan kvinnor och
            män som idag kan uppmätas. Denna teori stärks inte minst av forskning
            som pekar på att regelbundna lönesamtal, till skillnad från endast
            löneför­handlingar, bidrar till att minska detta gap. Annan forskning
            bekräftar bilden av att män oftare överskattar sitt värde, medan
            kvinnor underskattar det. Detta påverkar givetvis utgången av
            löneförhandlingar, men leder till att män generellt vågar söka
            fler jobb än kvinnor, vilket inte osannolikt är en bidragande
            faktor till fördelningen mellan män och kvinnor på högre positioner
            inom arbetslivet. Genom att ge alla ungdomar chans att lära sig
            om och utveckla färdigheter i löneförhandling, självskattning
            och arbetssökande adresseras de orsaker som leder till klyftor
            snarare än att symptomen botas genom krav på kvotering eller ökad
            styrning av lönesättning. Dessutom nås såväl unga kvinnor som
            unga män, vilket gör att samtliga i behov får bättre förutsättningar
            istället för att könstillhörighet blir avgörande faktor.
          </p>
        </div>
        <div xml:id="i-VEC4XNB5bPpvaiUMoq1U4Y" type="signatureBlock">
          <list xml:id="i-8to4MPTJJ5obuD4skfdzNi">
            <item xml:id="i-L1FwVhikmxvNfnEftKnhd6" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-D7Uogb1QVLw3ipEG2LYrWA" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
