<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00248">
  <teiHeader>
    <fileDesc>
      <titleStmt>
        <title>Fler sparbanker kan ge landsbygden en skjuts framåt</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fler sparbanker kan ge landsbygden en skjuts framåt</title>
          <idno type="rdwebb">H002Fi248</idno>
          <rs type="number">Fi248</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi248/text</ref>
          <ref type="dokument_url_html">http://data.riksdagen.se/dokument/H002Fi248</ref>
          <ref type="dokumentstatus_url_xml">http://data.riksdagen.se/dokumentstatus/H002Fi248</ref>
          <ref type="doc">http://data.riksdagen.se/fil/8EE826E3-91E0-4809-BC1B-DBD3475D9873</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RFCYHoEREm9gvTfZ86LWXD" type="signed"/>
        <correspContext corresp="i-RFCYHoEREm9gvTfZ86LWXD">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-3fcwmhjNfTgjFhcoZzr2nG" type="numbering">
          <date when="2012-10-05"/>
        </correspAction>
        <correspAction xml:id="i-TpJy4TWv9ic7tmKdhf3cEG" type="submission">
          <date when="2012-10-04"/>
        </correspAction>
        <correspAction xml:id="i-7N5L2ks3VcVDvJxPB1sUGh" type="transfer">
          <date when="2012-10-02"/>
        </correspAction>
        <correspAction xml:id="i-VTwbpomBiFwavfg8GXKNsL" type="assigned"/>
        <correspContext corresp="i-VTwbpomBiFwavfg8GXKNsL">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DSjNUcT43Bk4NsHuKme64r" type="motHeader"/>
      <div xml:id="i-F1MHv51jz6i3NeP8z94Xc6" type="motBody">
        <div xml:id="i-5c8EQgur5cJiPnrTsqyrmh" type="motProposal" subtype="förslag">
          <head xml:id="i-9DiL85zcKyuK5Jr5VMLmAy">
            Förslag till riksdagsbeslut
          </head>
          <list xml:id="i-U8ZxCF6BRmH65vm5Rcd5cS" style="ol">
            <item xml:id="i-KKtDRvwP5PeVx3eHKhxERf">
              Riksdagen tillkännager för regeringen som sin mening vad som
              anförs i motionen om att omgående låta utreda en anpassning av
              Basel III till sparbankernas speciella förhållanden.
            </item>
            <item xml:id="i-4M8zDD4w4Qqi91z2nyaaAU">
              Riksdagen tillkännager för regeringen som sin mening vad som
              anförs i motionen om att låta utreda om sparbanker ska kunna få
              statliga etableringslån med marknadsmässig ränta.
            </item>
            <item xml:id="i-PUxMsQyoMD8qtcDbo9sWpf">
              Riksdagen tillkännager för regeringen som sin mening vad som
              anförs i motionen om att låta utreda ett system med egenkapitalbevis.
            </item>
            <item xml:id="i-TXwJyQu889cqbmobbF695F">
              Riksdagen tillkännager för regeringen som sin mening vad som
              anförs i motionen om att låta utreda hur sparbankerna ges tillgång
              till en centralbank som svarar mot deras behov.
            </item>
            <item xml:id="i-8DZKRHE8FwxnVjE2fUV3qx">
              Riksdagen tillkännager för regeringen som sin mening vad som
              anförs i motionen om att ett ökat samarbete mellan de nordiska
              sparbankerna bör underlättas.
            </item>
          </list>
        </div>
        <div xml:id="i-NrBZQkfoLpy74FouFjnPN" type="motContent">
          <head xml:id="i-MbefVyiFrtprHWsuVAW6Vu" type="h1">
            Generell bakgrund till sparbankernas aktuella position och roll
          </head>
          <p xml:id="i-S7TiDMJa2NLtKRck9HCTud">
            Den svenska sparbanksrörelsen firar snart en 200-årig verksamhet
            från starten 1820. Som mest fanns det 498 lokala sparbanker år
            1928. Idag har vi cirka 60 lokala sparbanker kvar i drygt dubbelt
            så många kommuner. Antalet kontor är cirka 250 stycken där de
            nya kontoren i Sysslebäck och snart även i Storfors i Värmland
            räknas in. Endast Jämtland och Västerbotten saknar för närvarande
            lokala sparbanker. Flest lokala banker finns i Skåne, Småland,
            Östergötland, Västergötland, Halland och Norrbotten, som dock
            bara har en bank men som är företrädd i nästan hela länet. Sparbankerna
            sköter sig väl ekonomiskt sett och hade 2011 ett samlat resultat
            på nästan 3 miljarder kronor.
          </p>
          <p xml:id="i-thZwf2myXyvVyQiRAk36D">
            Genuina sparbanker kan i flera avseenden liknas vid en nationell
            ideellt inriktad folkrörelse även om sparbankerna drivs som stiftelseliknande
            företag eller stiftelseägda sparbanks-aktiebolag. Sparbankerna
            sköts väl, har en större soliditet än de stora affärsbankerna
            och tar till skillnad från andra banker små risker i sin kreditgivning
            samtidigt som de fungerar lika väl i lågkonjunkturer som i högkonjunkturer.
            De tar ett stort ansvar för småföretagens utveckling och kreditbehov
            där de finns och följer upp företagens utveckling under längre
            perioder. De stödjer en rad olika samhällsnyttiga ändamål i sina
            affärsområden, som kultur, forskning, näringslivsutveckling och
            forskning/utveckling i högskolor och mindre företag.
          </p>
          <head xml:id="i-SbnC5BCGhJwnCaqcu9FLr4" type="h1">
            Aktuella problem och utmaningar
          </head>
          <p xml:id="i-D5hsoiQ5TczFBh2UaVDtrm">
            Trots att gruppen av sparbanker tillsammans fungerar mycket väl
            betyder inte detta att sparbanksgruppen saknar problem eller svåra
            aktuella och framtida utmaningar. Ett par exempel på aktuella
            problem är den mer omfattande kontrollagstiftning som EU infört
            med anledning av kriserna inom de stora affärsbankerna inom EU
            och OECD-länderna. Trots att sparbankerna inte arbetar med stora
            risker och vidlyftiga och spekulativa affärer drabbas de ändå
            av stora kostnader för den kontroll som den generella nya lagstiftningen
            kräver av hela banksektorn.
          </p>
          <p xml:id="i-E7xWA3uqUn65VDZqi7XHCv">
            Ett annat exempel är att mer komplicerade och större affärer
            kräver utökade expertkunskaper i samband med exempelvis att de
            lokala företagen som sparbankerna finansierar ökar sin produktion
            och expanderar i andra länder. Sådana kunskaper och erfarenheter
            finns inte alltid lokalt utan måste köpas utifrån eller via nya
            medarbetare. Kostnaderna för bankernas administration ökar och
            påverkar lönsamheten. Kanske ökar också i dessa fall kreditriskerna
            i och med att strukturförändringarna inom olika näringar går allt
            snabbare, vilket kan resultera i ökat antal konkurser och minskad
            lönsamhet.
          </p>
          <p xml:id="i-3E5j1q8cT7i4jdwUBd4Gbj">
            Eftersom affärsbankerna och nischbankerna inte ser landsbygdens
            mindre orter som önskvärda expansionsorter har de sedan länge
            dragit sig tillbaka från landsbygden i hela landet i likhet med
            de större oljebolagens nedläggning av landsbygdens drivmedelsmackar.
            Sparbankerna finns kvar på landsbygden även om flera gått samman
            i större enheter som exempelvis den år 2007 nybildade sparbanken
            Eken i Småland/Blekinge. De lokala kontoren finns dock kvar i
            de områden där de sex ursprungliga lokala sparbankerna hade sin
            lokalisering. Ett annat relativt färskt exempel är Ydre Sparbanks
            uppgående i Kinda Sparbank med Kisa som huvudort och med det nya
            namnet Kinda-Ydre Sparbank.
          </p>
          <p xml:id="i-PUtdCP1jpUjtMo3xvogKJf">
            Eftersom de små företagen på landsbygden har fått en allt besvärligare
            kreditsituation i områden där affärsbankerna dragit sig tillbaka
            men ändå växer i antal i landsbygdens samtliga kommuner behöver
            en mer normal kreditmarknad etableras i hela landet. Det enligt
            oss bästa alternativet är att stödja de befintliga sparbankerna
            samtidigt som man underlättar en nyetablering i områden och kommuner
            där lokala sparbanker saknas. Intresset för nya sparbanker har
            ökat i ett stigande antal kommuner på landsbygden, speciellt i
            regioner med få eller helt sparbankslösa områden som Värmland,
            Dalarna, Jämtland, Hälsingland och Västerbotten. Även i Mellan-
            och Sydsverige finns sådana intressen även om man där i första
            hand önskar fler filialer till befintliga sparbanker.
          </p>
          <p xml:id="i-TAMYwbkuVeUjXYX5bd463n">
            Det finns ett växande intresse och behov av sparbanker även i
            de större tätorternas förorter. Där har hushåll och småföretag
            ofta en likartad kreditsituation som på landsbygden. Våra förslag
            nedan riktas således mot båda dessa olika miljöer i hela landet.
          </p>
          <head xml:id="i-LcrQNqjbgzECKnUxWxMqd8" type="h1">
            Reformer för utveckling av de lokala sparbankerna
          </head>
          <p xml:id="i-4zcq187moF8kiA6jjRLf1W">
            Det finns flera olika sätt att stödja en positiv utveckling av
            sparbanksrörelsen. Man kan tänka sig särskilda etableringslån
            för nyetablerade sparbanker, införande av det norska systemet
            med egenkapitalbevis, stöd till etablering av en ny Sparbankernas
            Bank, initiativ till ett starkare samarbete mellan lokala sparbanker
            och andra lokala banker i Norden, statlig stimulans till ett ökat
            lokalt sparande samt en anpassning av Basel III-reglerna till
            den lokala sparbanksrörelsen. Alla dessa förslag skulle kunna
            utredas djupare inom ramen för en statlig utredning samtidigt
            som man mer skyndsamt underlättar den aktuella utvecklingen via
            särskilda reformer.
          </p>
          <head xml:id="i-7wAvgNi1CtG3UVXBUFqE2r" type="h2">
            Mer akuta förändringsbehov
          </head>
          <p xml:id="i-Trs3WYkw2gZ4DvTMksGgD3">
            Till denna grupp av förändringar hör Basel III-reglerna, etableringslån
            till nya lokala sparbanker samt införande av egenkapitalbevis.
          </p>
          <head xml:id="i-3kSf2E1cX5CfMgBFjKUvD6" type="h3">
            Basel III
          </head>
          <p xml:id="i-DjNQd9bRZ7rie8Ys8YYrC6">
            De nya regler som nu håller på att genomföras har sin bakgrund
            i de senare årens bank- och finanskriser. Det handlar egentligen
            om de stora affärsbankernas riskfyllda och spekulativa affärer
            och beteende på marknaden. Dessa regler kräver omfattande kontroller
            av risker, säkerheter etcetera vid kreditgivning till främst företag
            men även hushåll. Kostnaderna för kontrollerna kommer att öka
            relativt kraftigt vilket blir tufft för många mindre och medelstora
            sparbanker trots att denna bankgrupp arbetar med jämförelsevis
            minimala risknivåer. Vi vill på detta område ha särbestämmelser
            inom Baselsystemet så att sparbanksrörelsen inte skadas ekonomiskt
            och missgynnas i konkurrenshänseende på bankmarknaden. Hur en
            anpassning av Basel III till sparbankernas speciella förhållanden
            kan se ut bör omgående utredas. Detta bör riksdagen tillkännage
            för regeringen som sin mening.
          </p>
          <head xml:id="i-pUyrrzLweqhLbsB3SokEr" type="h3">
            Etableringslån
          </head>
          <p xml:id="i-GkaCpwGpAMwAYf168n1QRk">
            För att etablera en ny sparbank behövs ett grundkapital på 1
            miljon Euro från olika lokala intressenter. För att få en sparbank
            att fungera på sin lokala marknad behövs ett kapital på mellan
            50-100 miljoner SEK. Om man inte får möjlighet till en relativt
            snabb kapitalbildning i banken dröjer det mycket lång tid innan
            en sparbank blir operativ. En sådan kapitalbas kan stimuleras
            genom införande av egenkapitalbevis (se nedan). Den kan även underlättas
            genom statliga etableringslån med marknadsmässig ränta. Detta
            bör riksdagen tillkännage för regeringen som sin mening.
          </p>
          <head xml:id="i-KdvAFreZmnMp7u76CsYnn7" type="h3">
            Egenkapitalbevis
          </head>
          <p xml:id="i-Y5jBU9iRud7MX2WUUCiQf9">
            I Norge införde man för ett antal år sedan något man idag kallar
            egenkapitalbevis. Dessa utgörs av ett slags bevis som kan köpas
            av företag, organisationer eller privatpersoner i syfte att stärka
            de lokala sparbankernas kapitalbas. De får inte sammanlagt inte
            uppgå till mer än 40 procent av bankens totala egenkapital men
            får samtidigt en roll som en preferensaktie för att locka till
            dessa investeringar. Inflytande över sparbankens policy begränsas.
            Vi menar att denna finansieringsform kan bidra till att i vissa
            fall öka kreditgivningen, skapa en större buffert mot tänkbara
            finansiella kriser (exempelvis vid stora kreditförluster), underlätta
            en etablering av fler filialer och allmänt sett stärka bankens
            kapitalbas och uthållighet. Vi anser att egenkapitalbevis i någon
            form bör införas. Hur ett sådant system ska utformas bör utredas.
            Detta bör riksdagen tillkännage för regeringen som sin mening.
          </p>
          <head xml:id="i-7nFsvqeFwH9f9RW6RY4frS" type="h2">
            Något mer långsiktiga förändringsbehov
          </head>
          <p xml:id="i-7KiRPMwcAHKzomn1pRXy4Y">
            Till denna grupp av förändringar räknar vi etablering av en ny
            Sparbankernas CentralBank, ökat nordiskt samarbete inom sparbanksrörelsen
            samt ett ökat stöd till ett ökat sparande bland hushåll och företag.
          </p>
          <head xml:id="i-N1GFdnpB9Xm1AACibfUApi" type="h3">
            En ny Sparbankernas CentralBank
          </head>
          <p xml:id="i-B3tgmQZMKHAgae7RiEs2YA">
            Den svenska sparbanksrörelsen hade fram till bank- och finanskrisen
            1991 en egen central kompetensenhet kallad Sparbankernas Bank,
            placerad i Stockholm. Av olika skäl lades denna bankenhet ned
            och övertogs av Sparbanken Sverige som trots namnet redan från
            början var en ny affärsbank. Idag heter den Swedbank. De lokala
            sparbankerna har ett relativt omfattande samarbete med Swedbank
            i och med att man hyr in sig i dess IT-system för olika banktjänster
            och transaktioner samt säljer aktier och fonder från affärsbanken.
          </p>
          <p xml:id="i-XeSdeUKZYCLJKChRfQRHx2">
            Att ha en affärsbank som central kompetensbank medför en rad
            olika ekonomiska, ägarmässiga och andra risker och binder sparbankernas
            policy till vissa principer som lokala sparbanker knappast har
            i sina traditioner. Att bygga upp en egen Sparbankernas CentralBank
            stärker sparbanksrörelsen och dess självständighet samt de funktioner
            som vi menar att sparbankerna kan fylla på landsbygden och i storstädernas
            förorter. På vilket sätt staten och andra aktörer kan bidra till
            en sådan lösning vill vi inte här ta ställning till i detalj utan
            bara formulera kravet på att det är en långsiktig önskvärdhet
            om man skall få en kompetent, uthållig, stark och samhällsbyggarinriktad
            sparbanksrörelse också de kommande decennierna.
          </p>
          <p xml:id="i-PnvQ13vdbecsxvRDmy32rR">
            Ett alternativ till en svensk lösning kan vara att använda den
            centralbank som redan etablerats av de så kallade Terragruppsbankerna
            i Norge som är en sammanslutning av cirka 80 självständiga lokala
            sparbanker utspridda i hela Norge.
          </p>
          <p xml:id="i-Mhw29Qdm2J7Wd9RkA18FHX">
            En utredning av hur sparbankerna ges tillgång till en centralbank
            som svarar mot deras behov, enligt ovan, bör genomföras. Detta
            bör riksdagen tillkännage för regeringen som sin mening.
          </p>
          <head xml:id="i-KfwEvAMmAj2FsYh4HAqKa2" type="h3">
            Ökat samarbete i Norden
          </head>
          <p xml:id="i-8RyPw8k9a5CxZHZVgc3mi2">
            Med en gemensam central sparbank i Norden via den norska verksamheten
            får man en automatisk samarbetslösning. Tills en sådan strategi
            blir möjlig, om de nordiska ländernas sparbanker så önskar, bör
            man enligt Miljöpartiet ändå underlätta ett ökat sparbankssamarbete
            i de nordiska länderna som ett led i våra strävanden att öka det
            ekonomiska, sociala samt kulturella samarbetet över de nordiska
            gränserna. Ett samarbete skulle stärka sparbankernas roll i kreditgivningen
            och det finansiella sparandet samt minska de regionala skillnaderna
            inom den finansiella infrastrukturen i Norden. Detta bör riksdagen
            tillkännage för regeringen som sin mening.
          </p>
          <head xml:id="i-4Sa9S9Hqoajp3GFUKTvewb" type="h3">
            Ökat sparande
          </head>
          <p xml:id="i-DZpGK8hctaywitgVkf954q">
            Det finns åtskilliga argument för att öka sparandet och minska
            hushållens men även småföretagens lånebörda i Sverige. Argumenten
            för ett ökat sparande är väl kända och aktualiseras av inte minst
            hushållens ökade bostadslåneskuld. Sparbankerna har en lång tradition
            av att främja sparandet bland hushållen och vi är övertygade om
            att etablering av fler sparbanker och filialer stimulerar ett
            ökat sparande.
          </p>
        </div>
        <div xml:id="i-7mhMNiPxvoXEa4m2WJ2Vvc" type="signatureBlock">
          <list xml:id="i-JBQR9fu7Za4G5LeionJvEb">
            <item xml:id="i-8xpJeBJdYn4eMCbS56NmG2" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-K4pzitjZsXbSxjkp7hYrRE" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-ReeDTVbmTyqt2NomwhsWWv" who="unknown" type="signature">
              Jonas Eriksson (MP)
            </item>
            <item xml:id="i-K1w3XpR4K5RnAsH8vVSS1c" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
