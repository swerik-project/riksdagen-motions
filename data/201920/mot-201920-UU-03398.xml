<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03398">
  <teiHeader>
    <fileDesc>
      <titleStmt>
        <title>med anledning av skr. 2019/20:18 Arbetet i frågor som rör Kina</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3398 av Kerstin Lundgren m.fl. (C)</title>
          <idno type="rdwebb">H7023398</idno>
          <rs type="number">3398</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023398/text</ref>
          <ref type="dokument_url_html">http://data.riksdagen.se/dokument/H7023398</ref>
          <ref type="dokumentstatus_url_xml">http://data.riksdagen.se/dokumentstatus/H7023398</ref>
          <ref type="docx">http://data.riksdagen.se/fil/64CDCA60-1F12-43BE-9EEB-0D1B2869E669</ref>
          <ref type="pdf">http://data.riksdagen.se/fil/82746029-735E-42AE-9816-7F191C41C160</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Ylivainio</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5tDeNgmTRSUpnbQqBE6j4z" type="basedOn"/>
        <correspContext corresp="i-5tDeNgmTRSUpnbQqBE6j4z">
          <ref>Skrivelse 2019/20:18</ref>
        </correspContext>
        <correspAction xml:id="i-6AYSLbwTCcLAft6uqbS8oo" type="signed"/>
        <correspContext corresp="i-6AYSLbwTCcLAft6uqbS8oo">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction xml:id="i-CiUsZa63mDEbPkL9ZBBAd7" type="submitted">
          <date when="2019-10-17"/>
          <time when="14:10:05"/>
        </correspAction>
        <correspAction xml:id="i-HVz1K4aDtJxrpdsjxhvSq" type="reviewed">
          <date when="2019-10-17"/>
          <time when="17:50:50"/>
        </correspAction>
        <correspAction xml:id="i-VhXYrkbgqYkCfkbqugfQAW" type="dismissed">
          <date when="2019-10-18"/>
        </correspAction>
        <correspAction xml:id="i-KwXMWxNJvAntBrAqfv7Eaa" type="referred">
          <date when="2019-10-22"/>
        </correspAction>
        <correspAction xml:id="i-E2LfjwLgt9NzrwaMn4JS91" type="assigned">
          <date when="2019-12-17"/>
          <time when="16:24:04"/>
        </correspAction>
        <correspContext corresp="i-E2LfjwLgt9NzrwaMn4JS91">
          <ref type="assignedTo">Utrikesutskottet</ref>
        </correspContext>
        <correspAction xml:id="i-EAf3WnaRt8bCK5oweUSsq8" type="behandlas_i"/>
        <correspContext corresp="i-EAf3WnaRt8bCK5oweUSsq8">
          <ref type="uppgift">2019/20:UU4</ref>
          <ref type="ref_dok_id">H701UU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU4</ref>
          <ref type="ref_dok_titel">Arbetet i frågor som rör Kina</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4i2dGNgSVksDCe2kt2Gkeu" type="motHeader">
        <div xml:id="i-5Cd7yWCCtd8HX2U48FK3ZJ" type="motTitle">
          Motion till riksdagen 2019/20:3398 av Kerstin Lundgren m.fl.
          (C) med anledning av skr. 2019/20:18 Arbetet i frågor som rör
          Kina
        </div>
      </div>
      <div xml:id="i-NzvaajCAQnNk7CWMnEq1im" type="motBody">
        <div xml:id="i-qxhV7Ho23kWbQq9Jx67iD" type="motProposal" subtype="förslag">
          <head xml:id="i-NqTS4QQEHNatVk8cVvtaZw">
            Förslag till riksdagsbeslut
          </head>
          <list xml:id="i-WXmESoo67QrhyMRvTif7mQ" style="ol">
            <item xml:id="i-MS5E9dp5wtHJg6hwDXpbw3">
              Riksdagen ställer sig bakom det som anförs i motionen om det
              planerade kunskapscentrumet och om att regeringen ska återkomma
              med information om hur den nationella satsningen på ett kinesiskt
              kunskapscentrum ska formeras, och detta tillkännager riksdagen
              för regeringen.
            </item>
            <item xml:id="i-GLARGyA2Xx2nGWKBHP8sYV">
              Riksdagen ställer sig bakom det som anförs i motionen om att
              Sverige inte bör gå in i nya samarbeten med Kina som bidrar till
              att Kinas globala strategiska målsättningar uppnås på bekostnad
              av rådande internationell rättsordning och demokratiska värderingar,
              och detta tillkännager riksdagen för regeringen.
            </item>
          </list>
        </div>
        <div xml:id="i-25S2xPLFvGjtjcuZfKu8fR" type="motContent">
          <head xml:id="i-GJXBG2dMTQvaMd8M5t9GW2" type="h1">
            Motivering
          </head>
          <p xml:id="i-5XVoGWMmZ35xmU2f5E68W4">
            Kina är i dag en stormakt, en strategisk maktspelare som sätter
            kommunistpartiets fortlevnad först av allt. En strategisk aktör
            som inte tar det internationella ansvar som kan förväntas av en
            stormakt, en aktör som i mångt och mycket står utanför och inte
            erkänner de internationella konventioner som gäller eller de internationella
            organisationer som ska upprätthålla dem. I stället underminerar
            Kina rådande rättsordning genom att negligera domslut som inte
            går dess väg, och så skapar man sina egna strukturer där de värden
            som vi står bakom med mänskliga rättigheter, demokrati och rättsstatens
            principer inte längre gäller.
          </p>
          <p xml:id="i-D3rp8RraxUjgrwX37fzqGx">
            Kina utmanar i allt större utsträckning det internationella arbetet
            med mänskliga rättigheter, och kinesiskt inflytande får inverkan
            på normer, standarder, definitioner och retorik. Kina följer vare
            sig Paris-agendan eller OECD-regelverk kring internationellt bistånd.
            I förlängningen hotar detta inte minst de mänskliga rättigheterna
            och de strukturer som har skapats för att säkerställa att de respekteras.
          </p>
          <p xml:id="i-Jz2kMjGbDL6MWfXU24MAcS">
            Ett annat sätt för Kina att underminera gällande världsordning
            är deras systematiska negligerande av WTO-regelverk och deras
            nya Belt and Road Initiative (BRI), som är en del av Kinas ambition
            att forma det internationella systemet för att passa egna syften
            och stärka sitt globala inflytande. Därtill ser vi hur Kina nationellt
            håller uppemot en miljon personer ur den muslimska minoritetsgruppen
            uigurer tillfångatagna i ”omskolningsläger” för att bli mer kinesiska,
            dvs. Kina försöker med tvång förtrycka och utrota deras egen identitet.
            Står vi upp för våra värden och den internationella rättsordning
            vi varit med och skapat så måste vi stå fast vid dess strukturer
            och orka ställa krav på Kina att också göra det. Och att det får
            konsekvenser om de inte gör det.
          </p>
          <p xml:id="i-YVi1Yt9PpZDfcmsdzUGBM1">
            Regeringen beskriver Kinas utveckling och allt större inflytande
            i världen på ett tydligt, korrekt och medvetet sätt men tycks
            inte dra tillräckliga slutsatser i ett nationellt perspektiv för
            att möta den utveckling vi ser. Det framstår som att regeringen
            försöker gömma sig bakom att man vill se en sammanhållen EU-politik
            för att inte behöva vidta åtgärder nationellt som kan uppröra
            Kina. Regeringen är inte ens tydlig i att man vill eller kan stå
            upp för mänskliga rättigheter utan att det backas upp av EU.
          </p>
          <p xml:id="i-DjCrs4mqQboxrGpgNxSN5x">
            Regeringen skriver att förhållningssättet gentemot Kina bygger
            på EU:s Kinastrategi från 2016 men glömmer då både att strategin
            kräver nationella åtgärder och att synen på Kina i EU har börjat
            uppdateras efter det för att bli mer realistisk, bestämd och mer
            mångsidig. Detta för att kunna möta den alltmer globala dominans
            vi ser från Kina, som inte sällan hämmar Europas företag och konkurrenskraft.
            Regeringen nämner det men drar inte tydligt konsekvenserna av
            det. Det borde också tydligare genomsyra också regeringens förhållningssätt
            gentemot Kina även om kinesiska investeringar på ena sidan också
            kan leda till arbetstillfällen i Sverige. Eller är det regeringens
            mening att handel alltid kommer att vara undantaget när det kommer
            till att stå upp för vår liberala världsordning?
          </p>
          <p xml:id="i-6La9kEQ5mJkAaKkRvUeesP">
            Vår mening är att vare sig Sverige eller EU bör stödja Kinas
            försök att skapa en alternativ världsordning och ett alternativt
            internationellt regelverk eftersom vi då samtidigt underminerar
            det vi själva har varit med och byggt upp och som står för de
            värden vi tror på. Sverige och EU måste stå upp för frihet och
            mot förtryck. Det kan i sin tur innebära att vi väljer bort samarbete
            med Kina inom ramen för de alternativa organisationer som de bygger
            upp, i strid med redan existerande multilaterala organisa­tioner
            och regelverk, där syftet är att skapa en alternativ ordning.
            Vi måste ifrågasätta om arbetet med att bekämpa fattigdom globalt
            och stå upp för frihet stärks eller för­svagas genom att man inleder
            nya samarbeten inom exempelvis bistånd med Kina. Sverige får inte
            bli en trojansk häst för kinesiska maktambitioner. Om Kina inte
            efter­lever internationella regelverk de anslutit sig till så
            räcker det inte med gemensamma dialogtillfällen där EU samlat
            framför att Kina måste följa internationella regelverk. Då krävs
            andra motkrafter. Det minsta man kan kräva är att Sverige och
            EU i ett eventuellt samarbete med kinesiska strukturer säkerställer
            att vi inte blir utnyttjade och deltar i något som i grunden syftar
            till att upprätthålla Kinas strategiska intressen snarare än våra
            egna. Erfarenheter från Kinas agerande i WTO bör kunna dras inom
            flera områden. Vi saknar liknande resonemang och ställningstaganden
            från regeringen. Vi önskar att regeringen tydligt driver det inom
            ramen för EU. I stället vill regeringen fortsätta pågående samarbeten
            och inleda nya, exempelvis inom biståndet.
          </p>
          <p xml:id="i-9PLZJUfGyPe7vtvWvkwN9C">
            Vi saknar i strategin också en tydlig kritik av Kinas agerande
            i Hongkong där regimen inte längre tycks stå upp för den avtalade
            principen om ”ett land, två system”, där Hongkong erkänns sitt
            egna legala system och sina gränser och där både mötesfrihet och
            yttrandefrihet är garanterade rättigheter. På samma sätt måste
            regeringen våga vara tydlig med kritik när svenska medborgare,
            som i fallet Gui Minhai, tillfångatas och hålls fängslade utan
            rättegång eller när kinesiska intressen hotar yttrande- och mötesfriheten
            i Sverige. Sverige måste tydligt kräva att Gui Minhai friges.
            Och måttet är rågat när vi får vetskap om att kinesiska ambassaden
            i Sverige har förmått både UNDP och Sheraton att ställa in bokningar
            som rör Taiwan, eller för den delen när ambassaden aggressivt
            försöker påverka riksdagens ledamöter eller har synpunkter på
            hur journalister uttrycker sig i Sverige. Det är olyckligt att
            regeringen i stället för att agera med tydlig kritik gömmer sig
            bakom att EU måste agera ensat. Vill regeringen inte själv kritisera
            är vår uppfattning att regeringen genom tydlig kritik åtminstone
            skulle kunna förstärka EU:s kritik mot regimen när de begår övergrepp
            mot mänskliga rättigheter eller bryter ingångna avtal. Det vore
            önskvärt men är inget vi ser något av från regeringen.
          </p>
          <p xml:id="i-7AvqmRk84XsEe91YjndpT9">
            I ett större sammanhang förblir den större frågan hur Sverige
            som ett litet land i en alltmer osäker värld kan bygga resiliens
            i samhället vad gäller förståelse för att Kina, och för den delen
            andra länder, har värderingar och övergripande målsättningar som
            inte överensstämmer med våra egna, och att det spelar roll hur
            individer och beslutsfattare agerar nationellt och internationellt.
            Regeringens svar är att inrätta ett kinesiskt kunskapscentrum
            i Sverige. Ett odefinierat forskningsbaserat kunskapscentrum,
            vars syfte är odefinierat. Regeringen behöver återkomma till riksdagen
            med en redogörelse för hur ett dylikt centrum ska formas utifrån
            vad som här påtalas.
          </p>
          <p xml:id="i-Rtbhx7m512UMA3mxkFtYP">
            Syftet får inte vara att konkurrera med befintliga miljöer eller
            bli ett nytt forsknings­centrum utan att knytas till befintliga
            forskningsmiljöer såsom FOI som kan få tydligare uppdrag. Ska
            kommuner, företag och individer kunna vända sig till kunskapscentrumet
            för allmän information om Kina eller för stöd och vägledning i
            sina kontakter med kinesiska aktörer? Detta skriver regeringen
            ingenting om. Vår uppfattning är att ett sådant kunskapscentrum
            bör utgå från någon av de redan befintliga forskningsmiljöerna
            om Kina och att ett uttalat syfte bör vara att höja kunskapsnivån
            i Sverige om Kina som ett sätt att samtidigt höja motståndskraften
            i Sverige vad gäller kinesisk påverkan och globala intressen.
            Förblir vi okunniga om det, riskerar vi att fatta beslut som på
            sikt kan leda till mycket allvarliga konsekvenser för vårt land
            och den del av världen där värderingar om demokrati, mänskliga
            rättigheter och rättsstatens principer är rådande principer.
          </p>
        </div>
        <div xml:id="i-9h7SVgwbhowXJ9fYbDcT4p" type="motSignatures">
          <list xml:id="i-9g6Pchjxqkw2SXKVAyLqmW">
            <item xml:id="i-6dAV72jx9u8X6TN4buQwi4" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
            <item xml:id="i-aj3eo6eFokPwkWB49vgB9" who="i-QHgv5iNVwgGKJgHaJMZ8sM">
              Magnus Ek (C)
            </item>
            <item xml:id="i-Fznzoh4ZpZGXEiYrXfycD1" who="i-A1NGMRYUqzQ6yvBRZ8XqFg">
              Linda Ylivainio (C)
            </item>
          </list>
        </div>
      </div>
    </body>
  </text>
</TEI>
