<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00433">
  <teiHeader>
    <fileDesc>
      <titleStmt>
        <title>Stärkt skydd för barn, ungdomar och kvinnor</title>
        <author corresp="i-STyFs6Gu3boin31eFp1bNM">av Thomas Bodström m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt skydd för barn, ungdomar och kvinnor</title>
          <idno type="rdwebb">GV02Ju433</idno>
          <rs type="number">Ju433</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju433/text</ref>
          <ref type="dokument_url_html">http://data.riksdagen.se/dokument/GV02Ju433</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju433</ref>
          <ref type="doc">http://data.riksdagen.se/fil/95D6995A-181B-40C1-8C86-E85B194F07C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-STyFs6Gu3boin31eFp1bNM</idno>
            <name>Thomas Bodström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-W2BEDRyCnS9HdVWfSB1gKA</idno>
            <name>Margareta Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JyJNJYYsSGPpUMFRHpFJo</idno>
            <name>Elisebeht Markström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8omiRVAgUkxVs9DJfB3H4f" type="signed"/>
        <correspContext corresp="i-8omiRVAgUkxVs9DJfB3H4f">
          <note type="signatory" corresp="i-STyFs6Gu3boin31eFp1bNM"/>
          <note type="signatory" corresp="i-W2BEDRyCnS9HdVWfSB1gKA"/>
          <note type="signatory" corresp="i-JyJNJYYsSGPpUMFRHpFJo"/>
          <note type="signatory" corresp="i-BzccJvrsm3YED8gWPHwfGn"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-TcNfrp7fRvP58buMahA7Gi"/>
        </correspContext>
        <correspAction xml:id="i-VVs1F23bN9bBVWRaiL1Cev" type="referral">
          <date when="2007-10-16"/>
        </correspAction>
        <correspAction xml:id="i-WvXJmhd9gHa6Wd8MdNUkUP" type="dismissal">
          <date when="2007-10-16"/>
        </correspAction>
        <correspAction xml:id="i-D9VYJhruL78e6r65aqcSRb" type="numbering">
          <date when="2007-10-09"/>
        </correspAction>
        <correspAction xml:id="i-BPmNHL1F9T7L1CXCquaexA" type="submission">
          <date when="2007-10-05"/>
        </correspAction>
        <correspAction xml:id="i-YK3PnAEeNs1qw3nDCVwq2r" type="transfer">
          <date when="2007-10-05"/>
        </correspAction>
        <correspAction xml:id="i-So3LwHLmY56tvccLqbMgJ1" type="assigned"/>
        <correspContext corresp="i-So3LwHLmY56tvccLqbMgJ1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RnBN4tRe4QeH4FuubGKfGq">
            Förslag till riksdagsbeslut
          </head>
          <list style="ol">
            <item xml:id="i-3A5g4e6Z6E2oVhCv4C2ypS">
              Riksdagen tillkännager för regeringen som sin mening vad som
              anförs i motionen om vikten av brottsförebyggande arbete.
            </item>
            <item xml:id="i-X4SawG5gpgTfd6MUdrS7fZ">
              Riksdagen tillkännager för regeringen som sin mening vad som
              anförs i motionen om bättre samverkan mellan socialtjänst, skola
              och polis.
            </item>
            <item xml:id="i-R2C5SHuT3ywy2GYNMufyC4">
              Riksdagen tillkännager för regeringen som sin mening vad som
              anförs i motionen om att utveckla metoder för att arbeta förebyggande
              och för att bekämpa ungdomsbrottsligheten.
            </item>
            <item xml:id="i-XQe86YPC8ekCPReVtdGDuD">
              Riksdagen tillkännager för regeringen som sin mening vad som
              anförs i motionen om vikten av att etablera kontaktpoliser i skolorna.
            </item>
            <item xml:id="i-RHaD4TEhb4X4dxSYJLHWDW">
              Riksdagen tillkännager för regeringen som sin mening vad som
              anförs i motionen om att kriminalisera grooming.
            </item>
            <item xml:id="i-9tjB21RSJyBHunP8o8iX94">
              Riksdagen tillkännager för regeringen som sin mening vad som
              anförs i motionen om insatser för att förhindra köp av narkotika
              via Internet.
            </item>
            <item xml:id="i-P5EaR5269E2W4BqeAngQ2M">
              Riksdagen tillkännager för regeringen som sin mening vad som
              anförs i motionen om att skärpa lagen om barnpornografi och människohandel
              samt se över möjligheterna till skadestånd för barn och ungdomar
              som drabbas.
            </item>
            <item xml:id="i-8RbybN9L7rTCosmfYzVVwL">
              Riksdagen tillkännager för regeringen som sin mening vad som
              anförs i motionen om att öronmärka 60 miljoner kronor till polisen
              för arbetet mot människohandel och barnpornografi.
            </item>
            <item xml:id="i-12EwjA4sjBBtd1inXs3Y5K">
              Riksdagen tillkännager för regeringen som sin mening vad som
              anförs i motionen om ett barnahus i varje län.
            </item>
            <item xml:id="i-H41nBou7BeVSycAygSKR7f">
              Riksdagen tillkännager för regeringen som sin mening vad som
              anförs i motionen om att stödja unga vittnen i skolor.
            </item>
            <item xml:id="i-N5Q4BWUnwv4Yw8jUNyKiQD">
              Riksdagen tillkännager för regeringen som sin mening vad som
              anförs i motionen om en utredning avseende kriminalisering då
              barn bevittnat våld i vissa fall.
            </item>
            <item xml:id="i-F6yLqwp4ikoGMskB6nd7um">
              Riksdagen tillkännager för regeringen som sin mening vad som
              anförs i motionen om målsägandebiträde tidigare i rättsprocessen.
            </item>
            <item xml:id="i-5GJKDFhBddYAJh8xBaBUPd">
              Riksdagen tillkännager för regeringen som sin mening vad som
              anförs i motionen om att komplettera besöksförbud med elektronisk
              fotboja.
            </item>
            <item xml:id="i-WybrEVxHqKy7u4UY8dkGEM">
              Riksdagen tillkännager för regeringen som sin mening vad som
              anförs i motionen om att utvärdera sexualbrottslagen snarast.
            </item>
            <item xml:id="i-H624hVqTfGfxQCyS2FLmXC">
              Riksdagen tillkännager för regeringen som sin mening vad som
              anförs i motionen om kriscentrum för män. 1
            </item>
            <item xml:id="i-M2G4X2sBtj7dABfvxUR35e">
              Riksdagen tillkännager för regeringen som sin mening vad som
              anförs i motionen om Sexualmedicinskt Centrum. 1
            </item>
            <item xml:id="i-5tab4Hi8vG3uhEeBbDPMDG">
              Riksdagen tillkännager för regeringen som sin mening vad som
              anförs i motionen om koppleri och människohandel.
            </item>
            <item xml:id="i-2HWhK7yYWsaNu5eYkSeCcn">
              Riksdagen tillkännager för regeringen som sin mening vad som
              anförs i motionen om hedersrelaterat våld.
            </item>
          </list>
          <p xml:id="i-RqdfigHj5oEmb6f7D2ir5g">
            1 Yrkandena 15 och 16 hänvisade till SoU.
          </p>
        </div>
        <div type="motContent">
          <head xml:id="i-6SybWXDgLEt2PtxRRbPwB8" type="h1">
            Motivering
          </head>
          <p xml:id="i-2wZdM28vWqdCdXygwKrrsd">
            Frågor om brott och straff bottnar i människors utsatthet. Kriminalitet
            slår många enskilda människors liv i spillror. Det finns aldrig
            någon egentlig vinnare. Människor berörs djupt av konsekvenserna
            av kriminalitet. Kriminalpolitiken är en lika viktig som komplex
            fråga. Det är en fråga som handlar om allt från människors grundläggande
            uppväxtvillkor, samhällets brottsförebyggande arbete, effektiviteten
            hos de rättsvårdande myndigheterna till praktisk rättshjälp efter
            en traumatisk brottsupplevelse och rehabilitering. Vi vill att
            varje del i samhället ska vara stark nog att både bekämpa, behandla
            och förebygga brott.
          </p>
          <p xml:id="i-6VwbvWgf3YMzfhauLmGmTH">
            Socialdemokraterna satsade under ett antal år stora resurser
            på att förstärka rättsväsendet på olika plan. Under förra mandatperioden
            utbildades 4 000 nya poliser. Vi fortsätter vår satsning på rättsväsendet.
            Såväl brotten som brottens orsaker ska bekämpas. Ur ojämlikhet,
            otrygghet, missbruk och segregation föds kriminalitet. Den borgerliga
            regeringens politik som leder till ökade klyftor i samhället,
            riskerar att öka kriminaliteten.
          </p>
          <head xml:id="i-ELZevnqf5kYUJNGv73zyDo" type="h2">
            Att förebygga brott tidigt tjänar alla på
          </head>
          <p xml:id="i-Zq2g7xg75HEv5GiHJRkdo">
            Alla barn och ungdomar har rätt till en trygg uppväxt. Med tryggheten
            som grund kan utvecklingen mot vuxenlivet ske med förväntan och
            glädje. Med ett växande ansvar öppnar sig nya möjligheter. Men
            att vara ung i dag är inte alltid heller så lätt. Bakom ungdomsåren
            döljer sig även ängslan, faror och lockelser ängslan att inte
            duga inför andra, att inte räcka till i skolan, eller att behöva
            göra saker man egentligen inte vill för att bevisa att man är
            en i gänget. Ibland driver jakten på spänning också fram handlingar
            man önskar ogjorda. Konsekvenser som skadegörelse, stöld, bråk
            och misshandel är inte ovanliga. Ett ögonblicks verk och någon
            blir brottsoffer, en annan gärningsman.
          </p>
          <p xml:id="i-AyF35xJtbeDZ3AScd1hKoF">
            Det är ett faktum att människors brottsliga bana ofta börjar
            i ungdomsåren. Det är i ungdomsåren flest personer begår brott.
            Men de flesta ungdomar som begår brott gör detta under en begränsad
            tid. En liten grupp som i tidig ålder börjar begå brott fortsätter
            dock med detta under ungdomsåren och in i vuxen ålder. Hos denna
            grupp begås många brott, många olika typer av brott och förhållandevis
            allvarliga brott. Kriminaliteten börjar nästan alltid med lindrigare
            brottslighet.
          </p>
          <p xml:id="i-5ej5QgM4WBv4CN2HRHmwmb">
            Varför vissa ungdomar faller in i kriminella beteenden har olika
            förklaringar. Ofta handlar det om en kombination av individuella
            faktorer och strukturella socioekonomiska faktorer. Ett stort
            antal barn och ungdomar växer upp under ojämlika förhållanden,
            med otrygghet, missbruk och segregation runt sig. Ibland leder
            det till både ett långvarit utanförskap och i värsta fall till
            kriminalitet.
          </p>
          <p xml:id="i-6riFERp9a5BFxZdrc6K3N6">
            Det vi med säkerhet kan säga är att all kriminalitet innebär
            ett misslyckande. Kriminaliteten leder ofta till ett långt lidande,
            för offret, för anhöriga, men även för gärningsmannen. Kriminaliteten
            i samhället kostar även stora pengar. Att förhindra att ungdomar
            hamnar i brottslighet är därför en av våra viktigaste uppgifter.
            Det gäller att ingripa tidigt. Därför kommer det brottsförebyggande
            arbetet alltid att vara grundläggande för oss socialdemokrater.
          </p>
          <p xml:id="i-7dH8ZkRt75m57Rc2S1Khyf">
            Ett framgångsrikt arbete för att minska brottsligheten och öka
            tryggheten kräver ett brett engagemang. Alla kan göra något, alltifrån
            statliga myndigheter, kommuner, näringsliv, föreningsliv och andra
            ideella organisationer till enskilda medborgare. Ju fler som är
            engagerade desto bättre.
          </p>
          <p xml:id="i-Km4PwcjZQ9nmjsisJnc6fG">
            Det krävs insatser mot missbruk av alkohol och narkotika, åtgärder
            inom skola och socialtjänst och insatser inom bostads- och arbetsmarknadspolitikens
            område. Ungdomar och barn måste ha goda grundförutsättningar,
            men vi måste även prioritera särskilda insatser mot dem som begår
            brott i unga åldrar. Vi måste prioritera ungdomar som lever i
            riskzonen. För att insatser ska kunna göras i tid, krävs ett bra
            samarbete. Därför menar vi att samverkan mellan socialtjänsten,
            skolan och polisen måste bli bättre. Det finns kommuner som har
            kommit långt i en sådan samverkan. Tyresö är ett sådant exempel.
          </p>
          <p xml:id="i-PRCeusMiq79Hc5rLJKgw9L">
            Ett av de bästa och effektivaste sätten att bedriva brottsförebyggande
            arbete är på lokal nivå, i skolan, på fritidsgårdar eller i föreningslivet.
            Men då måste det finnas goda förutsättningar för dessa verksamheter.
            Kommuner måste satsa på barn- och ungdomsverksamhet.
          </p>
          <p xml:id="i-XAzLTiyK7kBkHpF7q7a5A9">
            Polisen är en nyckelaktör i det brottsförebyggande arbetet. Socialdemokraterna
            har under flera år satsat stora resurser på att öka antalet poliser.
            Sedan år 2000 har antalet poliser ökat med 1 500 stycken. Vi behöver
            ännu fler poliser, men det är också viktigt att polisen utvecklar
            metoder för att arbeta förebyggande och för att bekämpa ungdomsbrottsligheten.
            Polisen behöver samverka med lokalsamhället och finnas i ungdomars
            vardag, på kvällar och helger då risken för att råka illa ut är
            särskilt stor. Närpolisverksamheten är grunden för detta arbete.
          </p>
          <p xml:id="i-TPzpKy2mY7uUHGnswQjNav">
            För ett år sedan gav den socialdemokratiska regeringen ett uppdrag
            till Rikspolisstyrelsen att se till att lokal polis knöts till
            varje skola, en så kallad kontaktpolis. Dessa skulle arbeta både
            brottsförebyggande, genom att åka ut och informera om alkohol
            inför till exempel Valborg och Lucia, och delta i andra aktiviteter
            på skolan. Målsättningen var att bygga förtroende och relationer.
            Dessa poliser skulle också vara de som i efterhand utredde incidenter
            och händelser som inträffade i och kring skolan. Med förkunskap
            om och raka kontakter med eleverna får man bättre undersökningar
            och fler som vågar anmäla. Vid ett brott var tanken att varje
            elev direkt skulle veta vem man ska ringa. Ett par mobilnummer
            till den lokala polisen på varje skolas anslagstavla eller hemsida
            skulle vara en trygghet.
          </p>
          <p xml:id="i-QUN6Eiqa5V71J7ReH9m6nx">
            Det ser fortfarande mycket olika ut i landet vad gäller kontaktpoliser.
            Den borgerliga regeringen har inte tagit några initiativ för att
            kontaktpolisreformen ska slå igenom. Varje dag som det brottsförebyggande
            arbetet inte fungerar kan vara en dag då vi förlorar en ungdom
            till kriminalitet eller får ett nytt brottsoffer. Vi menar att
            det krävs ytterligare ansträngningar för att etablera kontaktpoliser
            i skolorna.
          </p>
          <head xml:id="i-SLR7sm7Cree1iRgDsFaajg" type="h2">
            Tydliga reaktioner
          </head>
          <p xml:id="i-8CMHYBA4fmNh6aLG3hoe5r">
            All kriminalitet bland barn och ungdomar är ett misslyckande.
            Men när brott ändå begås är det viktigt att samhället reagerar
            och att det finns en tydlighet i samhällets reaktioner. I maj
            2006 beslutade Socialdemokraterna om nya regler för ingripande
            mot unga lagöverträdare. Bättre och tydligare insatser på ett
            tidigt stadium hjälper till att bryta den brottsliga banan.
          </p>
          <p xml:id="i-2PyMkk7szwoZt1JAAUBTYr">
            Ungdomstjänst infördes som en ny och självständig påföljd för
            ungdomar. Det är ett bättre alternativ än böter som ungdomar oftast
            inte kan betala. Böter hänger i stället kvar som en skuld hos
            kronofogden till vuxen ålder. Sådana skulder kan i stället förhindra
            människor att bryta mönstret och leva ett laglydigt liv.
          </p>
          <p xml:id="i-UxyU1dnGujJMaYc1uPF9A6">
            Kommunerna kommer även att, från och med den 1 januari 2008,
            bli skyldiga att erbjuda medling. Detta innebär att de unga konfronteras
            med sitt brott i möte med brottsoffret och en opartisk medlare
            för att tala om det brott som den unge har begått. Genom att se
            och höra om följderna av sina brottsliga handlingar kan den unge
            få insikt om brottets konsekvenser för andra människor, få tillfälle
            att göra rätt för sig och be brottsoffret om ursäkt. Brottsoffret
            får i sin tur upprättelse och möjlighet att gå vidare i sin läkeprocess.
          </p>
          <p xml:id="i-9MWj7Httt4MjgA6Yu1ZWtS">
            Reformen innebar även att en särskilt kvalificerad kontaktperson
            för unga ska kunna utses. Syftet är att en lämplig vuxen ska kunna
            ge ett avancerat stöd och vägledning till den unge. Det ska också
            vara möjligt att sätta in en kontaktperson för dem under 15 år
            som inte är straffmyndiga.
          </p>
          <head xml:id="i-PLvuh4b5aMBoAErLR57fqp" type="h2">
            Minska utsattheten
          </head>
          <p xml:id="i-8xUa5Ck6eRgW44S8amFyHS">
            Utsattheten för brott är som störst i ungdomsåren. Det kanske
            inte är så konstigt med hänsyn till att ungdomars livsstil skiljer
            sig betydligt från vuxenlivet. En undersökning från Brå, där man
            frågat elever i årskurs 9 visar att en tredjedel av de tillfrågade
            ungdomarna uppger att de utsatts för stöld. En fjärdedel uppger
            att de utsatts för lindrigt våld och var tionde uppger att de
            blivit hotade. 56 procent av de unga uppger även att de blivit
            utsatta för grövre våld. Det är förhållandevis stora siffror,
            men undersökningen visar trots allt att siffrorna varit stabila
            under lång tid. Motsvarande siffror när det gäller begångna brott
            hos unga visar heller ingen ökning. Det kan vara bra att känna
            till detta med hänsyn till den mediebild om ungdomsbrottsligheten
            som gärna visas.
          </p>
          <p xml:id="i-TZDxxiJB6i8xfX11ZijDKB">
            Det finns flera viktiga frågor som kräver åtgärder för att minska
            utsattheten för brott. Några har redan nämnts ovan. En särskilt
            viktig fråga som kommit att bli alltmer aktuell är hur ungdomars
            användande av Internet ska kunna göras säkrare. Internetanvändandet
            bland ungdomar och barn är omfattande. Rätt använt är Internet
            både utvecklande och lärorikt. Dessvärre finns det emellertid
            även faror på nätet. En undersökning från Brå visar att så mycket
            som 30 procent av alla 15-åringar tror sig ha varit utsatta för
            sexuella inviter från vuxna på Internet. Fenomenet med kontaktskapande
            mellan vuxna och barn och ungdomar i sexuellt syfte kallas grooming.
            Vi menar att så kallad grooming måste kriminaliseras.
          </p>
          <p xml:id="i-V8kx51SA6mic7eAPQPKs5L">
            Internet kommer att fortsätta att utvecklas med allt fler tjänster.
            En helt ny dimension har öppnat sig i kontaktskapande, vilket
            i sig är bra, men det är även viktigt att se till att Internet
            inte blir en fristad för kriminalitet. Ungdomar köper knark på
            nätet. Tullverket beslagtar dagligen narkotika i vanliga postförsändelser;
            ofta handlar det om unga människor som inte anser sig vara missbrukare.
            Det är nödvändigt att polisen utvecklar verktyg för att kunna
            förhindra denna utveckling.
          </p>
          <p xml:id="i-Lcct6rU6gCpDQqxX2QEMwE">
            Tyvärr är också barn och ungdomar utsatta för vidrigheter som
            barnpornografi och människohandel. Den socialdemokratiska regeringen
            tillsatte två utredningar för att se över barnpornografibrottet
            och människohandelslagen. Det är viktigt att se vilka möjligheter
            det finns att skärpa dessa lagstiftningar, men även att se till
            att det finns bättre möjligheter till skadestånd för barn och
            ungdomar som drabbas.
          </p>
          <p xml:id="i-FAmrNfRWnNTrdgwgjG7wVD">
            Det är också angeläget att det finns resurser hos myndigheter
            att motverka dessa företeelser. Polisen har en viktig del i detta
            arbete. Vi vill se särskilda satsningar med öronmärkta resurser
            till polisen för att skärpa arbetet mot människohandel och barnpornografi.
            Vi vill fördela 60 miljoner kronor på tre år för dessa ändamål.
          </p>
          <p xml:id="i-C96nVv6W8xy7wCXRm17Kez">
            Det finns mycket kvar att göra för att bekämpa sexuella övergrepp,
            men en hel del har också gjorts. Den 1 april 2005 skärptes våldtäktsbestämmelsen.
            Med den nya lagen infördes en särskild straffbestämmelse om våldtäkt
            mot barn. Det innebär att ett sexuellt övergrepp mot någon under
            15 år ska bedömas som våldtäkt. Det är nu dags att utvärdera om
            intentionerna med dessa nya regler uppfyllts.
          </p>
          <p xml:id="i-KPBaMTmb7jXyoDAMS7cWji">
            Det är viktigt att bemöta barn och ungdomar som är brottsoffer
            på rätt sätt. Första kontakten kan många gånger vara avgörande
            för deras fortsatta bearbetning och hantering av vad de varit
            med om. Vi har tidigare vidtagit åtgärder för att hela rättskedjan
            ska ha utbildning om hur brottsoffer bemöts. Att möta utsatta
            barn och ungdomar kräver såväl speciell kompetens som vana. Det
            är viktigt att barnet känner sig tryggt och får information. Många
            gånger har det fungerat så att barn som utsatts för våld eller
            andra övergrepp slussats omkring mellan olika myndigheter. Sedan
            några år finns det emellertid så kallade barnahus i några i orter
            i landet.
          </p>
          <p xml:id="i-gnv4suaZgHBsaq28RuKKh">
            Barnahus innebär att man samlar alla utredande myndigheter, stöd
            och behandling under ett och samma tak i en miljö som är anpassad
            för att i största möjliga mån minska påfrestningarna för barnet.
            I och med barnahus kan de olika myndigheterna som möter utsatta
            barn samverka bättre. Under samma tak, i en miljö anpassad för
            barn, ska man både kunna göra förhör, utreda och eventuellt ge
            behandling. Detta ska leda till att arbetet sker snabbare och
            att ett större utbyte av kunskap sker. Därför vill vi socialdemokrater
            se att alla län har minst ett barnahus framöver.
          </p>
          <p xml:id="i-QZpHAeUGTTVNKz56RvkJ2Q">
            Barn och ungdomar kan även vara särskilt utsatta som vittnen,
            särskilt om brott begås av kamrater eller andra ungdomar som till
            exempel går i samma skola. Det förekommer både uttalade hot och
            outtalade hot. Unga vittnen skräms till tystnad och situationen
            kan bli mycket obehaglig för dem som anmält ett brott eller som
            vill vittna om något de varit med om. Brå ser nu över hur vanligt
            förekommande sådana hot är. Det är viktigt att skydda och stötta
            unga som på ett eller annat sätt varit med om att förhindra, anmäla
            eller vittna om brott. Vittnesstöd finns utbyggt vid domstolarna
            i hela landet. I domstolarna införs även videoteknik som kan minimera
            kontakten mellan vittnet och gärningsmannen, men i skolorna saknas
            stöd och skydd.
          </p>
          <p xml:id="i-BxfL4ZSNFDjYBT1hqAM1VU">
            För ett drygt år sedan förstärkte Socialdemokraterna skyddet
            för barn som bevittnat våld. Socialtjänstens stöd för dessa barn
            förtydligades. Barn som bevittnat våld i nära relationer gavs
            även möjlighet till skadestånd. Vi menar att det är viktigt att
            gå vidare med att förstärka barns skydd. Barn är särskilt utsatta
            och bör därför behandlas särskilt i kriminaliseringshänseende.
            Frågan om barn som bevittnat våld i nära relationer också ska
            vara att anse som brottsoffer vill vi se utredd. Gällande regler
            i 3 och 4 kap. BrB svarar inte upp mot detta i dag.
          </p>
          <head xml:id="i-PKgMpVMRBbhHhMhBP73gG3" type="h2">
            Bekämpa våldet mot kvinnor
          </head>
          <p xml:id="i-4fdDCk4iR6Ve5WRp1VbZv8">
            Ett av fyra mål för svensk jämställdhetspolitik är att mäns våld
            mot kvinnor ska upphöra. Våld mot kvinnor och sexualiserat våld
            är det yttersta uttrycket för kvinnoförtryck. Att motverka detta
            våld är därför en av de viktigaste jämställdhetsfrågorna. Här
            gäller det att lagstiftning, rättsväsende, myndigheter på olika
            nivåer samverkar.
          </p>
          <p xml:id="i-WB1m2ewS4YusNgxSrTJAxx">
            Särskilt utsatta är kvinnor som misshandlas av en man som de
            har en nära relation till. Det är också detta våld som är svårast
            för samhället att komma åt. Under de senaste åren har viktiga
            reformer gjorts för att bekämpa mäns våld mot kvinnor. Det gäller
            bland annat en utökning av rätten till målsägandebiträde, ett
            tydliggörande av socialtjänstens roll, krav på kortare handläggningstider
            och skärpt informationsskyldighet för åklagare och polis och utökat
            besöksförbud.
          </p>
          <p xml:id="i-ST4sDfh9NdLazWEM3pfNWe">
            Vi vill nu ta ytterligare steg för att förbättra tryggheten.
            Vi vill att målsägandebiträden ska komma in tidigare i processen.
            Redan i förundersökningsskedet ska målsägande ha rätt till ett
            målsägandebiträde. Det stöd och den hjälp ett målsägandebiträde
            kan ge betyder mycket för den som utsatts för våld eller sexualiserat
            våld och ofta befinner sig i en traumatiserad situation. Vi vill
            även förstärka besöksförbudet så att det kan kompletteras med
            elektronisk fotboja. Tyvärr visar det sig i efterhand att besöksförbud
            ofta överträds. En elektronisk fotboja kopplad till GSM-teknik
            skulle i ett tidigt skede kunna varna den som hotas av våld och
            samtidigt dokumentera att en överträdelse begåtts. En sådan fungerande
            teknik skulle öka tryggheten betydligt för alla de kvinnor som
            är i behov av skydd från sin före detta sambo eller man.
          </p>
          <p xml:id="i-QjCgLbKPGkDHzsZgTieLNN">
            Under den socialdemokratiska regeringen trädde en ny sexualbrottslag
            i kraft den 1 april 2005. Med den skärptes våldtäktsbestämmelsen
            så att fler gärningar kom att bedömas som våldtäkt. Skärpningen
            av våldtäktsbegreppet var en viktig markering från samhällets
            sida om det avskyvärda i dessa handlingar och om den enskilda
            människans rätt till självbestämmande över sin sexualitet. Det
            har nu gått en tid och den nya lagstiftningen har varit föremål
            för flera domstolsavgöranden. Redan när vi socialdemokrater införde
            den nya sexualbrottslagen talade vi om en utvärdering efter en
            tid. Det är nu hög tid att denna görs.
          </p>
          <p xml:id="i-Xn4mXB6NTwmkSag76oq29q">
            Det är viktigt att de som utsatts för sexuella övergrepp snabbt
            kommer under vård för att få adekvat behandling och dokumentera
            skadorna. I flera fall har det förekommit uppgifter att kvinnor
            utsatts för sexuella övergrepp under drogpåverkan. Det är då nödvändigt
            att prover tas snabbt för att konstatera eventuell drogpåverkan.
            Om det dröjer för länge innan prover tas hinner drogerna gå ur
            kroppen. Vi menar att det behövs mottagningar på akutsjukhusen
            som har den särskilda kunskap som behövs för att ta emot offer
            för till exempel våldtäkt.
          </p>
          <p xml:id="i-WF5g8xk1ByEqnzCbyJPE1N">
            Det finns många frivilliga krafter som arbetar för att öka tryggheten
            för kvinnor som utsatts för våld. Kvinnojourer gör ett oersättligt
            arbete för att ge stöd till kvinnor i kris. Genom sin lokala förankring
            kan de också lättare nå kvinnor på plats. Men vi behöver också
            fånga upp männen som misshandlar för att få dem att ta sitt ansvar,
            och de som verkligen vill förändras måste få hjälp. Det är viktigt
            att agera även förebyggande här. Män som känner att de av någon
            anledning håller på att tappa kontrollen över sitt beteende ska
            kunna vända sig till någon. Därför är det viktigt att bygga upp
            kriscenter för män. Sådana bör på sikt finnas tillgängliga för
            män i hela landet.
          </p>
          <p xml:id="i-ARJw5q2xpnAsW3J5wh9ajM">
            På Sexualmedicinskt Centrum arbetar specialistläkare, psykologer,
            psykoterapeuter, kuratorer och sjuksköterskor med unik kunskap.
            Hit kan kvinnor och män som har sexuella problem eller de som
            riskerar att utveckla ett beteende som leder till sexualbrott
            eller de som begått sexualbrott vända sig för att få hjälp. Hjälpen
            har ett preventivt syfte och visar ett stort värde. Vi vill se
            att den kunskap som finns samlad på Sexualmedicinskt Centrum permanentas
            och blir tillgänglig för hela Sverige som en resurs.
          </p>
          <p xml:id="i-WchxaxZ1TETXojH9tCyRMp">
            Den socialdemokratiska regeringen kriminaliserade köp av sexuella
            tjänster 1999. Lagstiftningen har lett till att gatuprostitutionen
            minskat betydligt enligt polis och socialtjänst. Det är en framgång,
            men samtidigt finns det en betydande dold prostitution där det
            krävs ytterligare insatser för att komma åt sexköparna.
          </p>
          <p xml:id="i-UaTJ13SWusCGCHeUqJME6K">
            Den mest cyniska brottsligheten är den växande handeln med kvinnor
            och barn för sexuellt utnyttjande och prostitution. Hundratals
            kvinnor kommer till Sverige varje år genom denna handel. Sverige
            har varit drivande internationellt för att motverka människohandeln
            både inom EU och FN. Sexslavhandeln måste stoppas människan är
            ingen handelsvara. Vi vill att särskilda medel öronmärks hos polisen
            för kampen mot människohandel 30 miljoner kronor fördelat på tre
            år.
          </p>
          <p xml:id="i-6bzbLLu7BiFGwtm28CziXi">
            Lagen om människohandel ses nu över. Det är alltför få som döms
            för människohandel i förhållande till hur många brott som begås.
            I stället döms man oftare för koppleri. Men koppleri är inget
            annat än människohandel. Vi vill att koppleribrottet också ska
            betecknas för vad det egentligen är, nämligen människohandel.
            Samtidigt vill vi skärpa lagstiftningen för människohandel så
            att fler fall betecknas så.
          </p>
          <p xml:id="i-NaPTvERSdhsdcSbRY9GK5t">
            Ett särskilt problem utgör det så kallade hedersvåldet. Det handlar
            om våld och hot om våld inom tätt slutna grupper, ofta släkter,
            för att tvinga människor att följa vissa mönster och traditioner.
            Detta drabbar oftast kvinnor, men även män är utsatta. Det har
            gjorts en del insatser för att motverka hedersvåld, men det finns
            mycket kvar att göra. Ökad kunskap om hedersvåld är nödvändig
            hos alla de myndigheter som arbetar med frågan. Polisen är en
            viktig myndighet i sammanhanget. Vi menar att polisen måste utveckla
            och samordna sitt arbete mot hedersrelaterat våld. Tidigare har
            det funnits en särskild resurs på Rikskriminalpolisen för detta
            ändamål, vilket vore bra att införa igen.
          </p>
          <p xml:id="i-6DHNanbX1QYT2SbtaqeAxe">
            Förändrad och skärpt lagstiftning är ett viktigt instrument för
            att komma åt våld och kvinnoförtryck. Lagstiftningen fyller också
            en funktion i att markera samhällets avståndstagande från det
            våld män utsätter kvinnor för. Man kan även på många sätt förstärka
            kvinnors trygghet i olika situationer via lagstiftning. Men precis
            som det är med kampen mot kriminalitet i allmänhet är det brottsförebyggande
            arbetet kanske allra viktigast. Att motverka våld och sexualiserat
            våld på ett tidigt stadium minskar lidandet som orsakas av brott.
            Därför har vi alla ett ansvar för att öka jämställdheten mellan
            kvinnor och män och att påverka attityderna.
          </p>
        </div>
        <div type="motSignatures">
          <list>
            <item xml:id="i-DPWn2z6YVcMVEmjxtE6rhS" who="i-STyFs6Gu3boin31eFp1bNM">
              Thomas Bodström (s)
            </item>
            <item xml:id="i-9SRULXzeP1Hi59HKZjU8fG" who="i-W2BEDRyCnS9HdVWfSB1gKA">
              Margareta Persson (s)
            </item>
            <item xml:id="i-4TFTvZrXMus6SW2qL5g5aE" who="i-JyJNJYYsSGPpUMFRHpFJo">
              Elisebeht Markström (s)
            </item>
            <item xml:id="i-6ziUpup67JiqDHgNSwXRsr" who="i-BzccJvrsm3YED8gWPHwfGn">
              Karl Gustav Abramsson (s)
            </item>
            <item xml:id="i-6d4biXiVWyyHkDgovpHQzM" who="i-KxTfuBAJiVYpyHQUVaUndu">
              Kerstin Haglö (s)
            </item>
            <item xml:id="i-N5e13sXPUNxCxVeCYnFidX" who="i-XmKy9xZWRYrVWK3GgNvWyc">
              Christer Adelsbo (s)
            </item>
            <item xml:id="i-BqBhTJHrzE4s3uVBkB56uZ" who="i-TcNfrp7fRvP58buMahA7Gi">
              Maryam Yazdanfar (s)
            </item>
          </list>
        </div>
      </div>
    </body>
  </text>
</TEI>
