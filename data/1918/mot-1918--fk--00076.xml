<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__fk__76/mot_1918__fk__76-001.pdf"/>
      <div type="motHeader" xml:id="i-Eg4xWQvm4Va4PmT6mnfNP5">
        <div type="motTitle" xml:id="i-9Bv1JbbFoi3icsEmYxRAfq"/>
        <div type="motSubmissionInfo" xml:id="i-SngYhSwtBMesF4r8uZFP52"/>
      </div>
      <div type="motBody" xml:id="i-EGF6YM8pPHrpUFyJtoDW4A">
        <div xml:id="i-B9KMtPDy1gPNHwfJ2BR41m">
          <p xml:id="i-BMgFuQ7WDeAfyQkxkx2Tqt">
            Motioner i Första kammaren, Nr 76. 5
          </p>
          <p xml:id="i-UCz6gSjsxdnzb8YW8bDYyN">
            Nr 76.
          </p>
          <p xml:id="i-VbZYWuDJq2BZgKVrXQxre1">
            Av herr Olsson, Oscar, m. fl., om räntefria lån av statsmedel
            för underlättande av studiemöjligheterna för begåvade men fattiga
            lärjungar vid offentliga läroanstalter.
          </p>
          <p xml:id="i-NrPyJ3Sv5Z7Vz3BqPAWqK6">
            Vid 1916 års riksdag biföll andra kammaren en hemställan av sitt
            första tillfälliga utskott, att kammaren för sin del ville besluta,
            att riks- dagen i skrivelse till Kungl. Maj:t anhåller, att Kungl.
            Maj:t måtte verk- ställa utredning om vad som från statens sida
            kan göras för underlättande av studiemöjligheterna för begåvade
            men fattiga lärjungar vid offentliga läroanstalter av skilda slag
            samt till riksdagen inkomma med de förslag, vartill utredningen
            kan giva anledning. I första kammaren avslogs med 70 röster mot
            53 en från dess första tillfälliga utskott avgiven hemställan,
            i huvudsak överensstämmande med andra kammarens beslut. Vid 1917
            års riksdag framfördes åter kravet på utredning i denna sak, i
            motion nr 90 till första kammaren, som emellertid ånyo avslog
            sitt första tillfälliga utskotts tillstyrkan av motionen med 76
            röster mot 56. Majoritetens motstånd grundades, att döma av debatten,
            huvudsakli- gen på två skäl: dels förmenade man, att ett understödjande
            av fattiga, begåvade lärjungar vid högre undervisningsanstalter
            skulle medföra en stark överproduktion av de litterata yrkenas
            representanter i vårt sam- hälle, dels vore det ej svårt för de
            verkliga begåvningarna att göra sig gällande i vårt land, även
            om de härstammade från de lägsta samhälls- lagren. Härtill kommo
            så farhågor för att uppoffringarna från statens sida skulle bliva
            allt för stora, varjämte under debatten vid 1917 års riksdag anfördes,
            att Cedergrenska fonden redan fyllde det i motionen påtalade behovet,
            och det mycket rikligare och bättre än motionen krävde. Dessa
            skäl förråda dels ett beklagligt missförstånd av motionens syfte,
            dels äro de ohållbara. Detta uppvisades redan i motionen till
            1917 års
          </p>
          <pb facs="riksdagen-motions-pdf/data/1918/mot_1918__fk__76/mot_1918__fk__76-002.pdf"/>
          <p xml:id="i-GnZpPcr1dBj83GWwhm7Uc1">
            6 Motioner i Första kammaren, Nr 76.
          </p>
          <p xml:id="i-FW5Tj7vPf11gcfVGPRkkVN">
            riksdag, och vi nödgas här ånyo framlägga den då gjorda motiveringen
            för behovet och nödvändigheten av det statsunderstöd det här är
            fråga om. Först och främst är att beakta, att denna hemställan
            inte gäller en- bart universiteten utan alla bildningsanstalter,
            som meddela kompetens för viss levnadsbana, således utom de med
            universiteten jämförliga högsko- lorna och akademierna även folkskoleseminarierna,
            handelshögskolorna, lantbruksinstituten, trädgårdsskolorna, de
            tekniska elementarskolorna med fera. Alltså är det här inte fråga
            om ett gynnande av endast begåvnin- garna för de litterata yrkena
            utan i lika hög grad för de praktiska: för Jordbruk, industri
            och handel. Till grund för vår hemställan ligger den tanken att
            så vitt möjligt alla verkligt stora begåvningar i vårt land, både
            teoretiska och praktiska, böra tillvaratagas, så att de bli satta
            i till- fälle att göra sin insats i vårt folks materiella och
            andliga kulturarbete just på den plats i samhället, där deras
            begåvning och duglighet bäst kan komma till sin rätt. Vårt folk
            är varken så rikt eller så stort, att det har någon utsikt att
            hålla sig uppe i tävlingskampen mellan nationerna, om det inte
            omsorgsfullt söker ta vara på och på bästa sätt utveckla alla
            sina möjligheter, även de goda begåvningarna på kulturarbetets
            olika områden. Påståendet, att det vid ståndscirkulationen i vårt
            samhälle skulle vara de bredare samhällslagren, som i den största
            utsträckningen rekryterade universiteten och därmed jämförliga
            bildningsanstalter, är oriktigt, varför det inte går an att bygga
            en uppfattning om obehövligheten av statens hjälp härpå. Redan
            en blick på den av första kammarens första tillfälliga utskott
            meddelade statistiken visar detta. Utskottet hänvisar först till
            Berättelse om statens allmänna läroverk för gossar läsåret 1897—1898.
            De där lämnade tabellerna äro uppdelade i tre stora huvudgrupper,
            den första upptagande ägare eller innehavare av större jordagods,
            ägare eller ledare av större industriella eller större han- delsföretag,
            sjökaptener, civila ämbets- eller tjänstemän med årlig inkomst
            av minst 3,000 kronor, ecklesiastika ämbets- och tjänstemän t.
            o. m. kyrkoherder och lärare vid högre läroanstalter, läkare,
            apotekare, ingen- jörer, arkitekter, militärer och civilmilitärer
            av officers grad m. fl. Den andra gruppen upptager hemmansägare,
            lantbruksinspektorer, trädgårdsmästare, bruksinspektorer, verkmästare,
            hantverkare, mindre handelsidkare, hotellvär- dar, källarmästare,
            byggmästare, hyrkuskar, ecklesiastika tjänstemän från och med
            komministrar, predikanter, missionärer, folkskollärare, privatlärare,
            civila tjänstemän med årlig inkomst under 3,000, samt militärer
            och civilmilitärer av underofficers grad m. fl. Tredje gruppen
            upptager jordbruksarbetare, fiskare, arbetare inom industri och
            handel, vaktbetjänte, soldater, båtsmän m. fl.
          </p>
          <pb facs="riksdagen-motions-pdf/data/1918/mot_1918__fk__76/mot_1918__fk__76-003.pdf"/>
          <p xml:id="i-TXbbn2DhzHwrgLtCwF3FAf">
            Motioner 1 Första kammaren, Nr 76. 7
          </p>
          <p xml:id="i-SJuEUDAfyMN6dTTVxXnyQ1">
            Av de 16,175 under höstterminen 1897 vid de allmänna läroverken
            och pedagogierna undervisade lärjungarna voro 6,415 (39,6 4) söner
            till fäder av första gruppen, 8,341 (51,6 Z) söner till fåder
            av andra gruppen samt 1,419 (8,8 4) söner till fäder av tredje
            gruppen. För bedömande av motsvarande fördelning vid universiteten
            hänvisar utskottet, dels till en av amanuensen Hans Gahn verkställd
            undersökning om uppsalastudenternas antal och sociala härkomst,
            vilken undersökning emellertid är begränsad till Stockholms och
            Norrlands nationer, dels till en undersökning av professor P.
            Fahlbeck för Lunds universitet. Amanu- ensen Gahn har indelat
            fäderna i tre bildningsgrupper, varav den lägsta innesluter de
            folkskolebildade, varför denna statistik inte är jämförbar med
            den anförda läroverksstatistiken. Emellertid har han också räknat
            om sina siffror, så att han fått fram talen för de av läroverksstatistiken
            och pro- fessor Fahlbeck använda grupperna.
          </p>
          <p xml:id="i-Kg1khdQ2AngkaMbMmztZ48">
            Grupp Norrlands nation Lunds studentkår Norrlands nation
          </p>
          <p xml:id="i-5tgysThnjd5M5aRn6VYVUW">
            1881—1885 1890—1918 1906—1910 Vå 26 20 I 36,3 48,4 30,4 II 533,8
            47,6 61,4 III 9,9 4,0 8,2
          </p>
          <p xml:id="i-YQJCiZDAyMNZg5gwxxJP9n">
            Då det gäller ståndscirkulationen är tydligen denna gruppering
            rikti- gare än indelningen i bildningsgrupper, enär vid sistnämnda
            indelning åtskilliga — och kanske rent av största delen — grosshandlande,
            såg- verksägare, »gulaschbaroner&gt; m. fl. skulle komma att räknas
            till den lägsta gruppen, d. v. s. de folkskolebildades. Men det
            är ju inte sådant folk man i vanligt språkbruk hänför till underklassen.
            Av de statistiska undersökningarna kan det också vara av intresse
            att se på en av docenten E. Norlén verkställd undersökning rörande
            de vid tekniska högskolan studerande teknologernas ekonomiska
            ställning, varav framgår, att faderns inkomst i 44,8 4 varit 4,000
            kronor eller därunder, i 33,32 4,000 till 10,000 kronor samt i
            21,9 Z över 10,000 kronor. Grupp III i den ovan meddelade statistiken
            utgör de från den verk- liga ekonomiska underklassen utgångna
            studenterna, och enligt den år 1900 gjorda yrkesräkningen, upptagande
            3,944,211 personer över 15 år, torde väl två tredjedelar om inte
            tre fjärdedelar av befolkningen vara att hänföra till denna klass.
            Enligt professor Fahlbecks statistik kommer från denna del, folkets
            stora massa, 44 av de studerande vid det sydsvenska universitetet
            och det är verkligen inte mycket. Inte ens vid betraktande av
            den dubbelt så stora procenten studenter av Norrlands nation —
            en
          </p>
          <pb facs="riksdagen-motions-pdf/data/1918/mot_1918__fk__76/mot_1918__fk__76-004.pdf"/>
          <p xml:id="i-LJjKsUqz6edwfuDgTWEbDC">
            8 Motioner i Första kammaren, Nr 76.
          </p>
          <p xml:id="i-4kaBWqWfXjDEuSLGVH6TyL">
            procent som dock synes vara stadd i sjunkande — har man alltför
            stor anledning att uppstämma lovsånger över den storartade ståndscirkulationen
            här i landet. Aven om man skulle vara benägen att trösta sig med,
            att ståndscirkulationen förefaller rätt så god bland den återstående
            tredje- delen eller fjärdedelen av svenska nationen, representerande
            över- och medelklassen, blir man vid närmare undersökning något
            besviken. Vid Lunds universitet uppdelas studentantalet visserligen
            så tämligen lika på grupperna I och II, men proportionerna bli
            onekligen mindre gynnsamma, då man tar i betraktande, att av de
            år 1908 till taxering upptagna 328,992 skattskyldige med minst
            1,000 kronors taxerad inkomst (samtliga inkomst- tagare i landet
            utgjorde 1,047,530) endast 52,663 komma upp till en in- komst
            över 3,000 kronor, och det är mer än osäkert att ens alla dessa
            kunna räknas till grupp 1. Det kan inte hjälpas, att dessa siffror
            ge ett visst sken av att sam- hället monopoliserat den högre undervisningen
            till förmån för de ekono- miskt bättre situerade samhällsklasserna
            och till förfång för folkets stora massa. Ty det går väl ändå
            inte för sig att med framgång försvara ett påstående, att de i
            fattiga svenska hem födda medborgarna av naturen skulle vara intellektuellt
            och moraliskt obekvämare för studier än de för- mögna hemmens
            barn. Att döma av vissa utlåtanden från lärarehåll tyckes det
            tvärtom, som om milt talat medelmåttorna inte precis utgjorde
            mino- riteten på bänkarna i de högre skolorna med den nuvarande
            lärjunge- rekryteringen. I dessa inte minst för de små nationerna
            onda tider går det emeller- tid inte an att genom öppen eller
            förtäckt monopolisering till förmån för sämre utrustade begåvningar
            lägga hinder i vägen för utnyttjande av de bästa, från vilka samhällslager
            de än må komma. Aven om vissa fåtaliga samhällsklasser äro rädda
            för konkurrensen mellan sina egna och andra klassers barn, såvida
            dessa senare inte erhålla en duktig extra belastning i form av
            vidriga eller oöverkomliga ekonomiska svårigheter, kan inte sam-
            hället låta avspisa sig med talet om att den verkliga begåvningen
            alltid slår sig fram till sin plats, även om den ursprungligen
            befinner sig i fattigdom eller till och med nöd. Den vägen medför
            även i bästa fall en oersättlig kraftförlust för samhället, som
            inte alls har någon fördel av att de förmögna medelmåttorna på
            det sättet gynnas genom befrielsen från en hårdare tävlan. Att
            tävlan blir hård mellan värdiga medsökande till de ansvarsfullaste
            posterna i samhället, i det praktiska livets värv som i vetenskapen,
            är i sin ordning. Överproduktion på överkvalificerad arbetskraft
            hindras bäst
          </p>
          <pb facs="riksdagen-motions-pdf/data/1918/mot_1918__fk__76/mot_1918__fk__76-005.pdf"/>
          <p xml:id="i-G4otS5gLT6EpaTcypdy6nE">
            Motioner i Första kammaren, Nr 76. 9
          </p>
          <p xml:id="i-NTMfc95BrZcLb9M6s1mMZr">
            genom höjandet av fordringarna och bortgallring av obekväma och
            över- taliga element på det sättet. Tydligen är det ytterst svårt
            för att inte säga omöjligt att utan en grundligare utredning överblicka
            frågan i alla dess detaljer, men vissa omständigheter göra det
            dock önskvärt, att riksdagen fattar beslut i frågan på så sätt,
            att medel ställas till Kungl. Maj:ts förfogande för att efter
            av Kungl. Maj:t fastställt reglemente i överensstämmelse med vissa
            av riks- dagen beslutade allmänna bestämmelser utdela räntefria
            studielån till un- derlättande av studiemöjligheterna för begåvade
            men fattiga lärjungar vid offentliga läroanstalter av skilda slag.
            Tidens allvar nödvändiggör att utan uppskov i största möjliga
            ut- sträckning sörja för tillvaratagandet och utbildandet av de
            bästa begåv- ningarna även inom de obemedlade klasserna. Första
            kammarens uppre- pade avslag på utredningskravet i denna viktiga
            fråga har redan låtit en alltför dyrbar tid gå förlorad, och för
            riksdagen måste det vara ett verk- ligt statsintresse att för
            de bästa begåvningarna öppna fri väg till tävlan om de poster,
            som kunna betraktas som ledareplatser på olika områden, samt undanröja
            ett system som i stor utsträckning gör utbildningsmöjlig- heterna
            till ett monopol för de förmögna klasserna och ofta utestänger
            de dugligaste från denna tävlan. Tyvärr kan utan grundlig utredning
            inget förslag komma i betraktande som åstadkommer rättvisa i fråga
            om utvecklingsmöjligheter för de större begåvningarna inom de
            obemedlade sambhällsklasserna ens i samma utsträckning som för
            de medelmåttiga och undermåliga individerna inom de förmögnare
            klasserna. Men genom att i någon mån hjälpa fram de förra gör
            staten dock en god början sam- tidigt med att erfarenhet vinnes
            för en kommande utredning om det nu- varande bildningsmonopolets
            avskaffande. För oss står det nämligen fullt klart, att detta
            bildningsmonopol, som har sin grund i den ekonomiska monopolställning,
            klassamhället ger åt den besittande klassen, redan inom klassamhällets
            ram avsevärt kan reduceras genom statsåtgärder, som i möj- ligaste
            mån bereda fritt lopp åt all verklig begåvning, ur vilken samhälls-
            klass den än härstammar. Denna motion måste emellertid inskränka
            sig till att huvudsakligen ta sikte på begåvade men fattiga studerande
            vid bildningsanstalter, som meddela kompetens för viss levnadsbana.
            Därigenom kan den för lånen erforderliga summan begränsas, så
            att den ej i allt för hög grad betungar budgeten. Då motståndet
            i första kammaren 1917 delvis stödde sig på att dess första tillfälliga
            utskott gjort en alldeles för snäv beräkning, an- ser jag mig
            dock böra föreslå en så pass stor summa, att den räcker till för
            bekostandet av utbildningsmöjligheterna för ett hundratal elever.
            Den Bihang till riksdagens protokoll 1918. 3 saml. 30 häft. (Nr
            75—79) 2
          </p>
          <pb facs="riksdagen-motions-pdf/data/1918/mot_1918__fk__76/mot_1918__fk__76-006.pdf"/>
          <p xml:id="i-4aUUnQppi7BQAJdWsmSerW">
            10 Motioner i Första kammaren, Nr 76.
          </p>
          <p xml:id="i-7MpEvbu4xhMvMBHfo7nv2p">
            Cedergrenska fondens årsunderstöd har hittills utgått med högst
            1,500 kronor. Lägre kan nog inte maximum sättas för de statens
            räntefria lån, som här föreslås, men trots det sjunkande penningvärdet
            torde man inte heller behöva sätta det högre. Lånen torde nämligen
            i allmänhet komma att utgå till elever i mognare ålder, vilka
            vid sidan om sina studier åt- minstone under ferierna kunna bereda
            sig någon extrainkomst. Följakt- ligen skulle den summa, som behövdes
            för 1919, utgå till högst 150,000 kronor. I allmänhet torde utbildningstiden
            vid universitetet och därmed jäm- förliga högskolor och akademier
            ej behöva överskrida åtta år, i många fall torde den endast vara
            hälften så lång eller ännu kortare, vilket även gäller för folkskoleseminarierna,
            handelshögskolorna, lantbruksinstituten, de tekniska elementarskolorna
            och därmed jämförliga utbildningsanstalter. Om genomsnittstiden
            för lånens utgående beräknades till sex år, skulle en statens
            lånefond för detta ändamål aldrig behöva uppgå till ens en miljon
            kronor, även om för varje år 100 nya elever komme i åtnjutande
            av studielån och inga lån återbetalades. Då lånen skulle kunna
            erhållas utan säkerhet, komme staten givetvis att utom räntan
            på lånemedlen även förlora en del av dessa på grund av dödsfall,
            låntagarens oförmåga att amortera o. s. v. Men dessa förluster
            bleve säkerligen rätt så obetydliga med det stränga urval, som
            komme att göras vid låneansökningarnas beviljande. Lånen böra
            i regel utgå högst åtta år, dock med rätt för den lånen utdelande
            myndigheten att i vissa fall utsträcka tiden med ytterligare två
            år. För att dessa lån skola fylla den med dem avsedda uppgiften
            böra de kunna erhållas utan ställande av säkerhet, vara räntefria
            och inte be- höva avbetalas, förrän låntagaren nått upp till en
            ej alltför obetydlig års- inkomst, t. ex. 3,500 kronor. Då borde
            låntagaren till statsverket kunna årligen avbetala på sitt lån
            10 Z av sin inkomst, till dess hela lånesum- man inbetalts. För
            lånens utdelande borde en nämnd tillsättas. Den kunde tänkas bestå
            av ett par representanter för universitetet och högskolor, en
            för Karolinska institutet, en för Tekniska högskolan, en för Konstakademien,
            en för Folkskoleöverstyrelsen och Läroverksöverstyrelsen, en för
            de tekniska elementarskolorna, en för jordbruksundervisningen
            och en för handelshög- skolorna samt möjligen ett par från andra
            håll. Till denna nämnd ställda ansökningar skulle åtföljas av
            intyg från lärare, vetenskapsmän, närings- idkare, arbetsgivare
            o. s. v. om sökandens begåvning och duglighet. I ansökningshandlingarna
            skulle också lämnas uppgift på de inkomstmöjlig- heter och tillgångar
            som stode sökanden till buds utom det begärda lånet.
          </p>
          <pb facs="riksdagen-motions-pdf/data/1918/mot_1918__fk__76/mot_1918__fk__76-007.pdf"/>
          <p xml:id="i-LTTfvvxNPHFY1LRRXWqp3e">
            Motioner i Första kammaren, Nr 76. 11
          </p>
          <p xml:id="i-6B5Z1u893fVwvkgqpKG9iN">
            Om sökanden ej vore myndig borde också uppgift medfölja på lämplig
            person, som mottoge och förvaltade lånemedlen. Dessa borde i regel
            ut- betalas månadsvis. Vid lånets årliga förnyande torde ansökan
            åtföljas av intyg från undervisningsanstalten om sökandens arbete
            under det gångna året. Nämnden borde också ha rätt att för personer,
            som kunnat lämna intyg på stor duglighet och begåvning, reservera
            lån att utbetalas, så snart de vunnit inträde vid lämplig undervisningsanstalt.
            Det är nämligen, som erfarenheten visat, ofta så, att duktiga
            begåvningar på olika områden —
          </p>
          <p xml:id="i-2gsMNHkR8CGTXX3D8jWFLh">
            t. ex. en arbetare på en mekanisk verkstad eller ett laboratorium
            — inte vågat söka inträde i en utbildningsanstalt — i det nämnda
            fallet en tek- nisk elementarskola — utan säkerhet för att kunna
            få medel till studiernas
          </p>
          <p xml:id="i-EVGV4cQXY34jMNkDtsqVzt">
            fortsättande där. Med stöd av vad vi sålunda anfört hemställa
            vi, att riksdagen måtte ställa till Kungl. Maj:ts förfogande 150,000
            kronor att användas till räntefria lån för under- lättande av
            studiemöjligheterna för begåvade men fattiga lärjungar vid offentliga
            läroanstalter av skilda slag, efter det Kungl. Maj:t fastställt
            reglemente för dessa medels utdelande i överensstämmelse med i
            denna motion fram- lagda grunddrag.
          </p>
          <p xml:id="i-LqbqMqZUfD5oKVW8NGnkbe" type="date">
            Stockholm den 26 januari 1918.
          </p>
          <p xml:id="i-XT2ZrNss7LzRyDPs3RMv5f">
            Oscar Olsson. Ernst Klefbeck. Olof Olsson. Nils Persson. Helge
            Bäckström.
          </p>
          <pb facs="riksdagen-motions-pdf/data/1918/mot_1918__fk__76/mot_1918__fk__76-008.pdf"/>
        </div>
      </div>
    </body>
  </text>
</TEI>
