<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03613">
  <teiHeader>
    <fileDesc>
      <titleStmt>
        <title>Fri företagsamhet för ökad tillväxt</title>
        <author corresp="i-Kb87jeTEio4k4qCJeZ6pQE">av Said Abdu m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3613 av Said Abdu m.fl. (L)</title>
          <idno type="rdwebb">H5023613</idno>
          <rs type="number">3613</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023613/text</ref>
          <ref type="dokument_url_html">http://data.riksdagen.se/dokument/H5023613</ref>
          <ref type="dokumentstatus_url_xml">http://data.riksdagen.se/dokumentstatus/H5023613</ref>
          <ref type="docx">http://data.riksdagen.se/fil/5D27BDD3-05B9-4614-AE5F-63A6F744F36F</ref>
          <ref type="pdf">http://data.riksdagen.se/fil/726AD70F-216F-4B41-A880-2457ECC7BD7A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Mhfj6tCxSezVdCPFZMScSP" type="signed"/>
        <correspContext corresp="i-Mhfj6tCxSezVdCPFZMScSP">
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-4KwLt8d6oZEsXDjCYJ18tj" type="submitted">
          <date when="2017-10-05"/>
          <time when="14:55:04"/>
        </correspAction>
        <correspAction xml:id="i-BHhSKj2R5S8Uibnevt3twi" type="reviewed">
          <date when="2017-10-05"/>
          <time when="16:05:17"/>
        </correspAction>
        <correspAction xml:id="i-NAspQ1UmQDK678hj1PBbfg" type="referred">
          <date when="2017-10-13"/>
        </correspAction>
        <correspAction xml:id="i-VVvGZZxGvVxf8BKMe7cDZW" type="assigned">
          <date when="2018-10-11"/>
          <time when="10:47:32"/>
        </correspAction>
        <correspContext corresp="i-VVvGZZxGvVxf8BKMe7cDZW">
          <ref type="assignedTo">Näringsutskottet</ref>
        </correspContext>
        <correspAction xml:id="i-Q5L5UPNKS1B3rZotoDVVw1" type="behandlas_i"/>
        <correspContext corresp="i-Q5L5UPNKS1B3rZotoDVVw1">
          <ref type="uppgift">2017/18:FiU30</ref>
          <ref type="ref_dok_id">H501FiU30</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU30</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-31nnVBGbrbUkFhLtFb1jFu" type="behandlas_i"/>
        <correspContext corresp="i-31nnVBGbrbUkFhLtFb1jFu">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WQoETYGSB1Q6iK7cN3tjwx" type="behandlas_i"/>
        <correspContext corresp="i-WQoETYGSB1Q6iK7cN3tjwx">
          <ref type="uppgift">2017/18:SfU1</ref>
          <ref type="ref_dok_id">H501SfU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K7VLkRcv5mpvvPkFVTjxoA" type="behandlas_i"/>
        <correspContext corresp="i-K7VLkRcv5mpvvPkFVTjxoA">
          <ref type="uppgift">2017/18:FiU34</ref>
          <ref type="ref_dok_id">H501FiU34</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FMYF83bhdyjC9iwoR6aqGN" type="behandlas_i"/>
        <correspContext corresp="i-FMYF83bhdyjC9iwoR6aqGN">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CZBuVHANWS36F1oV6DDLh9" type="behandlas_i"/>
        <correspContext corresp="i-CZBuVHANWS36F1oV6DDLh9">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-zQaHtmfCD8uNSL1tCPa6Q" type="motHeader">
        <div xml:id="i-7FRXqNnKUijEnyLvZtfB8e" type="motTitle">
          Motion till riksdagen 2017/18:3613 av Said Abdu m.fl. (L) Fri
          företagsamhet för ökad tillväxt
        </div>
      </div>
      <div xml:id="i-SykcbrXaEaP3XeTKMzQExy" type="motBody">
        <div xml:id="i-MvQcWqBZV3R9kP4RHPBwvj" type="motProposal" subtype="förslag">
          <head xml:id="i-LeJwbkWXtKjS1fYKPnie5E">
            Förslag till riksdagsbeslut
          </head>
          <list xml:id="i-EskNYtkAXXr4E7LzoiuKMz" style="ol">
            <item xml:id="i-Qgb8WQBBeXHCWGtT4pp1J3">
              Riksdagen ställer sig bakom det som anförs i motionen om en ny
              modern företagspolitik i en global ekonomi och tillkännager detta
              för regeringen.
            </item>
            <item xml:id="i-89uJKjpBU17y9xacTBcUhz">
              Riksdagen ställer sig bakom det som anförs i motionen om att
              likställa reglerna mellan företagare och anställda inom socialförsäkringssystemet
              och tillkännager detta för regeringen.
            </item>
            <item xml:id="i-7gppi4zYeJBW6tPE9BhJ3x">
              Riksdagen ställer sig bakom det som anförs i motionen om att
              kommunerna ska kartlägga snedvriden konkurrens mellan kommunen
              och privata företag i syfte att undanröja sådan och tillkännager
              detta för regeringen.
            </item>
            <item xml:id="i-J22naXisFyEFVysjjgBRsY">
              Riksdagen ställer sig bakom det som anförs i motionen om att
              likställa bolagsformerna när det gäller avsättning till periodiseringsfonder
              och tillkännager detta för regeringen.
            </item>
            <item xml:id="i-2B4axNr6caaXtx1FhadTzr">
              Riksdagen ställer sig bakom det som anförs i motionen om att
              undersöka möjligheten att etablera en offentlig upphandlingsplattform
              och tillkännager detta för regeringen.
            </item>
          </list>
        </div>
        <div xml:id="i-KcXbZHhXJVD8mGK7QPjfTx" type="motContent">
          <head xml:id="i-7m8swWa7c2XQUjG94LXRkC" type="h1">
            Motivering
          </head>
          <p xml:id="i-8nSJQCUjjwn1VpvKm8fsFF">
            Liberalerna vill att det ska löna sig att driva företag och ta
            risker. Växande företag betyder fler jobb, högre tillväxt och
            ökade skatteintäkter, vilket finansierar vår gemensamma välfärd.
            Sverige ska uppmuntra entreprenörer och företagare genom ett bra
            företagsklimat, konkurrenskraftiga skatteregler och väl fungerande
            finansiella marknader.
          </p>
          <p xml:id="i-SjZ3ohuZ38F7gq2Tq58bHE">
            Globaliseringen främjar tillväxt, öppenhet och handel med vår
            omvärld och är grunden för en välmående ekonomi. Svensk export
            motsvarar nästan hälften av Sveriges BNP. Därför ska Sverige fortsätta
            riva handelshinder samtidigt som vi värnar konsumentskydd och
            miljö. Vi ska fortsätta och vara pådrivande för ambitiösa handels-
            och investeringsavtal med alla länder i hela världen. Varje ratificerat
            frihandelsavtal som sluts gynnar de svenska företagen och är viktigt
            för svenska handelsförbindelser.
          </p>
          <p xml:id="i-Jm71Ty6GKaVQWwdoqpEUQ3">
            Tillsammans med globaliseringen påverkar också digitaliseringen
            oss alla. Inte minst landets företag. Utvecklingen utgör en utmaning,
            men samtidigt en potential att stärka tjänstesektorns och industrins
            långsiktiga konkurrenskraft på en global marknad. Sverige är ett
            litet exportberoende land med en tradition av att knyta kontakter
            med företag och konsumenter i andra länder. Det är en god grund
            att stå på när en ny modern näringslivspolitik ska utvecklas för
            att möta globaliseringens och digitaliseringens utmaningar.
          </p>
          <p xml:id="i-EJqDZ4LTwhcVi7rAumLvYD">
            Sverige bör i större utsträckning öka andelen etableringar av
            utländska utvecklingsintensiva och tillverkningsintensiva företag
            i Sverige. Det skulle skärpa konkurrensen och sker främst genom
            att man gör Sverige attraktivt för en lokalisering med låga skatter
            för företagen, regelförenklingar och genom att man bearbetar utländska
            företag att välja Sverige inför beslut om etablering och lokalisering.
          </p>
          <p xml:id="i-4fa8mtuj6wyPb52M9fr5KP">
            Digitaliseringen har medfört att affärer och avtal kan ingås
            med blixtens hastighet med hela den fria världen som marknad.
            Betydelsen av företagets fysiska placering minskar, så länge internetnärvaron
            kan garanteras. Med en it-strategi som inkluderar hela landet
            gynnas entreprenörskap i hela Sverige.
          </p>
          <p xml:id="i-BrsDV2quvMc4FGLWYBSj7j">
            För att kompetensen i företagen ska kunna upprätthållas är det
            viktigt att rekryteringen av arbetskraft med relevant kompetens
            kan ske på ett så snabbt och smidigt sätt som möjligt. För att
            kunna arbeta i Sverige krävs ett arbetstillstånd som för närvarande
            administreras av Migrationsverket. Liberalerna har länge krävt
            att behandlingen av arbetstillstånd inte ska få ta längre tid
            än trettio dagar. Med det stora tryck som idag finns på Migrationsverket
            orsakat av de omfattande flyktingströmmarna de senaste åren tar
            det idag betydligt längre tid. 2016 var handläggningstiden för
            ett arbetstillstånd 139 dagar hos Migrationsverket. För att få
            ner handläggningstiderna för arbetstillstånd bör handläggningen
            flyttas till t.ex. Skatteverket. Andra åtgärder för att korta
            handläggningstiden är att det första arbetstillståndet ges en
            längre giltighetstid och att förlängningen kan göras på ett smidigare
            sätt.
          </p>
          <p xml:id="i-KppXtYvcAukBEgTy66qUKh">
            För att företag ska kunna starta och växa finns behov av riskkapital.
            Företagens finansiering ska ske med privat kapital, men statligt
            riskkapital kan behövas för att komplettera det privata kapitalet.
            Liberalerna ifrågasätter dock dagens system med statligt riskkapital
            då det alltför ofta tränger undan det privata riskkapitalet i
            stället för att vara marknadskompletterande. Det statliga riskkapitalet
            behöver reformeras och effektiviseras så att det i högre grad
            kompletterar privat riskkapital. Vi stöder den så kallade fond-i-fond-lösningen,
            där statligt riskkapital från början samverkar med privata fonder
            för att nå mindre och växande företag. Särskilt viktigt är att
            stötta företag med stor tillväxtpotential i ett tidigt skede.
          </p>
          <p xml:id="i-ReziPGLzJp7utS5br31czq">
            Ett nystartat företag har sällan möjlighet att erbjuda marknadsmässiga
            löner till nyckelpersoner, men har behov av att kunna attrahera
            kvalificerad personal på annat sätt. Därför vill vi fortsatt göra
            det enklare och billigare att erbjuda anställda delägarskap och
            incitamentsprogram i form av exempelvis personaloptioner.
          </p>
          <p xml:id="i-9MCh4HBC5qaxfkwZoesLLo">
            Periodiseringsfonder är ett sätt för företagen i en uppbyggnadsfas
            att skjuta upp skattebetalningarna för att kunna bygga upp ett
            kapital. Idag varierar skatteeffekterna för hur stor avsättning
            bolagen kan göra mellan bolagsformerna. Skillnaden mellan bolagsformerna
            bör tas bort så att alla bolag ska kunna göra avsättningar med
            30 procent av överskottet varje år under fem år.
          </p>
          <p xml:id="i-U8TXbyDyHCMc93V2E87eUJ">
            För att underlätta för fler företag att kunna starta har vi föreslagit
            en halvering av aktiekapitalet och att fler företag ska kunna
            undantas från revisionsplikten, men lika viktigt är det att hitta
            nya bolagsformer. I Sverige finns möjligheten att starta och driva
            ett antal bolagsformer som saknar aktiebolagets kapitalkrav, t.ex.
            enskild firma och handelsbolag. Dessa bolagsformer är dock dåligt
            anpassade för dagens snabbväxande företagskonstellationer, där
            företagsoptioner fungerar som det främsta incitamentet för att
            locka investerare och anställda. Vi skulle därför vilja se en
            enklare bolagsform för småföretag t.ex. enligt den modell som
            finns i Tyskland, ett så kallat UG (Unternehmergesellschaft).
          </p>
          <p xml:id="i-N2EgwMvAFEtBE6piR27BqQ">
            Liberalerna har i rapporten ”Rättvriden konkurrens” granskat
            den osunda konkurrensen från offentliga aktörer som enskilda näringsidkare
            utsätts för. För att stävja den här typen av verksamhet måste
            kommunen bli medveten om sin näringsstörande verksamhet. Offentliga
            aktörer, i synnerhet kommuner, bör få i uppdrag att kontinuerligt
            kartlägga sin näringsverksamhet med avseende på tillämplig konkurrenslagstiftning.
            I de fall då offentliga aktörer återkommande bedriver osund konkurrens
            gentemot privata näringsidkare bör sanktionsmöjligheter införas.
            Konkurrensverket bör få ett tillsynsansvar, med uppgift att påföra
            offentliga aktörer konkurrensböter vid osund konkurrens samt driva
            frågan om skadestånd för de företag som drabbas av den osunda
            konkurrensen. I synnerligen allvarliga fall av osund konkurrens
            ska Konkurrensverket kunna förbjuda en kommun att bedriva näringsverksamhet.
          </p>
          <p xml:id="i-SWvivaXiMPBevNYrq2QSew">
            För att underlätta all offentlig upphandling i Sverige bör en
            statligt finansierad upphandlingsplattform etableras där all information
            finns tillgänglig för alla som vill lämna in anbud. En sådan modell
            är vanlig i de flesta länder inom EU och finns väl utvecklad i
            t.ex. Danmark.
          </p>
          <p xml:id="i-NjBpTvKNXQ6yWH2qUcMRDD">
            Genom att liberalisera en tidigare låst offentlig sektor har
            välfärdens anställda fått möjligheten att förverkliga nyskapande
            verksamhetsidéer i egna företag. I stället för att utföra verksamheten
            i egen regi köper kommuner och landsting i allt större utsträckning
            verksamhet av privata utförare. Välfärdsreformerna som har genomförts
            har gett många kvinnor chansen att starta och driva företag inom
            sektorer som vård, skola och omsorg. Nu hotas den positiva utvecklingen
            av i praktiken ett näringsförbud, inte minst för kvinnor, när
            nu regeringen har aviserat att man avser att lägga fram en begränsning
            av vinster i välfärden. Blotta hotet om en sådan lagstiftning
            har slagit hårt mot nyföretagande inom välfärdssektorn. Liberalerna
            anser att regeringens förslag inte ska genomföras.
          </p>
          <p xml:id="i-37jf4gwJhe7x3qxygeviLg">
            Alliansregeringen tog initiativ till att förenkla skattereglerna
            för småföretagare, de s.k. 3:13-reglerna, bl.a. i syfte att underlätta
            för generationsskiften. Den nuvarande regeringen förändrade förslaget
            så att det istället syftade till att höja skatten för småföretagare.
            Även om regeringen har aviserat att de drar tillbaka förslaget
            bör regeringen återkomma med ett förslag som innebär att skattereglerna
            för småföretag förenklas och generationsskiften underlättas.
          </p>
          <p xml:id="i-NJLcB4XXzKRsVpcTWFhdwu">
            Välfärdssystemen kan inte basera sig på att man delar in medborgarna
            i ett A- och ett B-lag, där löntagare erbjuds ett bättre skydd
            än den som väljer att driva företag. Dagens arbetsmarknad kräver
            tydliga och generella regler som värnar samtliga medborgare. Systemen
            för sjukpenning, arbetslöshetsförsäkring, föräldrapenning och
            friskvård måste därför likställas mellan företagare och anställda.
          </p>
          <p xml:id="i-FVLH6UwwYesWFtRL5PWErA">
            För att allmänhet och anställda ska bli medvetna om företagens
            bidrag till välfärden bör de upplysas om den skatt och de sociala
            avgifter som arbetsgivaren betalar för den anställde varje månad.
            Detta kan t.ex. ske på arbetstagarens lönebesked eller inkomstdeklaration.
          </p>
          <p xml:id="i-JD7X7ch2eL9zhcAjZpgNwK">
            Regeringens politik med stora skattehöjningar på jobb och företagande
            hindrar företagen att växa. Likaså regeringens övertro att företagande
            i första hand blomstrar genom politiskt tillsatta innovationsråd
            och nyindustrialiseringsstrategier. Vad svenska företag behöver
            är mindre, inte mer, inblandning av politiken och det offentliga
            för att kunna bedriva sin verksamhet i Sverige. Företagen behöver
            stabila långsiktiga förutsättningar för ett mer innovativt och
            kreativt näringsliv. Det handlar om villkoren för entreprenörskap,
            företagande samt forskning och utveckling.
          </p>
        </div>
        <div xml:id="i-9WkC3r1jP1FXsy2sZpQaCx" type="signatureBlock">
          <list xml:id="i-5o2VmHdLEbFWFnbMtcWZV8">
            <item xml:id="i-9UisWdU3TMaiAnVvg82Fj6" who="i-Kb87jeTEio4k4qCJeZ6pQE" type="signature">
              Said Abdu (L)
            </item>
            <item xml:id="i-7YNVd7scShVQXtkgnKbNu4" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-7X14iMiV8fVVXTr5n6wNak" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-KkiMw24W7qyQ5G2Biu9xLD" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-TEpZaV3rcRafxdbXk4VBi1" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-6WVPB2UnbS3gSDSKMGQv9a" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
