<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-03283">
  <teiHeader>
    <fileDesc>
      <titleStmt>
        <title>Lika rätt – samma möjligheter</title>
        <author corresp="i-HMEQZGcMqKo8y9F6jxfnev">av Alireza Akhondi m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3283 av Alireza Akhondi m.fl. (C)</title>
          <idno type="rdwebb">H8023283</idno>
          <rs type="number">3283</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8023283/text</ref>
          <ref type="dokument_url_html">http://data.riksdagen.se/dokument/H8023283</ref>
          <ref type="dokumentstatus_url_xml">http://data.riksdagen.se/dokumentstatus/H8023283</ref>
          <ref type="docx">http://data.riksdagen.se/fil/8BC189F8-3A88-4C69-AEC2-918E6302F817</ref>
          <ref type="pdf">http://data.riksdagen.se/fil/B9BE6987-5D4C-4622-B707-7B1CADA73363</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JvbmmQ19h2wqLqCK2v4D5E" type="signed"/>
        <correspContext corresp="i-JvbmmQ19h2wqLqCK2v4D5E">
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction xml:id="i-VBZUeZkd91gdqKSocUdq4Y" type="submitted">
          <date when="2020-10-06"/>
          <time when="14:01:24"/>
        </correspAction>
        <correspAction xml:id="i-Fq7jXCmweHghqX6wLRG9WV" type="reviewed">
          <date when="2020-10-06"/>
          <time when="16:16:14"/>
        </correspAction>
        <correspAction xml:id="i-2x12YztLFPtKBYivpKtAdE" type="referred">
          <date when="2020-10-14"/>
        </correspAction>
        <correspAction xml:id="i-KGhUJzs8DVT9tvhKrJT3X9" type="assigned">
          <date when="2021-10-08"/>
          <time when="11:29:09"/>
        </correspAction>
        <correspContext corresp="i-KGhUJzs8DVT9tvhKrJT3X9">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-CtAHzyo1jaeuEPFmVuzjAN" type="behandlas_i"/>
        <correspContext corresp="i-CtAHzyo1jaeuEPFmVuzjAN">
          <ref type="uppgift">2020/21:NU19</ref>
          <ref type="ref_dok_id">H801NU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU19</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BCdtK4bfzqeqQ28M86Rcok" type="behandlas_i"/>
        <correspContext corresp="i-BCdtK4bfzqeqQ28M86Rcok">
          <ref type="uppgift">2020/21:AU10</ref>
          <ref type="ref_dok_id">H801AU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RiERLGLYQ8ZwtEjMybP6tE" type="behandlas_i"/>
        <correspContext corresp="i-RiERLGLYQ8ZwtEjMybP6tE">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KKLTsZ7Pzz44cN2VJ5brPw" type="behandlas_i"/>
        <correspContext corresp="i-KKLTsZ7Pzz44cN2VJ5brPw">
          <ref type="uppgift">2020/21:NU20</ref>
          <ref type="ref_dok_id">H801NU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU20</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U31G7DDk8c1FriY41q74Er" type="behandlas_i"/>
        <correspContext corresp="i-U31G7DDk8c1FriY41q74Er">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GaQLzF2PiRSQwiXKChxGtt" type="behandlas_i"/>
        <correspContext corresp="i-GaQLzF2PiRSQwiXKChxGtt">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9uJvHjft9LWsnmdszTBo8E" type="behandlas_i"/>
        <correspContext corresp="i-9uJvHjft9LWsnmdszTBo8E">
          <ref type="uppgift">2020/21:AU8</ref>
          <ref type="ref_dok_id">H801AU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU8</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3283 av Alireza Akhondi m.fl. (C)
          Lika rätt – samma möjligheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RKxBWsWr89zh7CCZwaJRBm">
            Förslag till riksdagsbeslut
          </head>
          <list style="ol">
            <item xml:id="i-T9ccnj7tCtEy4kkfDR6AMD">
              Riksdagen ställer sig bakom det som anförs i motionen om att
              se över möjligheterna att genomföra en genomgripande utredning
              som behandlar och belyser statens, näringslivets, samhällets och
              individens totala kostnader för ojämställdhet, relaterade till
              de mål för jämställdhetspolitiken som riksdagen antagit, och tillkännager
              detta för regeringen.
            </item>
            <item xml:id="i-CycdVCcpyfeyWZBEbEptpp">
              Riksdagen ställer sig bakom det som anförs i motionen om att
              verka för att arbetet med jämställdhetsintegrering, könsuppdelad
              statistik och gender budgeting stärks och att myndigheter får
              jämställdhetsdirektiv och tillkännager detta för regeringen.
            </item>
            <item xml:id="i-6rdpHubCQcJCmttjVhfhoZ">
              Riksdagen ställer sig bakom det som anförs i motionen om att
              Nationellt centrum för kvinnofrid (NCK) bör få långsiktiga förutsättningar
              och återfå sitt nationella uppdrag som kunskaps- och resurscentrum
              och tillkännager detta för regeringen.
            </item>
            <item xml:id="i-3hznLt31yGKS7wXfADdMw5">
              Riksdagen ställer sig bakom det som anförs i motionen om att
              kriterierna för de generella företagsstöden bör ses över av regeringen
              för att främja kvinnors företagande på lika villkor och tillkännager
              detta för regeringen.
            </item>
            <item xml:id="i-VF1N7tutazdbg7qwkLraen">
              Riksdagen ställer sig bakom det som anförs i motionen om att
              ge berörda myndigheter i uppdrag att presentera aktuella uppgifter
              om ägande, företagande och ledning av företag och tillkännager
              detta för regeringen.
            </item>
            <item xml:id="i-JK6dstQMJ8NHmFNvEWjYtk">
              Riksdagen ställer sig bakom det som anförs i motionen om att
              se över möjligheterna att genomföra kraftfulla åtgärder för jämställda
              löner och tillkännager detta för regeringen.
            </item>
            <item xml:id="i-B9AMrdi9C2VoLXhZFy6Stw">
              Riksdagen ställer sig bakom det som anförs i motionen om att
              analysera och vidta åtgärder för att motverka de ökande sjukskrivningarna
              bland kvinnor och tillkännager detta för regeringen.
            </item>
            <item xml:id="i-RSoJZU1PSmwrVkWev4duZj">
              Riksdagen ställer sig bakom det som anförs i motionen om att
              se över möjligheterna för hur grundläggande kunskaper om våldsutsatthet
              och normaliseringsprocessen kan bli en obligatorisk del av utbildningen
              till alla yrken som kommer i kontakt med våldsutsatta personer
              och tillkännager detta för regeringen.
            </item>
            <item xml:id="i-MrvGAKbLhZJBi9rFudMD9x">
              Riksdagen ställer sig bakom det som anförs i motionen om att
              se över möjligheterna för att kvinno- och mansjourerna får långsiktiga
              och stabila förutsättningar och tillkännager detta för regeringen.
            </item>
            <item xml:id="i-YCeJGmqLQoJYACHmtdW8tq">
              Riksdagen ställer sig bakom det som anförs i motionen om uppsägningar
              kopplade till sexuella övergrepp eller trakasserier och tillkännager
              detta för regeringen.
            </item>
            <item xml:id="i-GUJZzmfpceoqrih3hsfHyp">
              Riksdagen ställer sig bakom det som anförs i motionen om att
              ge Jämställdhetsmyndigheten i uppdrag att samla berörda parter
              för att motverka ojämställdhet på arbetsmarknaden och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-6YDCntRq9yQcWEVQGFv2Ya" type="h1">
            Motivering
          </head>
          <p xml:id="i-48SyEYMxUtL2v4HAbPR5ys">
            Individuella rättigheter och frihet från tvång och förtryck är
            utgångspunkten för liberal politik i allmänhet och för Centerpartiets
            jämställdhetspolitik i synnerhet. Människor har individuella förutsättningar,
            individuella livsmål och individuella drömmar. Den som på allvar
            vill undanröja hinder för människor att utvecklas efter sina individuella
            förutsättningar måste emellertid erkänna att många av dessa hinder
            inte är individuella utan vilar på strukturer och normer som styr
            våra förväntningar och vårt förhållningssätt till varandra utifrån
            stereotypa mönster. Dessa stereotyper låser in oss i könsroller
            och gör det svårt att fullt ut förverkliga sig själv. En liberal
            feministisk politik syftar naturligen till att riva de hinder
            som försvårar för människor att vara den de vill vara på grund
            av könsidentitet.
          </p>
          <p xml:id="i-K3edjKRPCi6gadRTGkU1sA">
            Ojämställdheten finns med genom hela livet, i hela samhället.
            Elever begränsas av traditionella könsnormer vid studie- och yrkesval,
            pojkar går ut skolan utan fullständiga betyg. Flickor ges idag
            inte samma möjligheter som pojkar att idrotta och slutar idrotta
            i tidigare åldrar än pojkar. Makt och inflytande är ojämnt fördelat
            mellan könen och vi har könsrelaterade skillnader i lön och karriär.
            Kvinnor utför mer obetalt arbete än män och har lägre pensioner
            som en följd av lägre livsinkomst. Männen förlorar oftare kontakten
            med sina barn vid skilsmässa. Kvinnor utsätts oftare för grovt
            våld i hemmet än män. För att bryta ojämställdheten vill Centerpartiet
            att både flickor och pojkar från start får leka och lära utan
            begränsningar och förväntningar på vad flickor och pojkar får
            eller kan göra. Genom skolan ska flickor och pojkar få möjlighet
            att lära och utvecklas som fria individer utan att begränsas av
            förutbestämda roller.
          </p>
          <p xml:id="i-JnTVuCdvNB4jMnGThR2Fm6">
            För att bryta ojämställdheten behöver yrkesvalen grundas i informerade
            val, med inspirerande förebilder, med både kvinnor och män på
            ledande positioner och i andra roller. Centerpartiet vill öka
            möjligheterna för fler kvinnor att starta företag, och då ökar
            också möjligheterna för kvinnors karriärvägar in i styrelserummen
            i näringslivet. Ojämställdheten kan brytas genom att den ekonomiska
            friheten ökar för såväl kvinnor som män och genom att vi motverkar
            och minskar våld i nära relationer och sexualiserat våld. Det
            är en långsiktigt hållbar väg för individen och för samhället.
            Vår vision är ett helt jämställt samhälle där kvinnor och män,
            flickor och pojkar har samma rättigheter, skyldigheter och möjligheter.
          </p>
          <head xml:id="i-7CRNiiatxa1iaJU5ZUYLkK" type="h2">
            Egenmakt och inflytande
          </head>
          <p xml:id="i-2xJz1ggVuAnAoezEBaSfUN">
            Jämställdhet är en central del av ett demokratiskt samhälle.
            Sverige står sig väl i internationella mätningar avseende jämställdhet.
            Framsteg har gjorts men fortfarande måste mer göras. Inte minst
            måste utrikes födda kvinnors situation uppmärksammas utifrån ett
            jämställdhetsperspektiv och frågor som rör egen makt och inflytande.
          </p>
          <p xml:id="i-Je8bR29VuzGMSM8d9XG2Pp">
            Utvecklingen mot en jämn fördelning av makt och inflytande har
            i flera avseenden gått framåt eller har under en längre tid visat
            jämna resultat. Men mycket återstår fortfarande att göra. Män
            är fortfarande överrepresenterade i styrelser och ledning i börsföretagen.
            En stor övervikt av män finns även bland professorer vid universitet
            och högskolor. Insatser för en jämn fördelning av makt och inflytande
            är dessutom avgörande för Sveriges genomförande av Agenda 2030,
            likaså insatser för en jämn fördelning av det obetalda hem- och
            omsorgsarbetet.
          </p>
          <p xml:id="i-L5VEUbFT66cZzBCm3YzYQu">
            Skolan har en viktig uppgift i att bidra till att motverka begränsande
            könsmönster och att aktivt främja jämställdhet. Könsskillnader
            i utbildningsval är även en orsak till den könsuppdelade arbetsmarknaden.
            Det är därmed viktigt att arbeta brett och långsiktigt för att
            motverka bakomliggande normer och värderingar som leder till könsskillnaderna
            vad gäller utbildnings- och yrkesval.
          </p>
          <head xml:id="i-QmbBSYkWep7tfe11v2ZPxo" type="h3">
            Jämställdhetsintegrering
          </head>
          <p xml:id="i-57btR9n99FqaCxsK8G5Qfc">
            För att de jämställdhetspolitiska målen ska nås behöver vi arbeta
            strukturerat med jämställdhetsintegrering, gender budgeting och
            könsuppdelad statistik. Det innebär att jämställdhet blir en del
            av det ordinarie arbetet och att de kommunala resurserna kommer
            både kvinnor och män till del. Könsuppdelad statistik förenklar
            jämställdhets­integrering och synliggör skillnader i hur beslut,
            åtgärder och bemötanden faller ut för kvinnor och män. Om vi inte
            synliggör skillnader, kan vi heller inte åtgärda dem. Jämställdhetsintegrering
            säkrar att väntetider, resursfördelning, beslut och bemötande
            utgår från individen utan att snedvridas av förutbestämda stereotyper,
            fördomar och okunskap. Gender budgeting handlar om att synliggöra
            människorna bakom siffrorna i en budget.
          </p>
          <head xml:id="i-5YAoKAEQLVBXPVZTkzYL1v" type="h3">
            Utbildningsväsende
          </head>
          <p xml:id="i-Kq6NWRFBCjhrVXsgpjAJ1u">
            Skolan utgör i hög grad grunden för individers kunskapsinhämtande,
            men det är också här som många formas till demokratiska samhällsmedborgare.
            Att skolan är jämställd och präglas av genus- och normkritisk
            pedagogik är därför extra viktigt.
          </p>
          <p xml:id="i-S46DpbQmeXaBHsSYXhxUiM">
            Det finns ett stort behov av att tala om normer och värderingar
            i skolan. Idag finns dock stora kunskapsbrister kring dessa ämnen.
            Centerpartiet vill därför införa sex- och relationskunskap som
            ett obligatoriskt ämne på lärarutbildningen, så att alla lärare
            kan få med sig de verktyg som krävs för att kunna undervisa i
            ämnet och för ökad likvär­dighet i skolan. Centerpartiet har inom
            ramen för januariavtalet drivit fram förändringar i detta avseende.
            Vi vill också att det införs löpande utbildningsinsatser som säkerställer
            att rektorer, lärare och studie- och yrkesvägledare och annan
            personal vid skolor har kunskap om och aktivt arbetar mot sexuella
            trakasserier, könsrelaterat våld och kränkningar.
          </p>
          <p xml:id="i-GucQYFi5tuTFQX5Mvq69oC">
            För att genusperspektiv ska få ett starkare genomslag i utbildning
            och forskning anser Centerpartiet att jämställdhetsintegrering
            på högskolor och universitet ska vara självklart samt att forskningsmedel
            ska fördelas jämställt i den kommande forsknings­propositionen.
          </p>
          <p xml:id="i-5BMDhTLHDxQfJ9HkB8biBW">
            Jämställdhetsfrågorna i utbildningsväsendet berörs närmare i
            motionen ”Utbild­ning”.
          </p>
          <head xml:id="i-MbLggL3HbEa5qDMTquuyMm" type="h3">
            Arbete
          </head>
          <p xml:id="i-RVtVkFcjduQGYmBNQyQaDb">
            En kvinna förväntas av många arbetsgivare stanna hemma mer, oavsett
            om hon får barn eller ej. En man förväntas i större utsträckning
            prioritera jobb framför barn. Att män i snitt tjänar mer över
            livet än kvinnor beror inte bara på löneskillnader utan även på
            mängd arbetad tid, vilket påverkas av bland annat föräldraledighet,
            vab, deltidsarbete, bransch, karriär och sjukskrivning. Deltidsarbete
            försvårar karriär och löneutveckling och påverkar livsinkomsten
            negativt och är därför ett problem för många kvinnor. Detta förvärras
            delvis av en oflexibel barnomsorg. Centerpartiet vill arbeta för
            att deltids­normen för kvinnor på arbetsmarknaden bryts, bland
            annat genom att se över hur arbetsmarknadens parter kan skapa
            rätt förutsättningar för fler att arbeta heltid. Vi vill även
            värna och se över möjligheterna att vidareutveckla barnomsorgspengen
            så att familjer ska kunna välja förskola inom rimligt avstånd,
            vilket ibland är utanför hemkommunens gränser.
          </p>
          <p xml:id="i-9GpahsWSGaN5qiPWvKtekc">
            Vi vill även införa krav på aktivering för att få försörjningsstöd.
            Centerpartiet vill att riktlinjerna till kommunerna ska tydliggöras
            så att samma krav på aktivering ställs på en man och kvinna som
            bor i samma hushåll och får försörjningsstöd. För att få försörj­ningsstödet
            utbetalat vill vi därför att båda personerna i familjen ska studera
            svenska, delta i praktik, arbetsträna eller söka jobb. Kravet
            på aktivering ska fungera som ett incitament för att fler ska
            komma ut i jobb.
          </p>
          <p xml:id="i-EfSFJDSFGEGXJ7wGMh97P9">
            Vi vet att många kvinnor fortfarande förminskas och blir utsatta
            för kränkningar på sin arbetsplats. Samhället måste visa att vi
            agerar för att stoppa kränkningarna, övergrep­pen, maktmissbruket
            och den tystnadskultur som gör detta möjligt. Centerpartiet vill
            bland annat göra det enklare att säga upp personer som begår sexuella
            övergrepp eller trakasserar sina kollegor.
          </p>
          <head xml:id="i-PbbDrmEVe45cFR1mhkWzFh" type="h2">
            Ekonomisk jämställdhet
          </head>
          <p xml:id="i-SWV4xDd8ubsDtrYQuxBpiB">
            Trots ett mångårigt arbete för att uppnå ekonomisk jämställdhet
            råder det fortfarande olika förutsättningar för kvinnor och män
            för att bland annat delta och utvecklas i arbetslivet. Målet om
            ekonomisk jämställdhet och möjlighet till egen försörjning gäller
            alla och ska ses i ett livscykelperspektiv. Att kunna försörja
            sig genom betalt arbete är centralt i den svenska jämställdhetspolitiken.
            Kvinnor och i synnerhet utrikesfödda kvinnor har fortfarande lägre
            sysselsättningsgrad, kortare arbetstid, högre frånvaro från arbetet
            samt lägre lön än män. Det bidrar på sikt till lägre livsinkomster
            och pensioner för kvinnor än för män, vilket utgör en viktig förklaring
            till att fler kvinnor än män har en låg ekonomisk standard. Den
            ojämställda fördelningen av betalt och obetalt arbete innebär
            att arbetsinkomster och livsinkomster för kvinnor och män skiljer
            sig åt och är ännu en av förklaringarna till den ekonomiska ojämställdheten.
          </p>
          <p xml:id="i-2nYJ2cr3XV5BqK6JzfaX1A">
            Centerpartiet har i många år lyft fram behovet av att staten
            systematiserar och stär­ker sitt arbete för att nå jämställda
            livsinkomster. Därför är det glädjande att regeringen i mars 2020
            tillsatte en kommission för jämställda livsinkomster (dir. 2020:22)
            som ska lämna förslag som syftar till att långsiktigt öka den
            ekonomiska jämställdheten mellan kvinnor och män. Kommissionen
            ska främst lämna förslag på åtgärder som bidrar till att främja
            jämställda löner, jämställda livsinkomster, en jämställd fördelning
            av det offent­ligas stödåtgärder till kvinnor och män samt jämställda
            arbetsplatser. Kommissionen ska även lyfta fram de villkor i fråga
            om ekonomisk jämställdhet som kan råda för inrikes respektive
            utrikes födda kvinnor och män, belysa de villkor som råder för
            kvinnor och män med låg disponibel inkomst samt även ta hänsyn
            till förhållandena för kvinnor och män med funktionsnedsättning.
            Centerpartiet kommer noggrant att följa upp kommissionens arbete
            och de slutsatser som presenteras för att nå målen.
          </p>
          <head xml:id="i-JpTP7DMzutVDaw2V9mopDB" type="h3">
            Företagande
          </head>
          <p xml:id="i-PvgmNr8pRCMJz4h3BGbG1C">
            Centerpartiet vill stärka kvinnors möjligheter att starta och
            driva företag. Ett mer jämställt samhälle ger kvinnor samma möjlighet
            som män att anta höga positioner i näringslivet. Kvinnor är idag
            fortfarande i minoritet när det kommer till fördelningen av ledamöter
            i bolagsstyrelser. Då ledningsgrupper och styrelser blir mer jämställda
            förändras maktstrukturerna i näringslivet även utanför styrelserummen.
            Dessutom ökar jämställdheten lönsamheten i bolagen, enligt en
            rapport från PWC 2019 (Investing in gender equality). Kriterierna
            för de generella företagsstöden behöver ses över av regeringen
            för att premiera jämställdhet och främja såväl kvinnors som mäns
            företa­gande på lika villkor.
          </p>
          <p xml:id="i-MTHCeZggzrANUsqkjAsS1q">
            Centerpartiet vill återetablera och bredda insatser för att öka
            andelen kvinnor i valberedningar, styrelser och ledningsgrupper
            och kvinnors deltagande i demokratiska processer, på arbetsmarknaden
            och i näringslivet. Människor ska ha möjlighet att starta företag,
            leva på sitt företag, ha flera olika arbetsgivare att välja på
            och tjäna pengar på sitt företag även inom kvinnodominerade sektorer
            som vård, skola och omsorg. Rut och LOV ger fler kvinnor möjlighet
            att starta företag, vilket leder till fler kvinnor på ledande
            positioner och således förändrade strukturer i näringslivet. Genom
            LOV, lagen om valfrihet, som öppnar för privata aktörer inom välfärden,
            kan kvinnor som arbetar inom offentlig sektor lättare byta arbetsgivare
            och därmed påverka sin lön. Centerpartiet värnar och vill utveckla
            LOV och möjligheten att driva företag inom välfärden i samtliga
            kommuner och regioner. Tack vare rutavdraget driver fler kvinnor
            företag över hela landet. Centerpartiet vill se över möjligheterna
            att höja taket i rut och att fler tjänster omfattas av rut. Då
            kommer efterfrågan att öka och fler människor kan starta företag
            inom en kvinnodominerad bransch, samtidigt som kvinnor som fortfarande
            har huvudansvaret för hem och familj kan frigöra tid för att satsa
            på sitt yrkesliv istället. Kvinnor lägger nästan dubbelt så många
            timmar i veckan som män gör på hushålls­arbete: 12 timmar jämfört
            med ca 7 timmar för män (SCB 2020).
          </p>
          <head xml:id="i-Ch9jLzi6JoeyVTc87iXUVq" type="h3">
            Jämställt ägande
          </head>
          <p xml:id="i-7FsxZPSndXWEbMzQ9C3fon">
            För att nå en hållbar och konkurrenskraftig tillväxt krävs att
            både kvinnor och män har inflytande och kan bidra till utvecklingen.
            En undersökning av Ownershift visar dock att kvinnor bara äger
            hälften så mycket företag, aktier, skog, mark och fastigheter
            som män. Samtidigt är 70 procent av alla företagare män. Huvudansvaret
            för hem och familj hindrar ofta kvinnor från att starta och driva
            företag. Dessutom missgynnas kvinnors företag och affärsidéer
            i företagsstöd och utlåning. Centerpartiet vill därför att SCB
            presenterar könsuppdelad statistik över förmögenhet, att Tillväxtverket
            förnyar och uppdaterar information kring nystartade företag och
            förtydligar skillnaderna mellan ägande, företagande och ledning
            av företag samt att Lantmäteriet ser över inte bara de andelar
            av mark och fastigheter som ägs av kvinnor, män och företag utan
            även presenterar värdet av dessa.
          </p>
          <head xml:id="i-14bGLNDKUGNLuWx66A9zyt" type="h3">
            Jämställda löner
          </head>
          <p xml:id="i-TztodisX92HFYgNfJsnVHk">
            Även om skillnaderna i kvinnors och mäns lön har minskat över
            tid kvarstår en löneskillnad. År 2019 var kvinnors genomsnittliga
            månadslön 33 500 kronor, vilket är 90,1 procent av männens lön.
            Löneskillnaden mellan kvinnor och män var alltså 9,9 procent.
            Det är en blygsam minskning med 0,8 procentenheter jämfört med
            2018 och variationen mellan olika sektorer är fortsatt stor. Här
            har staten en viktig roll som en stor arbetsgivare att gå i bräschen
            för en jämställd lönesättning. Centerpartiet vill även se en utredning
            med uppdraget att inkomma med konkreta förslag till hur vi kan
            radera ut löneskillnaderna på svensk arbetsmarknad. Utvecklingen
            inom detta område går för långsamt och här behöver vi ta nästa
            steg för att snabba på utvecklingen.
          </p>
          <head xml:id="i-BGRqYqNPSa5a8AwDgCHPiQ" type="h2">
            Frihet från våld och förtryck
          </head>
          <p xml:id="i-2suU9mSitwiYS8fYL3VBwL">
            NCK:s studie ”Våld och hälsa – En befolkningsundersökning om
            kvinnors och mäns våldsutsatthet samt kopplingen till hälsa” kom
            2014. Den visade att 14 procent av kvinnorna och 5 procent av
            männen någon gång efter 18 års ålder hade blivit utsatta för fysiskt
            våld eller hot om fysiskt våld i en pågående eller avslutad parrelation.
            20 procent av kvinnorna och 8 procent av männen uppgav att de
            utsatts för upprepat och systema­tiskt psykiskt våld av en aktuell
            eller tidigare partner. Studien visade också att cirka 7 procent
            av kvinnorna och 1 procent av männen blivit utsatta för sexuellt
            våld av en aktuell eller tidigare partner någon gång efter 18
            års ålder.
          </p>
          <p xml:id="i-KbP2nrxLLEb61nfUNxUyP7">
            Mäns våld mot kvinnor och våld i nära relationer är ett allvarligt
            folkhälsoproblem. ”Europeiska jämnställdhetsinstitutet” (EIGE)
            har gjort en beräkning av den årliga kostnaden för våld i nära
            relationer. Beräkningen visade en kostnad på 1 000 kr/invånare
            per år i Sverige.
          </p>
          <p xml:id="i-SsjNfpYM17PqKQPK9zbQfb">
            Problemet med våld i nära relationer och nödvändiga åtgärder
            för att motverka detta beskrivs närmare i motionen ”Våld i nära
            relationer – ett samhällsproblem”.
          </p>
          <head xml:id="i-VJhAPZjsWyymF3PsnUy2Xz" type="h3">
            Mäns våld mot kvinnor
          </head>
          <p xml:id="i-Y1kXdJv9XYcYUJ7hXCP3pQ">
            Det finns idag en handlingsplan för att bekämpa mäns våld mot
            kvinnor, hedersrelaterat våld och förtryck samt våld i samkönade
            relationer. Centerpartiet vill se en nollvision för våld i nära
            relationer och sexualiserat våld. Ett nationellt stödcenter för
            personer med skyddad identitet behöver inrättas inom ramen för
            planen. Nationellt centrum för kvinnofrid, NCK, behöver få långsiktiga
            förutsättningar och återfå sitt nationella uppdrag som kunskaps-
            och resurscentrum. Möjligheterna behöver ses över för hur grundläggande
            kunskaper om våld kan bli en obligatorisk del av utbildningen
            till alla yrken som kommer i kontakt med våldsutsatta personer,
            till exempel poliser, jurister, socialsekreterare och läkare,
            för att dessa ska få en grundläggande förståelse för bland annat
            normaliseringsprocessen och våldsutsatthet. NCK i sin roll som
            kunskaps- och resurscentrum och med sin mångåriga erfarenhet av
            utbildningar i ämnet är given för att utarbeta kursplanerna.
          </p>
          <head xml:id="i-XVHfQrchBxYEofn81px19k" type="h3">
            Kvinnojourerna/skyddsboenden
          </head>
          <p xml:id="i-GS7V2iJ99LiuPRvYRwM6o1">
            Det är av största betydelse att se över möjligheterna att kvinnor
            och män som utsatts för våld i nära relationer får stöd av samhället
            genom ökad tillgång till kvinno- och mansjourer, skyddat boende
            och andra liknande verksamheter. De ideella kvinno- och mansjourerna
            är en viktig resurs i kampen mot våldet, och en långsiktig, renodlad
            och mer stabil finansiering av kvinno- och mansjourerna bör utredas.
            Utredningen får även se över hur dessa verksamheter kan kvalitetssäkras
            och kompetensen kan stärkas. Det är oerhört centralt att dessa
            viktiga samhällsuppgifter kan få långsiktiga spelvillkor och att
            vi tar steg ifrån den projektifiering av verksamheterna som är
            fallet idag. Centerpartiet vill även se fler våldsförebyggande
            insatser i bl.a. skola och fritidsverksamhet samt att återfallsförebyggande
            insatser till våldsutövare behöver utökas och systematiseras.
          </p>
          <head xml:id="i-Ant3HRFi2w4DLwnH1fQuRt" type="h3">
            Nationellt centrum för kvinnofrid (NCK)
          </head>
          <p xml:id="i-U6JeqAKZY8UJMQrEt5UKFm">
            Nationellt centrum för kvinnofrid, NCK, är ett kunskaps- och
            resurscentrum vid Uppsala universitet som arbetar på regeringens
            uppdrag. De har bland annat vidareutvecklat metoder och utbildningsmaterial
            för att inkludera frågor om våld vid möten inom hälso- och sjukvården.
            Genom sin roll som kunskaps- och resurscentrum och med sin mångåriga
            erfarenhet utgör NCK en mycket viktig resurs i samhällets mobilisering
            i arbetet mot våld mot kvinnor.
          </p>
          <p xml:id="i-Xm2yNQpoVWHPEbbV1rA8Pn">
            Möjligheterna behöver ses över för hur grundläggande kunskaper
            om våld kan bli en obligatorisk del av utbildningen till alla
            yrken som kommer i kontakt med våldsutsatta personer, till exempel
            poliser, jurister, socialsekreterare och läkare, för att dessa
            ska få en grundläggande förståelse för bland annat normaliseringsprocessen
            och våldsutsatthet.
          </p>
          <p xml:id="i-H6y5HMeyUsn1g7bWRgptA3">
            Det är viktigt att hälso- och sjukvården blir bättre på att upptäcka,
            bemöta och ge stöd till dem som drabbas av våld. Vårdgivare måste
            skapa rutiner vid vårdmöten för att det ställs frågor om våld
            till både kvinnor och män, för att tidigt upptäcka våldsutsatthet.
            Det är därför viktigt att NCK får långsiktiga förutsättningar.
            Vi vill att NCK:s nationella uppdrag värnas och utvecklas.
          </p>
          <head xml:id="i-M33xSesbWjPG6niqmo8DeK" type="h3">
            Pornografi
          </head>
          <p xml:id="i-HfrVhZ8Zj4DvnA1rqR5vjB">
            Genomsnittsåldern för när barn tittar på porr för första gången
            är enligt studier från Uppsala universitet 12 år. Vi behöver ökad
            kunskap om pornografins inverkan på barn men också en bredare
            samhällsdebatt om porrens negativa effekter för synen på sex,
            samlevnad och relationer. Centerpartiet har därför varit drivande
            i regeringens beslut att ge i uppdrag åt Barnombudsmannen att
            utifrån FN:s konvention om barnets rättigheter (barnkonventionen)
            kartlägga befintlig kunskap om hur och var barn konsumerar, eller
            exponeras för, pornografi och hur det påverkar barns och ungas
            hälsa och relationer (A2020/00346/JÄM). Uppdraget ska redovisas
            senast den 30 juni 2021. Vi har även inom ramen för vårt budgetsamarbete
            med regeringen varit delaktiga i beslutet att Stiftelsen Allmänna
            Barnhuset får medel för en studie om ungdomars utsatthet för sexuella
            övergrepp och sexuell exploatering, vilken ska omfatta ungdomars
            användning av och attityder till pornografi. Centerpartiet vill
            dessutom att Skolverket ska få i uppdrag att införa porrfilter
            i datorerna på landets samtliga skolor och förskolor. Detta förslag
            utvecklas närmare i motionen ”Utbildning”.
          </p>
          <head xml:id="i-NhHbXnoUahoW6cMiAxwCTP" type="h3">
            Psykisk ohälsa
          </head>
          <p xml:id="i-KGnVN7nz4GJ21LDertviuX">
            Risken att bli sjukskriven för psykisk ohälsa och andra stressrelaterade
            sjukdomar är betydligt högre för kvinnor än för män och forskningen
            visar att sambandet mellan kvinnors dubbla ansvar för både arbete
            och familj ökar risken att drabbas av ohälsa. En rapport från
            IFAU visar att det finns ett tydligt samband mellan kvinnors dubbla
            ansvar för både arbete och familj och förkortad livslängd och
            ökad stressrelaterad dödlighet (IFAU 2020:8).
          </p>
          <p xml:id="i-4AwUBYL2r6ELti4ebyMt4s">
            En bra arbetsmiljö är en viktig faktor för att fler människor
            ska få möjlighet att kunna arbeta längre och utan risker för ohälsa.
            Även om arbetsmiljön förbättrats på många plan, så är det oroväckande
            att anmälningarna av arbetssjukdomar bland kvinnor som orsakades
            av organisatoriska och sociala problem ökade för sjunde året i
            rad enligt den senaste arbetsskadestatistiken. Här vill Centerpartiet
            ge Arbetsmiljöverket ett tydligare uppdrag att införa en stödjande
            funktion som hjälper arbetsgivare, och i synnerhet de mindre som
            saknar HR-avdelningar, att arbeta mer systematiskt med de psykosociala
            arbetsmiljöföreskrifterna.
          </p>
          <p xml:id="i-PzpgNSQy1sCQhEn9uPwVVG">
            Dessa frågor utvecklas närmare i motionen ”En stärkt folkhälsa
            från barndom till ålderdom”.
          </p>
          <head xml:id="i-GCeSw5R3M99MhorT3jpY1x" type="h3">
            Jämställdhetsmyndigheten
          </head>
          <p xml:id="i-5XbLnww872bx6zLC4vyu7Z">
            Centerpartiet var starkt kritiskt till inrättandet av en ny jämställdhetsmyndighet.
            Nu är myndigheten på plats och vi anser därmed att den bör ges
            de förutsättningar som behövs för att kunna uppfylla sina syften.
            Det är samtidigt viktigt att myndighetens uppdrag är tydligt formulerat
            och avgränsat. Det får inte bli så att myndigheten breder ut sig
            och kväver andra viktiga aktörer på jämställdhetsområdet. Centerpartiet
            vill att Jämställd­hetsmyndigheten ska ges i uppdrag att samla
            berörda parter för att motverka ojäm­ställdhet på arbetsmarknaden.
          </p>
          <p xml:id="i-Hbnbia1iYrt4Str4P6NVYC">
            Sverige var det första landet i världen att kriminalisera sexköp.
            Lagen har haft stor betydelse för att förebygga och bekämpa prostitution
            och har även haft normativ betydelse, då förövaren (ofta mannen)
            är den som enlig lag begår brottet och den som säljer (ofta kvinnan)
            är ett offer och därför inte ska betraktas som lagbrytare. Sedan
            lagen instiftades 2009 har en rad andra länder anammat den. Det
            bör ändå understrykas att lagen fortsatt måste försvaras och stärkas.
            Centerpartiet vill därför se ett permanent informationsuppdrag
            till Jämställdhetsmyndigheten kring sexköpslagen.
          </p>
        </div>
        <div type="motSignatures">
          <list>
            <item xml:id="i-G7J4hvZjavkvYWBsfa3eaJ">
              Alireza Akhondi (C)
            </item>
            <item xml:id="i-QdzsgeQ2CJJA9SBPiqB4oR">
              Annika Qarlsson (C)
            </item>
            <item xml:id="i-4tF1FVD13dxTSnpqyVpm9X">
              Martin Ådahl (C)
            </item>
            <item xml:id="i-4vn1zbReAYfJ7MUeJtBtfL">
              Fredrik Christensson (C)
            </item>
            <item xml:id="i-5DFGjudxR3VC9vEvRE3rhi">
              Niels Paarup-Petersen (C)
            </item>
            <item xml:id="i-CDdbStSV13Yj72d2xF1dS6">
              Ulrika Heie (C)
            </item>
          </list>
        </div>
      </div>
    </body>
  </text>
</TEI>
