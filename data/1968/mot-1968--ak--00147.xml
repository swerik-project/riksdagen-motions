<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__147/mot_1968__ak__147-001.pdf"/>
      <div type="motHeader" xml:id="i-WkcbLbYNLndhFaeyfW3mgx">
        <div type="motTitle" xml:id="i-UbKvkugPraH1yknxUJbcvo"/>
        <div type="motSubmissionInfo" xml:id="i-9K2W1qvFrEbEXFKunAAqyD"/>
      </div>
      <div type="motBody" xml:id="i-GZvmg4PR3DBUpoxbAQzYnv">
        <div xml:id="i-Q4FLmmLd2hBvRi2VjA9ym3">
          <p xml:id="i-9JWZ9B148HnsqtiXjcGoRg">
            4 Motioner i Andra kammaren, nr 147 år 1968
          </p>
          <p xml:id="i-6rfcaPiRXWkGDXgPCvYbcx">
            Nr 147
          </p>
          <p xml:id="i-QSR2AwCHfoaDh1GBDNwvUm">
            Av herr Gustafsson i Uddevalla m. fl., om inrättande vid Göteborgs
            universitet av en personlig forskartjänst för prosektor Sven Olof
            Brattgård.
          </p>
          <p xml:id="i-Lu5YjqzKfz2F4GDWGnxDMf">
            (Lika lydande med motion nr 100 i Första kammaren)
          </p>
          <p xml:id="i-2fEMQkE8z3Mg7WNaQLE7Qo">
            I årets statsverksproposition meddelar statsrådet och chefen
            för socialdeparte- mentet att förslag kommer att föreläggas 1968
            års vårriksdag med anledning av de betänkanden, som avgivits av
            handikapputredningen. Då utredningen i sina förslag utgår ifrån
            att den grundläggande forskningen inom handikappområdet skall
            täckas via de ordinarie forskningsvägarna, finner vi det angeläget
            att man tillser att detta forskningsområde får det stöd, som under
            sådana omständigheter måste bli nöd- vändigt. 1965 års handikapputredning
            har i betänkandet »Kommunerna och den sociala omvårdnaden» (SOU
            1967: 53) och »Bättre hjälpmedel åt handikappade» (SOU 1967: 60)
            visat på avsevärda brister när det gäller insatser från samhällets
            sida för handikappade och åldringar. Utredningen föreslår också
            flera åtgärder som, om de förverkligas, väsentligt kan förbättra
            situationen. I betänkandet »Bättre hjälpmedel åt handikappade»
            har handikapputredningen framhållit, att forskningsverksamheten
            när det gäller handikappområdet i fortsätt- ningen liksom tidigare
            främst bör åvila de organ, som ordinärt svarar för forskning.
            Även finansieringen av denna forskning bör enligt utredningen
            ske efter samma principer, som gäller för annan forskning. Den
            av samhället garanterade forskningsverksamheten i vårt land äger
            framför allt rum vid universiteten och högskolorna och utförs
            av till dessa forskningscentra knutna medarbetare. Verksamheten
            finansieras genom ordinarie driftanslag till respektive institutioner
            och bidrag från forskningsråd och fonder. Tillkomsten av det föreslagna
            handikappinstitutet skulle inte ändra på detta förhållande, om
            handi- kapputredningens intentioner följs. Det är därför nödvändigt,
            att man tillgodoser det forskningsbehov som finns inom handikappområdet
            genom att knyta forskare inom fältet till forskningsinstitutioner
            vid universitet och högskolor. Betydelsen av att det finns en
            på forskning grundad planering, när det gäller samhällets åtgärder
            för handikappade och åldringar, kan inte överskattas. Genom ett
            målinriktat forskningsarbete skapas förutsättningarna för att
            de åtgärder inom det sociala, tekniska och medicinska fältet,
            som måste vidtagas, blir de riktiga och bäst kan avpassas efter
            de handikappades behov och samhällets resurser.
          </p>
          <pb facs="riksdagen-motions-pdf/data/1968/mot_1968__ak__147/mot_1968__ak__147-002.pdf"/>
          <p xml:id="i-2XMGq5KHaxFp3LCsrV3PdK">
            Motioner i Andra kammaren, nr 147 år 1968 5
          </p>
          <p xml:id="i-BG5AJocNtFsn7eHhdpsbZA">
            Handikapputredningen har i sina betänkanden påvisat de brister
            som finns när det gäller bostäder, transportmöjligheter och tekniska
            hjälpmedel för handi- kappade och åldringar. Med hänsyn till situationen
            för dessa kategorier, är det nödvändigt att man effektivt utnyttjar
            de resurser som finns inom landet. Detta gäller inte minst inom
            den kvalificerade forskningen inom området. Handikapputredningen
            redovisar en undersökning över den nu pågående forsk- ningsverksamheten
            inom handikappområdet i första hand vid vissa statliga och kommunala
            institutioner. Av denna redovisning framgår, att forskningsverksam-
            heten är koncentrerad kring vissa forskargrupper i Uppsala, Stockholm
            och Göte- borg. När det gäller forskningen kring allmänna handikapproblem
            och de rörelse- hindrades situation intar verksamheterna i Göteborg
            en dominerande plats. Denna forskning karakteriseras av en samordning
            av forskningsresurser inom såväl medi- cinska som tekniska och
            samhällsvetenskapliga discipliner. Genom denna samord- ning möjliggörs
            utnyttjandet av såväl de personella som materiella resurserna
            vid de olika institutionerna. I den forskningsverksamhet, som
            redovisas från Göteborg, intar den verksam- het, som prosektor
            Sven Olof Brattgård vid medicinska fakulteten vid Göteborgs universitet
            i flera avseenden initierat och varit med om att bygga upp, en
            fram- trädande plats. Förutom tidigare väsentliga engagemang inom
            handikappverksam- het har sålunda en avdelning för handikappforskning
            kunnat starta, sedan de me- dicinska och tekniska forskningsråden
            genom anslag gjort det möjligt för Bratt- gård att under en treårsperiod
            helt ägna sig åt verksamhet inom handikappområdet. Göteborgs universitet
            har beviljat Brattgård tjänstledighet från hans prosektors- tjänst
            i histologi under samma tidsperiod för att han skall kunna fullgöra
            sina forskningsuppgifter och de utredningsuppdrag han har inom
            handikappområdet. I universitetets petita för 1968/69 finns också
            en framställning om en personlig tjänst i handikappforskning för
            Brattgård. Denna tjänst har av fakulteten erhållit hög prioritet.
            Den har sålunda bland alla äskade tjänster erhållit placering
            på 4:e plats. Sven Olof Brattgård, som är född den 8 nov. 1921,
            avlade medicine licentiat- examen 1947 och disputerade för medicine
            doktorsgrad 1952 med 2 1/2 betyg på avhandlingen och 3 betyg på
            försvaret. 1948 knöts han till Göteborgs universitets medicinska
            fakultet som t. f. prosektor i histologi, en tjänst som han innehaft
            som ordinarie sedan 1953.
          </p>
          <p xml:id="i-AFhPwan1z2S4h1CG7R2wEN">
            Sedan starten 1951 med planeringen av Bräcke Östergård — Västra
            Sveriges regioninstitution för rörelsehindrade barn — har Brattgård
            varit den främsta driv- kraften där. Han har varit ordförande
            i arbetsutskottet för planeringen och upp- byggnaden och är sedan
            1960 ordförande i institutionens styrelse. I samband med Treklöverstiftelsens
            tillkomst 1960 blev Brattgård medicinsk ledamot och sakkun- nig
            1 direktionen för denna rehabiliteringsinstitution för ungdom
            med rörelsehinder. 1957 var han en av initiativtagarna till bildandet
            av Folke Bernadotte-stiftelsen för barn med cerebral pares och
            är ledamot av dess styrelse. Till stor del genom
          </p>
          <pb facs="riksdagen-motions-pdf/data/1968/mot_1968__ak__147/mot_1968__ak__147-003.pdf"/>
          <p xml:id="i-HM7JgtXRhuCb65EAo96RbC">
            6 Motioner i Andra kammaren, nr 147 år 1968
          </p>
          <p xml:id="i-LVenpFpsxFsbJkPSfBe2BE">
            Brattgårds initiativ bildades 1961 i Göteborg »Läkargruppen för
            bostads- och samhällsplanering för rörelsehindrade» — för vilken
            arbetsgrupp han också är ordförande. 1964 bildades på Brattgårds
            initiativ »Stiftelsen Fokus — bostäder och arbete åt handikappade»
            med syfte att ge svårt rörelséhindrade bostäder med service och
            arbetsmöjligheter. Alltsedan stiftelsens start är Brattgård dess
            ord- förande. 1964 hade Brattgård expertuppdrag för centrala rehabiliteringsberedningen
            för frågor rörande barnrehabilitering. Under åren 1964—1966 har
            han samarbetat med statens institut för byggnadsforskning i en
            utredning om bostadsplanering för rörelsehindrade. 1965—1966 var
            Brattgård utredningsman inom skolöverstyrelsen rörande integrering
            av de rörelsehindrade barnens undervisning i grundskolan, den
            s. k. skolöverstyrelsens RH-grupp. Sedan hösten 1965 är Brattgård
            medicinsk ex- pert i den av socialministern tillsatta handikapputredningen.
            Brattgårds vetenskapliga produktion och forskningsmeriter har
            bedömts av sak- kunniga dels i samband med hans ansökan till prosektorstjänsten
            1952 och dels vid en framställning till statens medicinska forskningsråd
            om en personlig tjänst för honom 1966. Denna sistnämnda bedömning
            har också legat till grund för universitetets äskande 1967 om
            en personlig tjänst inom handikappforskning för Brattgård. Av
            sakkunnigbedömningarna framgår att Brattgård som forskare har
            en hög vetenskaplig meritering. Han har visat sig vara en självständig
            och initiativrik forskare med förmåga till konkretisering av frågeställningarna
            och systematik i lösandet av de uppställda forskningsuppgifterna.
            De praktiskt socialmedicinskt inriktade arbetena som Brattgård
            framlagt, har främst tagit sikte på barn- och ungdomshabiliteringens
            problem och på de rörelse- hindrades situation. Som olika led
            inom dessa arbetsområden har Brattgård tagit en serie beaktansvärda
            initiativ. Han har sålunda startat eller engagerat olika forskningsgrupper
            att bearbeta de olika frågeställningarna. I detta arbete har han
            själv intagit en ledande plats. Hans stora sakkunskap, omdöme
            och energi har medverkat till att man fått fram vetenskapligt
            väl grundade analyser för att kunna förverkliga realistiska åtgärder.
            Brattgård behärskar bättre än många andra i vårt land de rörelsehindrades
            sociala problematik med hänsyn till den anpassning från samhällets
            sida, som er- fordras för att på ett realistiskt sätt underlätta
            de svårt handikappades livsföring. Detta arbete är emellertid
            synnerligen expansivt, och det är uppenbart att Brattgård inte
            har möjlighet att ägna sig åt detsamma annat än som heltidsuppgift.
            Det skulle därför vara en stor vinst för handikappforskningen
            i vårt land, om en person med Brattgårds vetenskapliga kvalifikationer,
            administrativa och organisatoriska talang, varma engagemang och
            icke minst personliga stora erfarenhet fick till uppgift att helt
            engagera sig i det svåra arbetet att stimulera till och förverkliga
            forskningsupp- gifterna. Det gäller också att medverka till sammanförandet
            av de olika delar, som ingår i en fungerande handikappvård. Brattgård
            har sedan flera år varit den drivande kraften inom Läkargruppen
          </p>
          <pb facs="riksdagen-motions-pdf/data/1968/mot_1968__ak__147/mot_1968__ak__147-004.pdf"/>
          <p xml:id="i-LC1fsyT9H5vQWG92bf3gQu">
            Motioner i Andra kammaren, nr 147 år 1968 7
          </p>
          <p xml:id="i-3tqSBEN53A3DJ8NjEJ9Wqa">
            för bostads- och samhällsplanering för rörelsehindrade i Göteborg,
            i vilken grupp ingår ledande representanter för rehabilitering
            och habilitering, intern medicin, neurologi, kirurgi, audiologi,
            ortopedi, pediatrik, geriatrik, klinisk fysiologi och socialmedicin.
            Genom tillkomsten av institutionen för medicinsk rehabilitering
            vid universitetet i Göteborg och den till denna institution knutna
            professuren i reha- bilitering har Göteborg också särskilda förutsättningar
            för en intensiv forsknings- verksamhet inom handikappområdet.
            Samarbetet mellan de medicinska specialister- na och institutionerna
            vid Chalmers tekniska högskola och universitetets samhälls- vetenskapliga
            institutioner ger också ökade förutsättningar för ett effektivt
            forsk- ningsarbete. Brattgårds möjligheter att även i framtiden
            kunna ägna sig åt sin forsknings- och utvecklingsverksamhet inom
            handikappområdet sammanhänger med hans möj- lighet att få övergå
            från den prosektur han för närvarande har till en forsknings-
            tjänst inom ämnesområdet. En sådan tjänst inom handikappforskningen
            kan med fördel knytas till institutionen för medicinsk rehabilitering
            vid universitetet i Göte- borg. Den grupp inom befolkningen, som
            i väsentliga avseenden ej kunnat komma i åtnjutande av den generella
            standardlyftningen, har varit gruppen av handikappade personer.
            Det är därför utomordentligt angeläget, att vi i detta land slår
            vakt om de personer, som genom sin skicklighet bevisligen redan
            utfört ett utomordentligt gagnerikt arbete inom handikappsektorn,
            och underlättar möjligheterna till forsk- ning inom detta stora
            och svåra område. Vi saknar här i landet i hög grad till- räckligt
            antal personer med kvalificerad forskningsutbildning inom detta
            område. Då Brattgård i eminent grad är en sådan person, vill vi
            därför föreslå att riks- dagen måtte besluta, att i skrivelse
            till Kungl. Maj:t hemställa att en personlig forskartjänst (laboratur),
            knuten till institutionen för medicinsk rehabilitering vid Göteborgs
            universitet, måtte inrättas för pro- sektor Sven Olof Brattgård.
          </p>
          <p xml:id="i-SzkjunrBuaREG9tBvBCX8T">
            Stockholm i januari 1968
          </p>
          <p xml:id="i-5qDgzZE7TrBxP5xyoxKwgQ">
            Gunnar Gustafsson (s) 1 Uddevalla
          </p>
          <p xml:id="i-JzHtQjVuawD95H2NJXBp9r">
            Gösta Josefsson (s) Ove Nordstrandh (h) Sven Gustafson (fp) i
            Halmstad i Göteborg
          </p>
          <p xml:id="i-D6vo49u9by8WdsZdcaVsqB">
            Johannes Antonsson (cp) Lennart Mattsson (cp) Hilding Johansson
            (s)
          </p>
        </div>
      </div>
    </body>
  </text>
</TEI>
