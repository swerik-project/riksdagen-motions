<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-KU-00307">
  <teiHeader>
    <fileDesc>
      <titleStmt>
        <title>Regeringsformen</title>
        <author corresp="i-CvmaDbz8ueGm8meSVWj6vr i-CvmaDbz8ueGm8meSVWj6vr">av Ingvar Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regeringsformen</title>
          <idno type="rdwebb">GM02K307</idno>
          <rs type="number">K307</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GM02K307/text</ref>
          <ref type="dokument_url_html">http://data.riksdagen.se/dokument/GM02K307</ref>
          <ref type="dokumentstatus_url_xml">http://data.riksdagen.se/dokumentstatus/GM02K307</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>kd</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N9VPfDHS9UduRzPDq2srGv" type="signed"/>
        <correspContext corresp="i-N9VPfDHS9UduRzPDq2srGv">
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-CvmaDbz8ueGm8meSVWj6vr"/>
        </correspContext>
        <correspAction type="referral" xml:id="i-bWCg9PL3sgT4oy5zyAiPk">
          <date when="1998-11-03"/>
        </correspAction>
        <correspAction type="dismissal" xml:id="i-UtSFQapnYJiU7duxqZSSec">
          <date when="1998-11-03"/>
        </correspAction>
        <correspAction type="submission" xml:id="i-XbpK1Q5T1o4BD7GKPD8hEE">
          <date when="1998-10-28"/>
        </correspAction>
        <correspAction type="referral" xml:id="i-Cc4i5qThr5g4FvELhXMcMp">
          <date when="1998-11-03"/>
        </correspAction>
        <correspAction type="dismissal" xml:id="i-WcLHoLTi7mfbsmbanMTV3K">
          <date when="1998-11-03"/>
        </correspAction>
        <correspAction type="submission" xml:id="i-PR2b8P7hXZJndRQreiW9zr">
          <date when="1998-10-28"/>
        </correspAction>
        <correspAction type="assigned" xml:id="i-B7KpdMHsdYEb5kuL3itFEd"/>
        <correspContext corresp="i-B7KpdMHsdYEb5kuL3itFEd">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_K_0307/mot_199899_K_0307-0001.pdf"/>
      <div type="motHeader" xml:id="i-3DasEgXjYVwgJJ9nJxE1qN">
        <div type="motTitle" xml:id="i-5T5979CEVZ98GR8GZLaCuM"/>
        <div type="motSubmissionInfo" xml:id="i-7sXn8nogjZ8pZFVJNMw9M7"/>
      </div>
      <div type="motBody">
        <div>
          <p>K307</p>
          <p>Motion till riksdagen</p>
          <p>19298(90:K207</p>
          <p>av Ingvar Svensson m.fl. (kd) Regeringsformen</p>
          <p>Mot. 1998/99 K307-311</p>
          <p>För att ett samhälle ska uppstå behövs att ett antal människor kan kommunicera med varandra och omfattar vissa gemensamma värderingar och värden. Varje samhälle utgår från en sådan värdebas, en etik, som klargör hur man bör uppträda mot varandra. Motiveringarna för en sådan gemensam värdebas kan vara olikartade, men accepteras själva värdebasen kommer det att vara ett fungerande samhälle. Ordet samhälle syftar just på gemensam grund, på sammanhållning utifrån något. Kulturtraditionen påverkar självfallet värde- och normsystemet i ett samhälle. Sverige finns inom vad man kallar den västerländska kulturkretsen, som präglats starkt av kristet och humanistiskt tänkande. Den värdebas som skapats inom denna tradition utgör en god grund för uppbyggandet av en människovärdig miljö; det vi kallar ett gott samhälle. I ett gott samhälle måste värdebasen överföras från generation till generation, främst genom familjen. Även andra signalgivare har betydelse för denna internalisering (införlivande); skolan, medier, kamrater etc. Rätten utformad i en lagstiftning är också den en signalgivare. Rätten är ett undersystem i ett samhälle. Ett rättssystem bygger på princi- per. Dessa principer är i grunden uttryck för en etisk hållning. En värde- neutral rättsstat är en omöjlighet. Ett samhälles grundvärden är förankrade i gemenskapen och bestäms av kulturarvet. Rätten ska alltså inte vara en samling löst ihoprafsade lagar utan ska utgöra en sammanhängande enhet, det vill säga lagstiftningen ska vara koherent. I ett rättssamhälle har lagarna och lagstiftningen en inre systematik och ett sammanhang. Det finns en rättens helhet. Rätten är alltså inte ett partipolitiskt instrument utan ska ses utifrån detta helhetsperspektiv. Etiska och juridiska normer och värden bör knytas till den historiskt utvecklade enigheten inom vår kulturkrets. Gemen- skapsetiken har en grundläggande betydelse för rätten. Rättens legitimitet är inte bara knuten till sättet för beslutsfattande utan även till medborgarnas sociala medvetenhet, värdeskalor och värderingar. Legitimiteten är etisk till sin natur. Den legitima rättsstaten måste visa respekt för de grundläggande mänskliga fri- och rättigheterna. Dit hör bland annat att staten ska respektera varje människas integritet oberoende av religion, ålder, ras, kön, sexuell identitet, ekonomisk eller social ställning, etnisk eller politisk tillhörighet.</p>
          <pb facs="riksdagen-motions-pdf/data/199899/mot_199899_K_0307/mot_199899_K_0307-0002.pdf"/>
          <p>Rättsordningens grundläggande mål är att skapa en samlevnad i fred Mot.</p>
          <p>mellan människor och att medverka till att upprätthålla de grundläggande värdena. Inte bara rättsreglerna utan även deras tillämpning måste vara etiskt godtagbara. Rättssystemet måste präglas av både förutsebarhet och rättvisa. Förutse- barheten ska skydda den enskilde mot godtycklig maktutövning. Rättskipning och myndighetsutövning ska alltså vara rimligt förutsebara med stöd av lagen och med hänsyn till etiska värden. En medborgare ska åtnjuta rättsskydd både mot enskilda och mot staten. Grundläggande kriterier för en fungerande rättsstat är mänskliga fri- och rättigheter, maktdelning, förvaltningens lagenlighet, rättsskydd genom oavhängiga domstolar och den statliga maktutövningens förutsebarhet. Rättsordningen måste därför präglas av rättslikhet, rättssäkerhet, rättstrygg- het, rättstillgänglighet och öppenhet. Rättssäkerhet, likhet inför lagen, den avtalsrättsliga partsautonomin (part- ers självständighet) och avtalsfrihet skyddar individens behov av att tryggt kunna planera sitt liv. Maktdelning, fri åsiktsbildning, makthavarnas ansvar, majoritetsprincipen skyddar medborgarnas behov av att påverka politiken. Vissa straff- och skatterättsliga principer skyddar den tilltalade respektive den skattskyldige mot myndigheternas godtycke. Den juridiska avvägningens roll är att finna de primärt användbara normerna som bäst passar situationen, vilken ska beskrivas ur alla relevanta perspektiv och på ett så uttömmande sätt som möjligt och där lagstiftningens sammanhängande tänkande beaktas.</p>
          <p>2 Regeringsformen</p>
          <p>Grundlagarna — författningen — utgör det ramverk som ska klargöra villkoren bland annat för hela rättssystemet. Grundlagarna, framför = allt regeringsformen, utgör alltså den grundläggande rättsnormen. Därför är det centralt att denna rättsnorm är djupt förankrad i den kulturtradition som i sina grunddrag omfattas av svenska folket. Den nuvarande författningen utgår i hög grad från ett rättspositivistiskt betraktelsesätt, där rätten definieras operationellt, det vill säga rätt är det som lagstiftarna kallar rätt. Men som klargjorts ovan ingår rätten som ett undersystem i ett samhälle, där de grundläggande värdena — etiken — utgör ett sammanhållande band. Rättsnormen ska därför ta sin utgångspunkt i det som är etiskt godtagbart. Den ska alltså förankras i den svenska och västerländska kulturtraditionen. Det är nödvändigt att genomföra en översyn av de svenska grundlagarna utifrån detta perspektiv. Grundlagarna ska präglas av en människosyn som beaktar människans värde, förutsättningar, behov och ansvar. En sådan översyn ska i mindre grad behandla det politiska beslutande systemet och de olika institutionerna i förvaltningen och i stället fokusera på grundlagarna som rättsnorm. En översyn av vissa komponenter i det politiska systemet föreslås i en annan motion. Översyn av regeringsformen bör alltså ske utifrån fokus på grundlagarna som rättsnorm. Utredningen bör syfta till att: a) sortera ut rättspositivismen ur regeringsformen,</p>
          <p>1998/99K307</p>
          <pb facs="riksdagen-motions-pdf/data/199899/mot_199899_K_0307/mot_199899_K_0307-0003.pdf"/>
          <p>Mot. 3 b) fastställa och utöka de mänskliga fri- och rättigheterna och</p>
          <p>1998/99K307 deras rättsliga konsekvenser i regeringsformen, som till exempel rätten till liv och integritet, föräldrarätten och den negativa föreningsfriheten,</p>
          <p>c) överväga möjligheten att göra familjen till rättssubjekt, d) inrätta en författningsdomstol, e) inskriva subsidiaritetsprincipen som arbetsverktyg i maktdelningen, f) införa ett förstärkt grundlagsskydd för de kommunala nivåerna, g) att varje institution som har domstols befogenhet också ska arbeta och sammansättas som domstol, h) överväga diskrimineringsskydd för människans integritet oberoende av religion, ålder, ras, kön, sexuell identitet, ekonomisk eller social ställning, funktionshinder, etnisk eller politisk tillhörighet, i) förstärka äganderätten. En utredning bör vara fri att belysa även andra områden som är grundläggande för en demokrati och ett fungerande rättssamhälle. ågra av de områden ovan som bör bli föremål för överväganden i en sådan grundläggande utredning diskuteras något djupare i det följande.</p>
          <p>2.1 Författningsdomstol</p>
          <p>Vid i övrigt oförändrade förhållanden är ett stats- eller samhällsskick mer demokratiskt, ju fler relativt oberoende maktcentrum det omfattar och ju bättre jämvikt det föreligger mellan dem. Detta synsätt har dessvärre inte varit vägledande för uppbyggnaden av den svenska konstitutionen. I huvudsak har den svenska traditionen byggts på den så kallade folksuveränitetsprincipen (det vill säga att all makt är koncentrerad till den folkvalda församlingen), i mindre grad på makt- delningsprincipen. Även om 1809 års regeringsform delvis anses bygga på ett maktdelnings- tänkande har den i liten utsträckning haft någon sådan konstitutionell effekt, bortsett från att riksdagen och regeringen idag utgör två maktcentrum, dock intimt ihopkopplade genom parlamentarismen. Den dömande makten har haft en underordnad ställning och kan knappast anses utgöra ett separat maktcentrum. Den blygsamma utformningen och användningen av lag- prövningsrätten är ett exempel på detta. En god demokratisk utveckling måste bygga på en klar maktdelning. Detta synsätt överensstämmer med den realistiska människosyn som säger att alla människor är ofullkomliga. Det måste alltså finnas klara korrektiv mot maktmissbruk och maktkoncentration. Maktdelningen mellan lagstiftare och verkställare bör kompletteras med en juridisk instans i form av en författningsdomstol. Det är en vanlig missuppfattning att påstå att ett system med författ- ningsdomstol är svårt att förena med kravet att en rättighetsreglering inte får innebära att politisk makt förs över till icke politiska organ. Den missuppfattningen gäller i så fall överhuvudtaget i synen på oavhängiga domstolar.</p>
          <pb facs="riksdagen-motions-pdf/data/199899/mot_199899_K_0307/mot_199899_K_0307-0004.pdf"/>
          <p>Domstolarnas uppgift — även en författningsdomstols — är inte att tävla Mot.</p>
          <p>med lagstiftaren utan att lösa fall i enlighet med lagstiftningen. Det vore ett brott mot rättsstatens principer om domstolar började ge generella normer utan anslutning till konkreta fall. En författningsdomstols främsta uppgift vore ju att bland annat granska vanlig lags överensstämmelse med grundlagen, inte att stifta ny lag. Domstolarnas verksamhet bygger på politiska beslut, eftersom det är lagstiftaren, som fastslagit spelreglerna för verksamheten och delegerat makt. Att en författningsdomstol skulle anses leda till en politisk ”styrning” av en sådan domstol är också en missuppfattning av begreppet oavhängiga dom- stolar. Detsamma kan sägas om resonemanget att det skulle vara svårt att utse ledamöter i en sådan domstol. Regeringen utnämner redan idag leda- möter i Högsta domstolen och andra höga domare. Vi utgår ifrån att dessa domare inte är ”politiserade”. En författningsdomstols uppgift är alltså inte att vara någon form av blandad politisk-juridisk bedömning. För övrigt har ett stort antal länder i världen författningsdomstol. Försiktigheten hos domstolarna idag vad avser gällande lagprövningsrätt är beroende på uppenbarhetsrekvisitet, det vill säga att en lag måste vara uppenbart felaktig för att den ska kunna prövas mot grundlag, men också på att domstolarna saknar den breda konstitutionella kompetensen. Det är för Övrigt intressant att notera att tolkningen av själva lagprövningsrätten i sig är kontroversiell, även om det i praktiken är så att domstolarna undviker den typen av uppgifter. Kompetensnivån inom landet för uttolkning av den inkorporerade Europakonventionen är ytterligare ett skäl att inrätta en författningsdomstol. Det behövs en domstol (en appellationsdomstol) där man direkt kan få påstådda kränkningar av civila rättigheter (både rättsfrågor och sakfrågor) prövade. Enligt Kristdemokraternas uppfattning ska en författningsdomstol inrättas i Sverige. En sådan ska ha kompetens att pröva vanlig lags överensstämmelse med grundlag. Tolkningstvister av vallag och övriga lagar som rör det politiska systemets funktion ska ligga inom domstolens prövningsrätt. Detsamma ska gälla kränkningarna av de mänskliga fri- och rättigheterna, vilka är fastslagna i grundlagen och i den europeiska konventionen angående skydd för de mänskliga rättigheterna och de grundläggande friheterna. Dessutom kan man tänka sig att den övertar en del av valprövningsnämndens funktion samt en del övriga funktioner av annan karaktär. I översynen av regeringsformen bör särskild vikt läggas vid en noggrann analys i syfte att åstadkomma en författningsdomstol. Fri- och rättighetskommittén fick ett uppdrag att belysa för- och nackdelar kring en författningsdomstol. Direktiven frångicks på denna punkt och frågan avfärdades i summariska ordalag. Rättssystemet måste fungera som ett sammanhang — det måste vara koherent. Det behövs en övernorm för valet mellan motstridiga lösningar, även för de undantagsfall där den högsta lagstiftande makten har fattat ett beslut, som står i strid med de normer som reglerar dess verksamhet och kompetens.</p>
          <p>1998/99K307</p>
          <pb facs="riksdagen-motions-pdf/data/199899/mot_199899_K_0307/mot_199899_K_0307-0005.pdf"/>
          <p>Mot. 5 2.2 Människolivets okränkbarhet 1998/99K307</p>
          <p>Den svenska regeringsformen 1 kap 2 8 innehåller en rad målsättningsstadganden vilkas innebörd inte kan tas till utgångspunkt för rättsliga krav gentemot det allmänna. Det gäller t ex skrivningen om rätten till arbete. Detta faktum har dock inte hindrat grundlagsstiftaren från att införa dessa stadganden. Målsättningsstadgandena är till sin karaktär inte rättsligt bindande föreskrifter utan anger mål för den samhälleliga verksamheten. Som sådana kan de ha eller få politisk betydelse och effekterna av stadgandena kan bli föremål för politisk kontroll. Det väsentliga med dessa portalskrivningar är att ålägga det allmänna att positivt verka för att den ifrågavarande rättigheten skyddas, främjas och i största möjliga utsträckning förverkligas. Dessa stadganden är alltså utformade som en värdeorientering. Denna värdeorientering, regeringsformens människosyn, har alltså inte direkt rättsliga effekter, men anger den ram som utgör grunden för samhälls- bildningen. På så sätt bidrar regeringsformen i etiköverföringen till med- borgarna. Rätten till mänskligt liv är av den karaktären att det borde åligga det allmänna att positivt verka för att denna rättighet skall skyddas, främjas och i största möjliga utsträckning förverkligas. Fri- och rättighetskommittén konstaterade i sitt betänkande SOU 1993:40: ”den mest grundläggande av de mänskliga rättigheterna är rätten till liv”. Trots detta avvisade kommittén tanken på att införa ett stadgande om detta i den svenska grundlagen. Den viktigaste mänskliga rättigheten platsar alltså, enligt detta synsätt, inte i en svensk grundlag. Kommittémajoriteten angav som enda skäl mot ett grundlagsstadgande att befintlig lagstiftning väl motsvarar de krav som kan ställas i en rättsstat. Det är ett intressant konstaterande mot bakgrund, dels av att det inte finns något sådant målsättnings-stadgande i den nuvarande grundlagen, dels av att kommittén konstaterar att rätten till liv är den mest grundläggande av rättigheterna. Ståndpunkterna är som synes inte logiskt förenliga. En obefintlig lagstiftning kan knappast motsvara de krav som kan ställas i en rättsstat, där det samtidigt hävdas att rätten till liv är den mest grundläggande mänskliga rättigheten. Kommittén föreslog att en inkorporering av Europakonventionen skulle ske. Denna inkorporering genomfördes från och med 1 januari 1995. Den första rättigheten i den är den som inleder artikel 2 i konventionen: Envars rätt till liv skall skyddas i lag. Ett antal tunga remissinstanser understödde en grundlagsfäst rätt till liv. Några remissinstanser tillstyrkte direkt något av den kristdemokratiska reservantens två alternativ, t ex Sveriges advokatsamfund, Ärkebiskopen, Sveriges Kristna Råd och Sveriges Frikyrkosamråd, Katolska Biskops- ämbetet och Justitia et Pax. Andra som Svea hovrätt, Länsrätten i Stockholms län och kammarrätten ville ha en utredning om hur en sådan rättighet bör utformas i grundlagen. Regeringens behandling av betänkandet ledde inte till någon åtgärd på området.</p>
          <pb facs="riksdagen-motions-pdf/data/199899/mot_199899_K_0307/mot_199899_K_0307-0006.pdf"/>
          <p>Kristdemokraterna anser att den mest grundläggande mänskliga rättighe- ten, nämligen rätten till liv, bör ingå i regeringsformens värdeorientering, i målsättningsstadgandena. Det kan ske genom ett tillägg till regeringsformen 1 kap 2 8 enligt nedan. Nuvarande lydelse är: "Den offentliga makten skall utövas med respekt för alla människors lika värde och för den enskilda människans frihet och värdighet.” Med tillägget skulle paragrafen kunna ha följande lydelse: "Den offentliga makten skall utövas med respekt för människolivets okränkbarhet, alla människors lika värde och för den enskilda människans frihet och värdighet.” Genom en sådan grundlagsändring fastslås människolivets okränkbarhet som en övergripande värdeorientering för allt samhällsarbete. Den föreslagna utredningen bör belysa olika aspekter av att införa ett sådant målsätt- ningsstadgande.</p>
          <p>23 Subsidiaritetsprincipen</p>
          <p>Den politiska gemenskapen och auktoriteten är till för det civila samhällets medlemmar och gemenskaper, inte tvärtom. Dess roll visavi det civila samhället är rättsskipande, reglerande, koordinerande och stödjande. För att dessa verksamheter skall kunna ske på rätt sätt, det vill säga på ett sätt som respekterar människornas naturliga rättigheter och det civila samhällets legitima = självbestämmande, måste staten låta sig vägledas av subsidiaritetsprincipen. Principen är vägledande för Europeiska unionens verksamhet, men det bör uppmärksammas att dess formuleringar i unionsdokumenten knappast är några socialfilosofiskt auktoritativa utsagor om principens innebörd som sådan, utan snarare skall ses som försök att applicera principen i ett visst sammanhang. Genom sitt medlemskap har alltså Sverige införlivat subsidiaritetsprincipen på den övernationella nivån. Det kan förefalla något märkligt och inkonsekvent att inte också applicera den på den nationella nivån. Vad principen innebär är dels att staten har en skyldighet att stödja där så behövs, dels att detta stöd, oavsett vilken form det har i övrigt, måste respektera de enskilda människornas rättigheter och gemenskapernas egna kompetensområden. Hjälp måste vara en hjälp till självhjälp, annars är det ingen verklig hjälp. Större gemenskaper har en stödjande och kompletterande roll visavi mindre gemenskaper — en naturlig konsekvens av uppfattningen av sam- hällsgemenskapen såsom uppbyggd ”underifrån och uppåt”. Ibland måste en ny ”högre” gemenskapsnivå bildas för att de ”lägre” gemenskapernas gemensamma bästa skall kunna säkras. En sådan utveckling var — kanske — övergången från de olika landskapslagarna till en rikstäckande rättsgemen- skap genom Magnus Erikssons landslag, för att ta ett exempel ur vår historia. Självklart innebär subsidiaritetsprincipen att en ny gemenskapsnivå skall begränsa sin verksamhet till just de uppgifter för vilka de tidigare nivåerna inte var tillräckliga. Det tänkande för vilket subsidiaritetsprincipen är en exponent bejakar alltså tillskapandet av nya, högre, gemenskapsnivåer men</p>
          <p>Mot. 1998/99K307</p>
          <pb facs="riksdagen-motions-pdf/data/199899/mot_199899_K_0307/mot_199899_K_0307-0007.pdf"/>
          <p>Mot. 7 ställer sig samtidigt avvisande till alla centralistiska tendenser, 1998/99K307 det vill säga försök att till en högre ”central” nivå överföra uppgifter som ändamålsenligt kan lösas av de lägre, mindre gemenskaperna. Om en centralistisk tendens gått för långt är det följaktligen på sin plats att återföra kompetens ”nedåt”, ibland även att utveckla nya ”lägre” politiska gemenskaper. Mycket talar, mot ovanstående bakgrund, för att subsidiaritetsprincipen alltså bör vara ett styrande arbetsverktyg även för den nationella nivån i Sverige. En sådan styrande effekt kan åstadkommas genom att subsidiaritetsprincipen skrivs in i regeringsformens första kapitel. Ett sådant inskrivande bör dock inte göras utan en grundlig genomgång av principen. Det har gjorts en analys av subsidiaritetsprincipen utifrån det europeiska perspektivet i SOU 1994:12 eftersom principen har en betydande ställning i EU-fördragen. Någon närmare analys av vad en etablering av principen inom landet skulle innebära har dock inte gjorts. Den analysen bör genomföras inom ramen för den föreslagna utredningen.</p>
          <p>3 Hemställan</p>
          <p>Med hänvisning till det anförda hemställs att riksdagen som sin mening ger regeringen till känna vad i motionen anförts om en översyn av regeringsformen som grundläggande rättsnorm.</p>
          <p>Stockholm den 22 oktober 1998</p>
          <p>Ingvar Svensson (kd) Kjell Eldensjö (kd) Maria Larsson (kd) Ragnwi Marcelind (kd) Chatrine Pålsson (kd) Inger Strömbom (kd) Björn von der Esch (kd)</p>
          <p>Ingemar Vänerlöv (kd) Rolf Åbjörnsson (kd)</p>
        </div>
      </div>
    </body>
  </text>
</TEI>
