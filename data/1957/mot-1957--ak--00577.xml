<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00577">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__577/mot_1957__ak__577-001.pdf"/>
      <fw xml:id="i-EfjMRC6PrT5t5UTgp1LWac">
        6 Motioner i Andra kammaren, nr 577 år 1957
      </fw>
      <div xml:id="i-S7wdGfYYbm6BHAFqTAqdfP" type="motHeader">
        <div xml:id="i-GGRWaHTgS3j4BD6NRHHvqQ" type="motTitle"/>
        <div xml:id="i-PbyqskqQFPjnGSPLPpBgxn" type="motSubmissionInfo"/>
      </div>
      <div xml:id="i-Lk5zys3XpwA1Cze2gcNQnE" type="motBody">
        <div xml:id="i-12uPTNg8GJwxUkXQHQmQMu">
          <p xml:id="i-9sgVSoXJyYmRAnpQJqThYx">
            Nr 577
          </p>
          <p xml:id="i-K1D3LZj9SUUHtu2yBvbEMT">
            Av herr Rydén, i anledning av Kungl. Maj:ts proposition, nr 100,
            angående anslag för budgetåret 1957/58 till främjande av bostadsförsörjningen
            m. m.
          </p>
          <p xml:id="i-87h4A63pdwNZ6QRsNPdmdi">
            I en klart formulerad mening har departementschefen uttryckt
            det vä- sentliga i dagens läge inom bostadspolitiken vid sidan
            om nödvändigheten av att successivt avskaffa de generella subventionerna,
            och det är, när han på sid. 47 i Kungl. Maj:ts prop. nr 100 säger:
            ”I den mån bostadsproduk- tionen kan förbilligas, vinnes inte
            endast lägre hyror och bostadskostnader utan också utrymme för
            en ökning av bostadsbyggandet.” Efter detta konstaterande har
            departementschefen ett litet resonemang om de blygsamma försök,
            som gjorts för att komma till rätta med detta centrala problem.
            Sålunda säger han, att delade meningar gör sig ibland gällande
            i frågan, huruvida bostadsbyggandet bedrives effektivt och ratio-
            nellt om jämförelser göres med vår övriga industri, jämförelser,
            som icke utfaller gynnsamt för bostadsproduktionen. Men, säger
            statsrådet, det framstår som tämligen meningslöst att diskutera
            i vad mån byggnadsindu- strien hittills motsvarat rimliga krav
            i fråga om rationalisering och pro- duktivitetsförbättring. ”Ty
            under senare år har en rad initiativ tagits i fråga om forskning
            och rationaliseringsarbete på byggnadsområdet. Dessa initiativ
            har emellertid inte hunnit ge mera påtagliga resultat, men mycket
            talar för att under de närmaste åren betydande framsteg kan komma
            att redovisas.” Det är ganska märkligt att i dagens läge intet
            positivt grepp — inte ens ett försök till att ernå lägre byggkostnader
            — framlägges i årets bo- stadspolitiska proposition. Enligt mitt
            förmenande var departementschefen inne på en framkomlig väg härvidlag,
            då han genomförde en maximering av belåningsvärdena för statligt
            belånade bostadshus från den 1 januari 1956. Detta försök möttes
            emellertid av en kortsynt och ovederhäftig kritik främst av stora
            grupper byggnadsarbetare, de allmännyttiga bostadsföre- tagen
            och även en rad kommunalmän m. fl. I all korthet skall här lämnas
            en redogörelse för olika byggtekniska åt- gärder och materialförenklingar,
            som har stor inverkan på förbilligandet av bostadsbyggandet. Främst
            bör då framhållas, att genom vissa förenk- lingar kan stora besparingar
            ernås, förenklingar, som icke inverkar på byggnadernas bostadsvärde.
            Samtidigt vill jag påpeka att den statliga kon- trollen av bostadsbyggandet
            genom bostadsstyrelsen uniformerat bostä-
          </p>
          <pb facs="riksdagen-motions-pdf/data/1957/mot_1957__ak__577/mot_1957__ak__577-002.pdf"/>
          <fw xml:id="i-UQnKCjg6HGYzuuBihaQnXC">
            Motioner i Andra kammaren, nr 577 år 1957 T
          </fw>
          <p xml:id="i-KMfMCErp8Pa4RPCxDumCbd">
            derna i Sverige. Denna stelbenthet har försvårat anpassningen
            till de bo- stadssökandes olika önskemål och resurser att betala
            för sin bostad. Vissa missförhållanden har ibland kunnat uppstå
            i så måtto att man främst kal- kylerat med vad man kunnat få låna
            och därefter rättat sina byggnationer. 1) Parkett som golvbeläggning
            kan i stor utsträckning ersättas av lino- leum. Besparingar inte
            bara med hänsyn till det förenklade underarbetet och den lägre
            materialkostnaden utan också genom en förkortning av bygg- tiden
            uppnås härigenom. 2) Fabrikstillverkade inredningsdetaljer, såsom
            köksinredningar, färdig- målade radiatorer, fönster, dörrar och
            trappor etc. sänker också bygg- kostnaderna, främst genom förkortningen
            i byggtider. Det finns f. n. t. o. m. fabrikstillverkade badrum,
            som levereras full färdiga och som inte ens får låsas upp förrän
            bygget är färdigt. Beträffande färdigtillverkade och färdigmålade
            köksinredningar har HSB varit en föregångare. Vissa lag- rings-,
            transport- och emballeringssvårigheter bör emellertid lösas för
            att man skall nå mer vittgående resultat härvidlag för hela branschen.
            3) S.k. elementbyggen av olika slag (monteringsfärdiga block)
            kan otvi- velaktigt nedbringa byggkostnaderna liksom de cementgjutna
            husen. Ge- nom förenklingar i dessa avseenden kan en hel del mureriarbeten
            bortfalla. Tyvärr har dylika förenklingar för den skull motarbetats
            från denna yrkes- grupp. I detta sammanhang vill jag framhålla,
            att när man numera gjuter cementplattor i formar och bygger väggar
            på detta sätt, får man fram av- sevärt vackrare och jämnare ytor
            än tillförne. Härigenom kan måleriarbe- tena väsentligt förenklas.
            Allmänheten är emellertid ofta starkt konven- tionellt bunden
            till att efterfråga äldre former av målningsarbeten, som ställer
            sig avsevärt kostsammare. Upplysningsarbete kan härvidlag fylla
            ett stort ekonomiskt ändamål och borde ha ägnats större utrymme
            av olika statliga myndigheter, som sysslar med våra bostadsproblem.
            4) Förenklingar av badrummen, som nu drar stora kostnader, kan
            åstad- kommas genom att konventionella inredningsdetaljer såsom
            dyrbar golv- beläggning och golvisolering slopas. 5) Källarlösa
            trevåningshus bör komma till större användning och stora besparingar
            göras. 6) El-ledningar, som nu nästan undantagslöst gömmes i de
            murade eller gjutna väggarna och som orsakar stora kostnader inte
            bara vid själva byg- gandet utan också vid eventuella ändringsarbeten,
            bör naturligtvis kunna läggas öppna eller eventuellt dolda i plasthöljen
            eller rör. Denna detalj kan givetvis, liksom övriga här ovan uppräknade,
            på intet sätt minska bostadsvärdet, medan de däremot betyder minskningar
            i bygg- kostnaderna.
          </p>
          <pb facs="riksdagen-motions-pdf/data/1957/mot_1957__ak__577/mot_1957__ak__577-003.pdf"/>
          <fw xml:id="i-WEhasdgESvfsgt1cR8EmVh">
            8 Motioner i Andra kammaren, nr 577 år 1957
          </fw>
          <p xml:id="i-BGZAPiyTkr2dpMxDuc3NsS">
            7) Slutligen bör här också framhållas att det kan vara all anledning
            att noga överväga och meddela de boende vilka kostnader som är
            förenade med att man håller sig med en balkong eller en öppen
            spis — detaljer som myc- ket ofta finns till av slentrian eller
            därför att det av en del människor anses vara ”fint”. Nog borde
            väl även härvidlag ett upplysningsarbete ha ett visst fog för
            sig. Denna lilla provkarta har jag velat ta fram för att exemplifiera
            en del av de möjligheter som föreligger att nedbringa byggkostnaderna.
            Dessa exempel bör emellertid kompletteras med några andra synpunkter.
            En stor del av byggkostnaderna utgöres av arbetslöner. Det är
            allom be- kant, att vi har en skicklig arbetarstam inom byggfacket,
            men det är också lika välkänt att arbetskostnaderna är höga och
            starkt varierande i olika delar av vårt land. Delvis beror variationerna
            på klimatologiska förhållan- den, men om man tar vederbörlig hänsyn
            härtill så ligger ändock vissa städer avsevärt sämre till i vad
            gäller byggkostnaderna än andra. Man kan, när man gör dylika jämförelser,
            icke undgå konstatera hurusom t. ex. Stockholm, när det gäller
            s. k. dagtider, ligger synnerligen oförmånligt till vid en jämförelse
            med t. ex. Malmö. Överallt har man klart för sig, vilka anledningarna
            är härtill liksom till den låga andelen ackordsarbete. Och man
            ställer sig då frågande inför det bristande intresse, som förmärkts
            att rätta till detta. I dagens läge står vi inför behovet av att
            öka vårt bostadsbyggande un- der en följd av år, och när vi dessutom
            måste slopa de generella bostads- subventionerna, som för nybyggda
            hus med dagens ränteläge innebär grovt sett minst tio kronor per
            kvm våningsyta, då framstår det såsom synner- ligen angeläget
            att söka bygga billigare. Enligt mitt förmenande kan man åstadkomma
            ett förbilligande av bo- stadsbyggandet genom att generellt sänka
            de maximala belåningsvärdena för statlig belåning av flerfamiljshus
            med förslagsvis 5 Yo. Om detta ge- nomföres, anser jag att någon
            sänkning av tertiärlånets övre gräns nu ej bör vidtagas, utan
            att som hittills de allmännyttiga bostadsföretagen, de kooperativa
            och de enskilda företagen skall komma i åtnjutande av tertiär-
            lån intill resp. 100 2, 95 6 och 85 96 av avkastningsvärdet enligt
            ovan. Jag anser dock att det vore synnerligen betydelsefullt för
            bostadsproduk- tionen att så snart som möjligt åstadkomma ett
            konkurrensförhållande på mer likvärdiga villkor de olika företagsformerna
            emellan. Vidare anser jag, att under den närmaste fyraårsperioden,
            då vi är i sär- skilt stort behov av att öka antalet lägenheter,
            bör staten icke sänka de för bostadsbyggandet erforderliga lånebeloppen
            även om belåningstaket sänkes. Om belåningstaket sänkes med 5
            46 kommer i runt tal ytterligare 2 500
          </p>
          <pb facs="riksdagen-motions-pdf/data/1957/mot_1957__ak__577/mot_1957__ak__577-004.pdf"/>
          <fw xml:id="i-CgL3AR3zahFqt1SywFDFvz">
            Motioner i Andra kammaren, nr 577 år 1957 9
          </fw>
          <p xml:id="i-D9yo9v2myteQXE3LbiHrvy">
            å 3 000 tvårumslägenheter att kunna byggas inom ramen för nuvarande
            statliga lånebelopp. Skulle trots detta icke sammanlagt ca 260
            000 lägen- heter uppnås inom en fyraårsperiod, anser jag att en
            justering uppåt av de statliga lånebeloppen, som ställes till
            bostadsbyggandets förfogande, är befogad. Med ovan angivna förslag
            måste bostadsproduktionen kunna förbilligas och lägre hyror ernås
            samtidigt som utrymme erhålles för en ökning av bostadsbyggandet
            inom nuvarande statliga ram för långivningen. När de generella
            bostadssubventionerna med all rätt successivt avvecklas, måste
            det framstå som ett oeftergivligt krav att på allt sätt söka förbilliga
            bo- stadsbyggandet utan att minska bostadsvärdet och på så vis
            motverka hyresökningarna. Det synes mig som om staten, med den
            inblandning den har i vårt bostads- byggande, har lika stort ansvar
            att söka ordna detta som att man fullt rik- tigt höjer bostadsbidragen
            för de familjer som är i behov av denna hjälp.
          </p>
          <p xml:id="i-BQ5RgwuqRnvQeUeczYjeUy">
            Genom de åtgärder, som här föreslagits och varigenom bostadsbyggan-
            det kommer att hållas på en mycket hög nivå, kan man även tillse
            att vår nuvarande arbetarstam inom byggfacket får full sysselsättning.
            Här kan erinras om att de utbetalade arbetslöshetsunderstöden
            inom byggfacket för 1956 beräknas ha uppgått till omkring 32 miljoner
            kronor. Jag har genom ovan angivna förslag icke velat föreslå
            någon ändring i propositionens förslag till långivning för enfamiljshus.
          </p>
          <p xml:id="i-3kKfKkhpJUyyN3jW7bVwBn">
            Förslag till praktisk byggforskning
          </p>
          <p xml:id="i-3aHNTZxvzLafzyvjJPsp1Z">
            För närvarande bedrives en del byggforskning i såväl statlig
            som enskild och även facklig regi. Resultaten som framkommer,
            i den mån de redovisas, har icke varit särskilt revolutionerande.
            Man kan därför ifrågasätta, om icke tiden nu vore mogen för att
            särskilt aktualisera denna fråga. Jag vill föreslå att socialministern
            snarast tillsätter en utredning, dock icke av det konventionella
            formatet, utan en praktiskt verksam utredning. Ett lag, bestående
            av skickliga byggnadsarbetare, konstruktörer, arki- tekter, tidsstudiemän
            och en bostadsforskare, skulle erhålla i uppdrag att producera
            ett flerfamiljshus av icke alltför ringa omfattning — ev. på 50
            lägenheter eller något dylikt — och under arbetets gång noga penetrera
            sina erfarenheter. Konferenser skulle regelbundet hållas t. ex.
            varje vecka, då man systematiskt skulle tränga in i de olika problemen
            — inte bara rent byggtekniskt utan även ur planerings- och ekonomisk
            synpunkt etc. Samt- liga i laget skulle deltaga i dessa konferenser,
            såväl de som förtroendemän sysselsatta byggarbetarna som teknici,
            arkitekter, konstruktörer och Öv- riga. Dessutom skulle ersättning
            likformigt utgå till samtliga, enär alla ju
          </p>
          <pb facs="riksdagen-motions-pdf/data/1957/mot_1957__ak__577/mot_1957__ak__577-005.pdf"/>
          <fw xml:id="i-RmcrMdsBK4Ks7KFf793jeg">
            10 Motioner i Andra kammaren, nr 577 år 1957
          </fw>
          <p xml:id="i-PfbKFYNbjWStpgwSLvs2V8">
            skulle betraktas som utredningsmän och följaktligen vara lika
            värdefulla för laget-utredningen. Sedan forskningsarbetet slutförts
            för flerfamiljshus skulle ett liknande arbete genomföras för enfamiljshus.
            Resultatet av ett sådant s. k. teamwork skulle icke enbart bli
            en skriftlig redogörelse av vedertaget format, utan även ett faktiskt
            av utredarna slut- fört arbetsprov. Med hänvisning till ovanstående
            föreslår jag, att riksdagen måtte 1) besluta att i skrivelse till
            Kungl. Maj:t anhålla att be- stämmelserna i fråga om högsta belåningsvärde
            för statligt belånade flerfamiljshus sänkes med 5 96, 2) besluta
            att i skrivelse till Kungl. Maj:t anhålla om en utredning avseende
            praktisk byggforskning efter de linjer i lagarbetets form, som
            uppdragits i denna motion.
          </p>
          <p xml:id="i-EgBna8vh6LYbwJedWP3CCd" type="date">
            Stockholm den 29 mars 1957
          </p>
          <div xml:id="i-NYzwPxDoogCpw1JBSA466h" type="signatureBlock">
            <p xml:id="i-UKxig6X8ERwVpzgzfoXd1X" who="i-5jrk8rbBrvMVJRgQBQ5joP" type="signature">
              Ebbe Rydén
            </p>
          </div>
        </div>
      </div>
    </body>
  </text>
</TEI>
