<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__73/mot_1954__ak__73-001.pdf"/>
      <fw xml:id="i-PBuzpYcvs2rkVnS3aFYmnC">
        Nr 73—178. Motioner i Andra kammaren, nr 73. 1
      </fw>
      <div type="motHeader" xml:id="i-BWSsPYnHi1eX4LDAXf3jCe">
        <div type="motTitle" xml:id="i-4k5M2FkU1ewsmXGbVucjjC"/>
        <div type="motSubmissionInfo" xml:id="i-QG7Y5EZxwkkot2WoSsuzkk"/>
      </div>
      <div type="motBody" xml:id="i-HDqdE8PcFTpXHN8wUL2WQN">
        <div xml:id="i-ByDy12rcsyvQb7UDeeYpBp">
          <p xml:id="i-B9XHk7BdMJFThZe8Dxc4Qy">
            Nr 192.
          </p>
          <p xml:id="i-Vs9MF3mXsr2wTRA2b7hc87">
            Av herr Lindberg m. fl., om inrättande av en stiftsadjunktur
            för sjömansvård i Stockholms stift.
          </p>
          <p xml:id="i-XnNR4oCYCig2BE7JCgZP5S">
            Sjöfolkets säregna levnadsförhållanden har gjort det nödvändigt
            att före- taga välfärdsanordningar för deras vistelse i hamn.
            Huvudparten av detta välfärdsarbete handhas i såväl utländska
            som svenska hamnar av sjömans- kyrkorna och sjömansprästerna.
            I hemlandet förfogar sålunda de flesta kuststiften över en eller
            flera stiftsadjunkter för sjömansvård, vilka med utgångspunkt
            från i hamnarna upprättade samlings- och sällskapslokaler för
            sjöfolk omhänderhar sjömansvårdsarbetet i stiftens större hamnar.
            Nämnda stiftsadjunkter avlönas ur kyrkofonden. Lunds stift förfogar
            över fem stiftsadjunkter, varav tre är stiftsadjunkter för sjömansvård
            med placering i Hälsingborg, Malmö och Karlshamn. Stiftsadjunkten
            i Karls- hamn skall dock i viss omfattning även ägna sig åt ungdomsvård
            i allmän- het. Inom Växjö stift är en stiftsadjunkt för sjömansvård
            och ungdoms- vård placerad i Kalmar. Stiftet förfogar över tre
            stiftsadjunkter. Linköpings stift har också tre stiftsadjunkter,
            varav en är placerad i Norrköping med sjömansvård och ungdomsvård
            såsom arbetsuppgift. Strängnäs stift har tre stiftsadjunkter.
            Ingen av dessa är avdelad för sjömansvård. Ärkestiftet har fyra
            stiftsadjunkter. En av dessa är stiftsadjunkt för sjömansvård
            och pla- cerad i Gävle. Härnösands stift har tre stiftsadjunkter,
            varav en arbetar i sjömans- och ungdomsvård. Göteborgs stift har
            tre stiftsadjunkter, varav en är stiftsadjunkt för arbetet bland
            sjömän och fiskare med huvudsaklig stationering i Skagen, Danmark.
            Stockholms hamn besöks enligt den officiella statistiken årligen
            av cirka 35 000 fartyg med ett sammanlagt tonnage av närmare 10
            miljoner netto- registerton. Dessa siffror innesluter samtliga
            fartyg, som besöker Stock- holms hamn. Direkt till utrikes ort
            avgångna fartyg utgjorde år 1952 2508 stycken med ett sammanlagt
            tonnage av 2719 669 nettoregisterton. Utrikes sjötrafik av betydelse
            förekommer i frihamnen, stadsgårdshamnen, värta- hamnen, oljehamnen
            och hammarbyhamnen. Svenska hamnförbundet har på- visat, att fartygens
            liggetider i Stockholms hamn varierar från några timmar till närmare
            en vecka. Vanligast är dock, att fartygens liggetider uppgår till
            något eller några dygn. Stockholm är den andra av rikets städer
            i fråga om på- och avmönst- ringar. År 1951 på- och avmönstrade
            20000 personer i Stockholm. Under normala förhållanden varierar
            arbetstillfällena avsevärt vid jämförelse mel- lan sommar- och
            vintermånaderna. Sjömansyrket är för närvarande ett
          </p>
          <p xml:id="i-SqZfUpeeVonW5HK7a6CgWo">
            1 Bihang till riksdagens protokoll 1954. 4 saml. Nr 73-78.
          </p>
          <pb facs="riksdagen-motions-pdf/data/1954/mot_1954__ak__73/mot_1954__ak__73-002.pdf"/>
          <fw xml:id="i-JG4QP9zLX9vEx3Eef2VGsb">
            2 Molioner i Andra kammaren, nr 73.
          </fw>
          <p xml:id="i-GZDnrQas7Q4jyYaVW4inoX">
            övergångsyrke och ett typiskt ungdomsyrke. Lågt räknat 60 9 av
            sjö- manskåren tillhör åldersgruppen 16—25 år. I Stockholms stift
            finns endast två stiftsadjunkter, och ingen av dem har till uppgift
            att ägna sig åt sjömansvård. Sjömansvårdsarbetet i Stockholms
            hamn bedrives av Stiftelsen Stockholms kyrkliga sjömansvård —
            Sjömans- institutet. Det till Sjömansinstitutet knutna arbetet
            torde för närvarande vara hemlandets mest utvecklade sjömansvårdsverksamhet.
            Icke minst be- ror detta därpå att stiftelsen i god tid kunnat
            lösa verksamhetens lokalfrå- ga på ett tillfredsställande sätt.
            För en kostnad av 955 000 kronor inköptes år 1938 och ombyggdes
            för sitt nya ändamål Saltsjöbanans stationshus i Stadsgården.
            Det kan med fog sägas, att det sålunda upprättade Sjömans- institutet
            blivit en livligt frekventerad samlingspunkt för sjömän, som till-
            fälligt besöker hamnen eller vistas i Stockholm utan att äga mera
            primära anknytningspunkter i staden, såsom egen familj, nära anförvanter
            etc. År 1952 avlades över 58 000 besök av sjömän i institutets
            lokaler. De av insti- tutet anordnade sammankomsterna av skilda
            slag har rönt livlig anslut- ning från sjöfolkets sida. Verksamheten
            bedrives efter fyra huvudlinjer — bildningsverksamhet, social
            verksamhet, idrott och annan rekreationsverksamhet samt gudstjänst-
            verksamhet. Arbetsgrenarna griper i verkligheten i viss mån in
            i varandra. Institutets fasta bibliotek omfattar över 4 000 bokband.
            Böcker lånas och läses i läsrummet samt lånas hem av de arbetslösa
            till härbergen och hotell. Biblioteksarbetet ombord på fartygen
            utövas medelst särskilt bokbestånd i samarbete med Svenska sjömansbiblioteket,
            för vilket institutet tjänstgör såsom filial. För ändamålet har
            institutet inrättat en hamnbibliotekariebe- fattning, vars innehavare
            är försedd med en biblioteksbil för transporter till och inom
            hamnområdena. År 1952 utplacerades 144 fartygsbibliotek och 41
            bokpåsar. I samband därmed har fartygsbibliotekarier tillsatts
            och kor- respondenskurser tillhandahållits. Kamrat- och föreläsningsaftnar
            anordnas tisdagar och torsdagar under vinterhalvåret. År 1952
            anordnades 38 dylika aftnar, vilka besöktes av 3576 sjömän. Avgiftsfri
            servering förekommer vid varje kamratafton. Yrkesbetonade sludiekurser
            har Sjömansinstitutet anordnat sedan år 1932. Vissa år har dock
            kurserna på grund av olika faktorer inställts. Schemat på de större
            kurserna har omfattat följande ämnen: stats- och kommunalkun-
            skap, arbetstidslagstiftning, Sjöfolkets erkända arbetslöshetskassa,
            skattekun- skap, nykterhetsundervisning, kristen livsåskådning,
            sexualundervisning, svenska kyrkans sjömansvård, sjömansarbeten,
            maskinkunskap, sjömilitära ämnen, simning och livräddning, samaritkurs,
            räkning och svenska språket. — Deltagarna, som per kurs varierat
            mellan 10 och 60 man, har erhållit fri undervisning och undervisningsmaterial
            samt stipendier i form av fri mat och logi. Till vissa kurser
            under verksamhetens tidigare skede har anslag från lotterimedel
            utgått. Statsbidrag till lärarlöner har utgått vid flertalet kurser.
            Sightseeingturer för utländska sjömän har anordnats, varvid Stockholms
          </p>
          <pb facs="riksdagen-motions-pdf/data/1954/mot_1954__ak__73/mot_1954__ak__73-003.pdf"/>
          <fw xml:id="i-Li5TgabsrdtS6adTJkBcPM">
            Motioner i Andra kammaren, nr 73. 3
          </fw>
          <p xml:id="i-92fMNt3JCe5ncuYJTEarEC">
            stad ställt bussar till kostnadsfritt förfogande. Den sociala
            grenen av verk- samheten omfattar bl. a. en betydande social rådgivning
            samt tillfällig nöd- hjälp. Den senare kan erhållas såsom lån
            ur en speciell lånekassa. Lånen och nödhjälpen uppgick år 1952
            till kronor 11 023:-—. Den betydelsefulla sjukbesöksverksamheten
            underlättas av ett aviserings- system, som åstadkommits genom
            Röda korsets förmedling, varigenom varje intagning av sjöman å
            sjukvårdsanstalt i Stockholm aviseras institutet i dess funktion
            av Röda korsets upplysningsbyrå för sjömän. 633 sjukbesök avlades
            år 1952, och 488 sjukbehandlingar företogs å institutets expedition.
            En av de arbetssökande sjömännen särskilt uppskattad arbetsgren
            är in- stitutets matservering, som tillhandahåller måltider till
            självkostnadspris. "Tvättstuga, duschrum, rak- och pressattiraljer
            m. m. står fritt till sjöfol- kets förfogande. Sjöfolket har även
            tillfälle att ställa sin post till institutet och att där få sina
            ägodelar förvarade utan kostnad. För att främja spar- samheten
            har Sjöfolkets sparklubb bildats.
          </p>
          <p xml:id="i-Qia3dcA1VM4PoyZ48tBnRR">
            Ett semester- och vilohem för sjöfolket och dess anförvanter
            — Ljung- bergagården — har institutet upprättat på Östra Tynningö
            i Stockholms
          </p>
          <p xml:id="i-FQP6Lr6XkJ2quo4KjEfzBK">
            skärgård. Semesterhemmet mottog sistlidna sommar 250 gäster och
            beredde 32 av dessa fri semestervistelse under 14 dagar. Omfattande
            jularrangemang vidtas — fester, julmiddagar, utdelning av Julklappar
            till alla sjömän inom räckhåll samt kontanta julbidrag till sjuka
            och gamla sjömän. Kostnaderna för dessa anordningar uppgick år
            1952 till kronor 21547:-—. Idrottsverksamheten bedrives i nära
            samarbete med Handelsflottans idrottskommitté, stockholms-sektionen,
            som anställt speciell idrottsinstruk- tör i hamnen. Institutet
            har upplåtit expeditionslokal för instruktören och har två representanter
            i idrottskommittén, vilka där innehar v. ordförande- och sekreterarposterna.
            Idrottsplan för sjöfolk har av idrottskommittén iordningställts
            vid Kaknäs, och institutets sport- och gymnastikhall står till
            dettas arbetes förfogande. Den religiösa verksamheten omfattar
            söndagliga aftongudstjänster samt de förrättningar — dop, vigslar,
            begravningar — som institutets förestån- dare i sin egenskap av
            sjömanspräst blir ombedd att fullgöra. Verksamhetens inkomster
            och utgifter balanserade år 1952 på kronor 221782: —. . Hela detta
            omfattande välfärdsarbete uppehålles ekonomiskt genom insamlingar
            och andra frivilliga bidrag. Allmänhetens intresse för arbetet
            hålles vid makt bl. a. genom utgivande av kvartalstidningen »Med
            sjömän i hamn&gt;. Sjömansinstitutets styrelse tillsättes av Stockholms
            domkapitel, som även har att godkänna verksamhetsberättelse och
            behandla frågan om an- svarsfrihet för styrelsens förvaltning.
            Det synes undertecknade vara obilligt att det stift, inom vars
            område den mest utvecklade sjömansvårdsverksamheten i hemlandet
            förekommer, skall sakna stiftsadjunkt för sjömansvård och att
            den präst, som förestår verk- samheten, skall bestrida sin lön
            av insamlade medel. Därigenom betungas
          </p>
          <pb facs="riksdagen-motions-pdf/data/1954/mot_1954__ak__73/mot_1954__ak__73-004.pdf"/>
          <fw xml:id="i-XucTMbJCJREGazA5VCsLqg">
            4 Motioner i Andra kammaren, nr 73.
          </fw>
          <p xml:id="i-RfcmyKGxyRNn12xrYfj1v3">
            sjömansvården i Stockholm av nödvändigheten att insamla penningmedel
            även för ändamål, som samma verksamhet i andra stift är befriad
            ifrån genom statlig inverkan. Även om en blivande stiftsadjunkt
            för sjömansvård i Stockholms stift ej obligatoriskt bör bli föreståndare
            för Sjömansinstitutet, utan tillsättas i denna befattning endast
            om Sjömansinstitutets styrelse anser stiftsad- junkten kvalificerad
            för befattningen i fråga, bör en stiftsadjunkt för sjö- mansvård
            i Stockholms stift ha Sjömansinstitutet såsom bas för sitt arbete
            och sålunda inorganiseras i den nu pågående verksamheten. Genom
            att sjö- manspastorsbefattningen i Stockholm på detta sätt blir
            en stiftsadjunktur för sjömansvård skulle ett väsentligt stöd
            skänkas det välkända och om- fattande välfärdsarbete, som Sjömansinstitutet
            i huvudstaden utför utan att betunga statens eller kommunens finanser.
            Det förefaller undertecknade såväl med hänsyn till sjöfolkets
            intressen som av rättviseskäl påkallat, att också sjömansvården
            i huvudstadens hamn får det legala stöd, som redan lämnats samma
            verksamhet i Göteborgs, Hälsingborgs, Malmös, Karlshamns, Kalmars,
            Norrköpings, Gävles och Härnösands hamnområden genom därstädes
            arbetande stiftsadjunkter för sjömansvård. På grund av vad ovan
            anförts tillåter vi oss föreslå, att riksdagen ville i skrivelse
            till Kungl. Maj:t hemställa att en stiftsadjunktur för sjömansvård
            inrättas i Stockholms stift.
          </p>
          <p xml:id="i-NknbyQmFreTSmnDz3TjNtb" type="date">
            Stockholm den 20 januari 1954.
          </p>
          <p xml:id="i-EGUtj9xguHEwh2S25QrhPB">
            Carl Lindberg. Frans Severin. Harald Hallén. Sven Gustafson Einar
            Rimmerfors. Edvin Gustafsson i Göteborg. i Bogla.
          </p>
          <p xml:id="i-3FTrYbWLhkKfiosQo8X6L7">
            Samuel Norrby. Elis Håstad. Aug. Spångberg.
          </p>
        </div>
      </div>
    </body>
  </text>
</TEI>
