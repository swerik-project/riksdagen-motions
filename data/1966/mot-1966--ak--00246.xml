<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__246/mot_1966__ak__246-001.pdf"/>
      <fw xml:id="i-WVrRAYktraFUkL6HJDG2y4">
        6 Motioner i Andra kammaren, nr 246 år 1966
      </fw>
      <div type="motHeader" xml:id="i-DH9ygYDL4bEeuXHfAJ3nx6">
        <div type="motTitle" xml:id="i-RgKzgTYz2nFrnwGiiyNH5C"/>
        <div type="motSubmissionInfo" xml:id="i-9tYAKMpkhbqJsMWAw25nBV"/>
      </div>
      <div type="motBody" xml:id="i-3Lsh81fBRSEQ5M9BqUnHmb">
        <div xml:id="i-TEhQZzK7cURs6UYmnUVK81">
          <p xml:id="i-EdbZ3H2uP2wjcMdZSxqrWr">
            Nr 246
          </p>
          <p xml:id="i-BtB7tL5HSRKQG3XGAUHwYR">
            Av herr Hedlund m. fl., angående kostnadsfördelningen mellan
            stat och kommun.
          </p>
          <p xml:id="i-Q73dVY8APuLnDPgoN1FFFu">
            (Lika lydande med motion nr 184 i Första kammaren)
          </p>
          <p xml:id="i-MeyJAcoJJ8m4WEbrBtVpF1">
            Skatteutjämningskommittén fick till följd av de tilläggsdirektiv,
            som tillställdes den 1963, inte möjlighet att pröva frågan om
            kostnadsfördel- ningen mellan staten och kommunerna. Kommittén
            konstaterade i sitt betänkande 1964 att denna fråga kvarstår och
            uttalade angelägenheten av prövning av frågan från allmänna skattepolitiska
            synpunkter, särskilt för landstingsverksamhetens och skolväsendets
            vidkommande. Den kommunala verksamheten har under senare tid expanderat
            i mycket betydande omfattning. Kommunernas utgifter motsvarar
            nu ca 15 Z av bruttonationalprodukten. År 1950 var motsvarande
            siffra 9 Z. I fråga om direkta konsumtions- och investeringsutgifter
            har kommunerna numera gått förbi staten. Deras expansion har varit
            särskilt kraftig under den senaste femårsperioden. Detta har framför
            allt kommit till synes i fråga om investeringsverksamheten. De
            kommunala investeringarna har sålunda under perioden 1960—1965
            ökat med 10,6 Z per år i volym. Enligt den preliminära nationalbudgeten
            för år 1966 var kommunernas totala utgifter i fjol över 16 miljarder
            kronor. Det beräknas i nationalbudgeten att ut- gifterna i år
            skall stiga till ca 18,5 miljarder kronor. Finansministern räk-
            nar emellertid i finansplanen med att kommuninvesteringarna skall
            kunna dämpas något så att uppgången i år stannar vid 7 å 8 Z,
            i stället för i nationalbudgeten antagna 10 å 11 Z. Då kommunernas
            inkomster inte stigit i samma takt som utgifterna, har deras finansiella
            ställning, heter det i årets nationalbudget, kontinuerligt försämrats
            under 1960-talet. De stora utgiftsstegringarna har tvingat kommunerna
            att höja skatte- uttaget mycket kraftigt. Detta har varit fallet
            särskilt under de senaste åren, då kommunerna fått allt större
            svårigheter att låna kapital. I fjolårets finansplan framhöll
            finansministern, att det är uppenbart att det kom- munala finansläget
            kommer att vara hårt ansträngt under en överskådlig period framöver
            och att kommunerna måste öka skattefinansieringen, om den kommunala
            investeringsexpansionen skulle kunna fortgå i önskad takt. I fjol
            var kommunalskatten i genomsnitt 17,25 kronor per skatte- krona.
            I år är den genomsnittliga kommunala utdebiteringen 18,28 kronor.
            Detta betyder att kommunalskatten sedan 1950-talets början höjts
            med i genomsnitt över 80 £. Det är uppenbart att den kommunala
            expansionen kommer att fortsätta.
          </p>
          <pb facs="riksdagen-motions-pdf/data/1966/mot_1966__ak__246/mot_1966__ak__246-002.pdf"/>
          <fw xml:id="i-QkF49KdV81t6sW59KtbEhS">
            Motioner i Andra kammaren, nr 246 år 1966 7
          </fw>
          <p xml:id="i-BU6HoNq8iP8SJTMjvzu1qN">
            Kommunerna kommer att få väsentligt ökade kostnader för främst
            skol- väsendet och sjukvården men även för t. ex. åldringsvården,
            handikapp- vården, bostadsbyggandet och vuxenutbildningen. Skolan
            är primärkommunernas största utgiftspost. Kostnaderna för den
            obligatoriska skolan har fallit med något över hälften på staten
            och något under hälften på kommunerna. Skatteutjämningskommittén
            konstaterade, att den fortsatta utbyggnaden av den nya grundskolan
            kunde beräknas medföra kraftig ökning av de kommunala skolkostnaderna.
            Detsamma gäl- ler beträffande gymnasiet, fackskolan och yrkesskolan.
            Under de närmaste åren kommer att erfordras mycket stora investeringar
            i byggnadsföretag för skolväsendet. Dessa insatser kommer i stor
            utsträckning att vila på kommunerna. Skolbyggnadskostnaderna faller
            enligt gällande system med ca 70 70 på kommunerna. För landstingen
            är hälso- och sjukvården den ojämförligt största utgifts- posten.
            En synnerligen kraftig stegring av landstingens hälso- och sjuk-
            vårdsutgifter har inträtt under senare tid. Skatteutjämningskommittén
            konstaterade bl. a. att framtida standardhöjningar inom mentalsjukvården,
            som landstingen från nästa år skall överta från staten, sannolikt
            kommer att leda till ökade kostnader för dem. Den betydande kommunala
            expansionen har främst sin förklaring i att kommunerna påförts
            uppgifter från staten. Den kommunala förvaltnings- apparaten har
            utnyttjats av statsmakterna. Ca 60 Z av samhällsuppgif- terna
            beräknas nu ligga hos kommunerna. Den offentliga verksamhetens
            snabba expansion har möjliggjorts genom att verkställigheten av
            stats- makternas lagstiftning decentraliserats till lokala och
            regionala organ. Riksdagen har dragit upp riktlinjerna för reformerna,
            men kommunerna har fått ge dem konkret innehåll och svarar för
            det praktiska förverkli- gandet. Enligt en undersökning som för
            några år sedan gjordes beträf- fande några kommuner i Västmanland
            föll 82 Z av kommunutgifterna på den statligt reglerade sektorn.
            Nu torde denna siffra vara ännu högre. Det är givetvis värdefullt
            att en så stor del av samhällsverksamheten handhaves av den kommunala
            självförvaltningen. Denna decentralisering möjliggör större enkelhet
            i styrelseförfarandet och leder till att lokal- och personkännedomen
            kan utnyttjas effektivare i förvaltningsprocessen. Det stora problemet
            är att utvecklingen medfört en mycket kraftig kostnads- övervältring
            på kommunerna. Då staten i så stor utsträckning påfört kom- munerna
            uppgifter, bör det vara självklart, att den också i rimlig grad
            måste medverka till finansieringen. Statsbidrag har sedan länge
            utgått till kommunerna, men de har varit otillräckliga i förhållande
            till verksam- hetens omfattning. Någon större förbättring i detta
            avseende för kom- munerna medförde inte fjolårets skatteutjämningsreform.
            Statsbidragen till kommunerna kan i år beräknas uppgå till ca
            4 miljarder kronor. Kom- munernas totala utgifter har såsom framhållits
            i årets nationalbudget
          </p>
          <pb facs="riksdagen-motions-pdf/data/1966/mot_1966__ak__246/mot_1966__ak__246-003.pdf"/>
          <fw xml:id="i-3rDbyte5aczxT5qGwYioDQ">
            8 Motioner i Andra kammaren, nr 246 år 1966
          </fw>
          <p xml:id="i-GyJr4nfJXs55r3vrDmf8ph">
            beräknats till ca 18,5 miljarder kronor men kan kanske enligt
            intentionerna i finansplanen hållas tillbaka i någon utsträckning.
            Den stora kostnadsövervältringen på kommunerna har negativ betydelse
            inte minst för den kommunala självstyrelsen. Den självständiga
            beskatt- ningsrätt, som tillkommer kommunerna i vårt land, har
            ansetts vara en väsentlig tillgång ur självstyrelsesynpunkt. I
            vilken mån de måste begagna denna beskattningsmakt beror nu i
            mycket stor utsträckning på statsmak- ternas beslut — dvs. på
            i vilken mån statsmakterna ålägger kommunerna olika kostnadskrävande
            uppgifter. En reell kommunal självstyrelse bör ju förutsätta,
            att kommunerna har ekonomiska resurser att fullgöra andra uppgifter
            än de formellt eller sakligt obligatoriska. Den kraftiga kostnads-
            ökning, som kommunerna åsamkats genom statliga ålägganden, har
            emel- lertid kraftigt begränsat kommunernas rörelsefrihet. För
            en rent lokal verksamhet som medför kostnader har kommunerna i
            sitt pressade eko- nomiska läge fått ett alltmer inskränkt utrymme.
            När staten ålägger kom- munerna att tillgodose vissa behov, t.ex.
            inom grundskolans område, inskränkes kommunernas ekonomiska handlingsfrihet
            i övrigt. Den själv- ständighet på finansernas område, som kommunallagarna
            ursprungligen avsåg, måste sägas ha upphört — som en följd av
            kostnadsöverflyttningen på kommunerna. Nuvarande kostnadsfördelning
            mellan staten och kom- munerna ger icke de avsedda möjligheterna
            till kommunal självstyrelse. Kostnadsöverflyttningen på kommunerna
            måste anses ha allvarliga kon- sekvenser även ur skattepolitisk
            synpunkt. Genom fjolårets skatteutjäm- ningsreform har visserligen
            skillnaderna i skattetryck mellan olika kom- muner kunnat utjämnas,
            dock inte i den utsträckning som avsågs med riksdagsbeslutet.
            Enligt propositionen skulle det nya skatteutjämnings- bidraget
            och reformen i övrigt möjliggöra, att skillnaden mellan högsta
            och lägsta utdebitering minskades från för år 1965 gällande 11,57
            kronor per skattekrona till 7,40 kronor per skattekrona. Med nuvarande
            investe- ringsbehov och svårigheter för lånefinansiering har de
            skattetyngda kom- munerna inte kunnat sänka utdebiteringen så
            som ställdes i utsikt vid riksdagsbeslutet. Skillnaden mellan
            högsta och lägsta utdebitering i år är 9 kronor per skattekrona,
            i stället för avsedda 7,40 kronor. En tillfreds- ställande lösning
            av skatteutjämningsfrågan kan sålunda inte sägas vara uppnådd.
            Särskilt måste man emellertid uppmärksamma den mycket kraftiga
            höj- ning av kommunalskatten, som blivit följden av kostnadsöverflyttningen
            på kommunerna. Denna skattehöjning, som innebär att skattebördan
            för- skjutits från högre till lägre inkomsttagare, har skett utan
            skattepolitisk prövning. Enligt vår mening bör kommunernas ekonomi
            genom statsbidra- gen påverkas så, att kommunalskatten får den
            tyngd i det totala skatte- systemet och den andel i den enskilde
            skattebetalarens skattebörda, som befinns lämplig efter en skattepolitisk
            bedömning.
          </p>
          <pb facs="riksdagen-motions-pdf/data/1966/mot_1966__ak__246/mot_1966__ak__246-004.pdf"/>
          <fw xml:id="i-R95igL1DT5yNcNKpx8iszE">
            Motioner i Andra kammaren, nr 246—247 år 1966 9
          </fw>
          <p xml:id="i-SNEePQm64MWWo8EMqXHLWy">
            Av det ovan anförda framgår att staten bör påtaga sig en väsentligt
            större del av ansvaret för kostnaderna för den samhällsverksamhet
            som handhas av kommunerna. Vi finner det därför nödvändigt, att
            en parlamentarisk utredning skyndsamt tillsättes för prövning
            av hela frågan om kostnads- fördelningen mellan staten och kommunerna.
            Härmed avser vi en prövning ur såväl skattepolitisk synpunkt som
            med hänsyn till den betydelse som frågan har för den kommunala
            demokratien. Vi vill erinra om att de tre kommunförbunden, Svenska
            kommunför- bundet, Svenska stadsförbundet och Svenska landstingsförbundet,
            i sina remissyttranden över skatteutjämningskommitténs betänkande
            förordade, att frågan om kostnadsfördelningen mellan staten och
            kommunerna skulle tas upp till prövning. Representanter för de
            tre kommunförbunden bör givetvis ingå i den av oss förordade utredningen.
            Med anledning av vad ovan anförts får vi hemställa, att riksdagen
            i skrivelse till Kungl. Maj:t måtte anhålla om skyndsam parlamentarisk
            utredning av frågan om kost- nadsfördelningen mellan staten och
            kommunerna, ur såväl skattepolitisk synpunkt som med hänsyn till
            frågans be- tydelse för den kommunala demokratien, i enlighet
            med vad i motionen har anförts.
          </p>
          <p xml:id="i-U6yuwMJgr35U9tJi9UXrta">
            Stockholm den 25 januari 1966
          </p>
          <p xml:id="i-2ayCXsXGs9evHBVNsfTmTz">
            Gunnar Hedlund Lars Eliasson Nils G. Hansson i Sundborn i Skegrie
            S. G. W. Wahlund Sven Vigelsbo Harald Larsson i Hedenäset Gust.
            Svensson John Eriksson i Vä i Bäckmora Nr 247
          </p>
          <p xml:id="i-5Wj9ygoWPBKCzTsrMoKX4o">
            Av herr Jonasson m. fl.,. om avveckling av den statliga dyrorts-
            grupperingen, m. m.
          </p>
          <p xml:id="i-3CLU9vg4TrABaXJTbstTDD">
            (Lika lydande med motion nr 193 i Första kammaren) Stockholm
            den 25 januari 1966
          </p>
          <p xml:id="i-D1DssdG3hXKw6S6QofXmgm">
            Bertil Jonasson Arne Persson Bertil Johansson i Heden i Växjö
          </p>
        </div>
      </div>
    </body>
  </text>
</TEI>
