<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00434">
  <teiHeader>
    <fileDesc>
      <titleStmt>
        <title>Sexualbrott</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexualbrott</title>
          <idno type="rdwebb">GW02Ju434</idno>
          <rs type="number">Ju434</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju434/text</ref>
          <ref type="dokument_url_html">http://data.riksdagen.se/dokument/GW02Ju434</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju434</ref>
          <ref type="doc">http://data.riksdagen.se/fil/501572A2-230B-4ACB-9465-6B01D074F13B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MPYDM4shVPZoMPEkov2kHK" type="signed"/>
        <correspContext corresp="i-MPYDM4shVPZoMPEkov2kHK">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-RKro71kKM4Up8XHTWogLHD" type="numbering">
          <date when="2008-10-08"/>
        </correspAction>
        <correspAction xml:id="i-CgFM44cd3T17iN1amWvGmQ" type="submission">
          <date when="2008-10-07"/>
        </correspAction>
        <correspAction xml:id="i-Gx8NGAz5bZBSYLDm8dnfXR" type="transfer">
          <date when="2008-10-06"/>
        </correspAction>
        <correspAction xml:id="i-GtxxwVzyZSe2aCK1uWxnGg" type="assigned"/>
        <correspContext corresp="i-GtxxwVzyZSe2aCK1uWxnGg">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CtgGQ6b8j3Ronza54YDtTP">
            1 Förslag till riksdagsbeslut
          </head>
          <list style="ol">
            <item xml:id="i-uai23pUWVcDzCEaC6J1qW">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till en nationell
              upplysningskampanj som syftar till att minska antalet våldtäkter.
            </item>
            <item xml:id="i-RAjJyMTCyaEf9uLcNDjLmA">
              Riksdagen tillkännager för regeringen som sin mening vad som
              anförs i motionen om en oberoende kommission för att kartlägga
              brister i förundersökningar om våldtäkt.
            </item>
            <item xml:id="i-Ny8Lc5xnozczrPHKAgAXwy">
              Riksdagen tillkännager för regeringen som sin mening vad som
              anförs i motionen om samordningsgrupper mot överfallsvåldtäkter
              i storstäderna.
            </item>
            <item xml:id="i-7JZKfkMyaRUdfJ9hDaBTib">
              Riksdagen tillkännager för regeringen som sin mening vad som
              anförs i motionen om obligatorisk utbildning samt kunskaper och
              metodutveckling vad gäller sexualbrott i rättskedjan och yrkesutbildningar.
            </item>
            <item xml:id="i-TADX3omddWkboHxkofg9Av">
              Riksdagen tillkännager för regeringen som sin mening vad som
              anförs i motionen om att förordna målsägandebiträde för sexualbrottsoffer.
            </item>
          </list>
        </div>
        <div type="motContent">
          <head xml:id="i-8eanAj9a7vPtF2AWNkpSyA" type="h1">
            2 Inledning
          </head>
          <p xml:id="i-4gVNMwfuQax17R82DeMnSb">
            Sexualbrott är en del av våldet i den patriarkala samhällsstrukturen.
            Det måste studeras med fokus på maktförhållanden mellan könen.
            Arbetet för att stoppa våldtäkter, sexuellt utnyttjande, sexuellt
            ofredande och andra sexualbrott måste ske utifrån insikten att
            det handlar om makt och kontroll i en rådande struktur där män
            är överordnade och kvinnor underordnade. Maktrelationen mellan
            kvinnor och män är den samhälleliga ram i vilken övergrepp mot
            kvinnor möjliggörs. Mäns våld mot kvinnor, det sexualiserade våldet,
            påverkar alla kvinnors liv och begränsar kvinnors handlingsutrymme
            oavsett om man själv blir utsatt eller inte. Flera undersökningar
            visar att flickor och kvinnor medvetet eller omedvetet anpassar
            sitt liv på olika sätt på grund av rädsla för våld och kränkningar.
            I sin vardag agerar kvinnor utifrån en förståelse av våldsnärvaro,
            dvs. ett underliggande hot om våld mot sin integritet och sina
            kroppar.
          </p>
          <p xml:id="i-LAArzMf2hVgBs34pA2dtR5">
            Omfångsundersökningen Slagen Dam (2001) visar bl.a. att 56 %
            av alla kvinnor i Sverige har trakasserats sexuellt och att var
            tredje kvinna, 34 %, har åtminstone en gång efter sin 15-årsdag
            utsatts för sexuellt våld av en man. Under de senaste tio åren
            har antalet anmälda sexualbrott ökat dramatiskt. Ökningen beror
            på att både anmälningsbenägenheten och den faktiska brottsligheten
            ökar enligt Brottsförebyggande rådet (Brå). Men det finns ett
            stort mörkertal. Enligt vissa undersökningar anmäls bara 10 %
            av alla våldtäkter. Det beror troligtvis på att i omkring 80 %
            av våldtäktsfallen är offret mer eller mindre bekant med gärningsmannen
            (Brå). Antalet fällande domar är mycket lågt i förhållande till
            antalet anmälningar. Siffran över fällande domar har varit tämligen
            konstant de senaste åren, trots att antalet anmälningar ökar.
          </p>
          <p xml:id="i-AYKReNjfM9dfGvga34PGCj">
            Det vanligaste sexualbrottet är sexuellt ofredande. Våldtäkt
            utgör nästan 35 % av de anmälda sexualbrotten. Av dem som misstänks
            för sexualbrott är majoriteten män och en majoritet av offren
            är kvinnor. I 30 % av anmälningarna är offren under 15 år (Brå).
          </p>
          <p xml:id="i-W8Qnp9ULAFUX9GjSHtRYtK">
            För Vänsterpartiet är rätten till kroppslig integritet en fråga
            om mänskliga rättigheter. Det sexuella våldet är den tydligaste
            konsekvensen av samhällets könsmaktsordning. Med en könsmaktsförståelse
            av sexualbrott riktas fokus på allas ansvar att ifrågasätta, utmana
            och bryta föreställningar om kvinnors och mäns sexualitet. Att
            problematisera över- och underordning i diskussionen om sexualitet
            är ett ämne med sprängkraft, men det är avgörande för att krossa
            myten om mäns okontrollerbara sexualitet. Det är myter som t.o.m.
            reproduceras och upprätthålls i våra rättssalar.
          </p>
          <p xml:id="i-CqqAmL8d1Guyjr7Cm1soCx">
            De flesta människor anser nog att våldtäkt är allt efter ett
            nej. Men i verkliga fall med reella kvinnor och män styr myter
            och normer om beteende, utseende och sexualitet. Föreställningen
            att en man förlorar kontrollen över sig själv när han blir sexuellt
            upphetsad både fråntar män deras ansvar i varje sexuell situation
            och skapar bilden av att män saknar empati och lyhördhet och inte
            förstår gränsen mellan sex och våldtäkt. Konsekvensen blir att
            vid brott läggs skulden i stället på kvinnan som på olika sätt
            påstås ha utmanat mannen och hans sexuella drift. Så förvandlas
            mäns sexualbrott till kvinnors problem.
          </p>
          <p xml:id="i-Giq5Rsuu86nWNsuU1uSVgD">
            För att underlätta för flickor och kvinnor att våga prata om
            övergrepp och formulera vad de varit med om måste vi även bli
            kvitt falska stereotyper om våldtäktsmannen. Det stora flertalet
            av sexualbrott begås av män som är vänner, bekanta eller närstående
            till de utsatta. Män som begår sexualbrott kan se ut hur som helst,
            ha vilken social och etnisk bakgrund som helst, vilken utbildning
            och inkomst som helst, vilket socialt liv och umgänge som helst.
            Det kan kort sagt vara vilken man som helst.
          </p>
          <p xml:id="i-JAPU5KFhwF4y34DEYH7r7q">
            Våld och sexualbrott förekommer även mellan HBT-personer. Samhället
            och rättsväsendet har varit dåliga på att uppmärksamma och hantera
            denna typ av brott, och det finns ett behov av vidare diskussion
            och kompetenshöjning hos berörda myndigheter för att hantera dessa
            frågor. Denna fråga tar Vänsterpartiet upp i andra motioner.
          </p>
          <head xml:id="i-TWd1YU7Boa9r19V5Ddo8gt" type="h1">
            3 Upplysningskampanj mot våldtäkter
          </head>
          <p xml:id="i-CdRADpPssRVcoVZdnKRi3E">
            Amnesty publicerade under våren en undersökning om svenska folkets
            attityder till våldtäkter. Resultatet av attitydundersökningen
            var nedslående då den bl.a. tydde på att många ungdomar, speciellt
            unga killar, i större utsträckning än andra åldersgrupper tycker
            att våldtagna kvinnor får skylla sig själva. Det har visat sig
            att man lägger vikt vid bl.a. om kvinnan varit alkoholpåverkad
            eller om hon tidigare har flörtat med den våldtagande mannen.
          </p>
          <p xml:id="i-UwC4zvRpYSMx7bA8oJF2H2">
            För att motverka de oroande attityderna bland ungdomar behövs
            politiska initiativ. Vänsterpartiet har länge krävt satsningar
            på genuskunskap i lärarundervisningen och på skolans sex- och
            samlevnadsundervisning, som i dag är mycket ojämn och på många
            håll i stort sett obefintlig. Vi vill att ämnet ska få eget utrymme
            på schemat.
          </p>
          <p xml:id="i-GxC3YfVa8rTCrE1p3ZAvFz">
            Men det behövs även en större informationskampanj som kan användas
            som diskussionsunderlag bland ungdomar. Socialstyrelsen, Ungdomsstyrelsen
            och Nationellt Centrum för Kvinnofrid bör ges i uppdrag att ta
            fram ett material att använda i skolor och på andra ställen där
            ungdomar träffas.
          </p>
          <p xml:id="i-2jW28BV7DSmxyryN1FD5F7">
            Undersökningen visar även på tydliga könsskillnader bland befolkningen
            i stort. Män lägger generellt sett större ansvar på den våldtagna
            kvinnan. Något som kan hjälpa till att motverka detta är att man
            satsar på en bred opinionsbildande kampanj. Detta skedde för några
            år sedan på området mäns våld mot kvinnor då Brottsoffermyndigheten
            ansvarade för en kampanj som bl.a. utgjordes av affischering i
            kollektivtrafiken. Kampanjen behöver utformas på ett sätt att
            den vänder sig till olika målgrupper.
          </p>
          <p xml:id="i-GrudCCeQHBhFbZfG6oL4Zj">
            Regeringen bör alltså ta initiativ till en nationell upplysningskampanj
            som syftar till att minska antalet våldtäkter. Detta bör riksdagen
            som sin mening ge regeringen till känna.
          </p>
          <head xml:id="i-7MPLGeW818m7pszd3n5zAW" type="h1">
            4 Högre kvalitet på förundersökningar vid våldtäkt
          </head>
          <p xml:id="i-Xd9zqHCQsCbsvLMs39Jpto">
            För att flera fall av sexualbrott ska gå till åtal och förtroendet
            för rättsväsendet öka i dessa frågor måste kvaliteten på förundersökningarna
            höjas. Till stor del handlar detta om utbildningsfrågor, vilket
            vi återkommer till nedan. Men det handlar också om hur man i allmänhet
            lägger upp dessa förundersökningar.
          </p>
          <p xml:id="i-V6eEUsDJw3KTiwprSoVvWK">
            Tyvärr förekommer det i alltför stor utsträckning att förundersökningar
            vad gäller våldtäkt läggs ned t.o.m. innan uppenbart enkla och
            rutinmässiga åtgärder har genomförts. Såväl brottsoffer som vissa
            åklagare och poliser kan berätta historier om att män som borde
            ha misstänkts för våldtäkt inte ens har kallats till förhör och
            att förekommande förhör ofta är betydligt mindre ifrågasättande
            än vad som är normalt vid polisförhör. Det finns en alltför utbredd
            attityd om att många våldtäktsanmälningar är falska.
          </p>
          <p xml:id="i-NGBhDHCHSMyBmrjApAh276">
            I Amnesty Internationals rapport Fallet nedlagt ­ våldtäkt och
            mänskliga rättigheter i de nordiska länderna menar man att brottsoffrets
            sociala status är oerhört viktig för möjligheten att bli trodd
            av polisen. Även detta finns det fler som kan vittna om. Amnesty
            menar att när det gäller vissa grupper av kvinnor är svårigheterna
            att bli trodda, och därmed att få rättslig upprättelse, så stora
            att man kan tala om diskriminering. De grupper som lyfts fram
            är unga kvinnor, i synnerhet om de varit berusade vid tillfället
            för våldtäkten, asiatiska och östeuropeiska kvinnor som lever
            med svenska män, kvinnor i prostitution, kvinnor med psykosociala
            problem och kvinnor som tidigare anmält våldtäkt.
          </p>
          <p xml:id="i-L4sfYexR1K9dqp3uv4qRkt">
            På grund av risken för ord mot ord-situationer är den tekniska
            bevisningen viktig när det gäller våldtäkter. En av de bevismöjligheter
            som finns är de rättsintyg som skrivs efter läkarundersökning
            av den våldtagna.
          </p>
          <p xml:id="i-G2Erw8KG9FAQ7ovwJmHtyf">
            Enligt uppgifter från en undersökning i tidningen Arbetaren uppsökte
            596 personer Södersjukhusets akutmottagning för våldtagna kvinnor.
            Minst 60 % av dessa gjorde en polisanmälan, men åklagare begärde
            ut rättsintyg endast gällande 30 % av de kvinnor som uppsökte
            mottagningen. Enligt Brå uppsöker 39 % av alla i landet som polisanmält
            våldtäkt också sjukvården. Det finns med andra ord förutsättningar
            för att i högre grad än vad som görs i dag använda sig av teknisk
            bevisning för att gå vidare med förundersökningar.
          </p>
          <p xml:id="i-XVQZ7yTo36ThsKdiKsbBZM">
            Det är av oerhörd vikt för de våldtagna kvinnorna och för alla
            kvinnors tilltro till rättsväsendet att en anmälan om en så pass
            stor kränkning tas på allvar. Ett rättsintyg är möjligen inte
            alltid nödvändigt för att leda ett fall till åtal, men det torde
            vara det i en betydligt större andel av fallen än vad som redovisas
            från Södersjukhusets akutmottagning för våldtagna kvinnor. Särskilt
            upprörande är det när ett fall läggs ned utan att rättsintyg begärts
            ut.
          </p>
          <p xml:id="i-RpwHYuRrtRrHyYvvwqzQud">
            Amnesty har föreslagit att regeringen ska inrätta en granskningskommission
            för att hitta brister och föreslå åtgärder. Kommissionen bör enligt
            Amnesty vara oberoende från polis- och åklagarväsendet, även om
            man självklart måste samarbeta med dessa. Vi stöder Amnestys krav.
          </p>
          <p xml:id="i-9VJo6vFeMkpKQoyrJoCae6">
            Regeringen bör inrätta en oberoende kommission för att kartlägga
            brister i förundersökningar om våldtäkt. Detta bör riksdagen som
            sin mening ge regeringen till känna.
          </p>
          <head xml:id="i-CWFSx2SkMrhE3eCPVL37Ky" type="h1">
            5 Samordningsgrupper mot överfallsvåldtäkter
          </head>
          <p xml:id="i-GDT6d8DWPW4ZQoE5sHAZCT">
            Även om överfallsvåldtäkterna endast utgör en minoritet av det
            totala antalet våldtäkter innebär rädslan för sådana en påtaglig
            begränsning av kvinnors frihet. Därför är det viktigt att man
            efter rapporterade överfallsvåldtäkter snabbt kan vidta åtgärder
            för att gripa misstänkta gärningsmän.
          </p>
          <p xml:id="i-RnhpYJsmpdSaqihwcndMuE">
            I storstäderna har gärningsmän troligen större möjlighet och
            benägenhet att utföra sina brott på mer vitt skilda platser. Detta
            försvårar för polisen att se mönster i våldtäkterna eftersom man
            har indelat områdena i olika polismästardistrikt. Vi anser därför
            att det finns skäl att inrätta samordningsgrupper mot överfallsvåldtäkter
            i storstäderna. Detta bör riksdagen som sin mening ge regeringen
            till känna.
          </p>
          <head xml:id="i-X5b9APh3BUgeSXHrCtd8nj" type="h1">
            6 Kunskap och utbildning
          </head>
          <p xml:id="i-4JpwszDyCV4s8gpADqFuFN">
            Under förra mandatperioden drev Vänsterpartiet på arbetet för
            ökade kunskaper om sexualiserat våld samt en förstärkning av jämställdhetsperspektivet
            i hela rättsväsendet. Vi har sett till att kunskapshöjande insatser
            inom rättsväsendet är igångsatta. Det är emellertid långt kvar
            tills alla led i rättskedjan har tillräckliga kunskaper om sexualiserat
            våld, och därför måste arbetet med kompetenshöjning fortsätta.
            Alla aktörer måste ha kunskap om maktstrukturerna för sexualbrott
            och mäns våld mot kvinnor, samt kunskap om hur mottagandet av
            utsatta kvinnor och barn ska ske. Bemötandet av brottsoffer för
            sexualbrott är oerhört viktigt. Att höja kompetensen hos samtliga
            myndigheter som kommer i kontakt med kvinnor och barn utsatta
            för sexualbrott är oerhört viktigt såväl för brottsoffrens trygghet
            som för väl genomförda förundersökningar och därmed möjligheterna
            till upprättelse.
          </p>
          <p xml:id="i-GJrBnissFmjdUxXNsf4xLt">
            Vi vet att kränkande och ovidkommande frågor ställs till brottsoffret
            i dag i samband med polisanmälan, brottsutredning och rättegång.
            Det är inte acceptabelt. Polisen och Åklagarmyndigheten måste
            utveckla sin förhörsmetodik med utgångspunkt i kunskaper om omständigheterna
            kring sexualiserat våld. Polisen, åklagarna och domstolarna måste
            även utveckla bemötandet med utgångspunkt i kunskaper om sexualbrottsoffers
            särskilda behov. För att säkerställa ett bättre bemötande av offer
            för olika former av sexualbrott måste satsningar på utbildning
            och kompetenshöjning om sexualiserat våld i rättsväsendet intensifieras.
            Det måste till en obligatorisk vidareutbildning för polis, Åklagarmyndigheten
            och domstolsväsendet.
          </p>
          <p xml:id="i-GeQa1WwLgqUcV6VmZEyVW7">
            Det är också hög tid för obligatorisk genusutbildning och utbildning
            i sexualiserat våld på juristlinjen och i polisutbildningen. Vänsterpartiet
            menar att utbildning om sexualiserat våld ska vara ett obligatoriskt
            inslag i dessa yrkesutbildningar. Vad som ovan anförs om obligatorisk
            utbildning samt kunskaper och metodutveckling i rättskedjan och
            yrkesutbildningar vad gäller sexualbrott bör riksdagen som sin
            mening ge regeringen till känna.
          </p>
          <p xml:id="i-mt4X7uSDzQwRyCjWM2CuJ">
            Vänsterpartiet föreslår i sin budgetmotion för rättsväsendet
            särskilda pengar för utbildning av domare. Vi anser att 5 miljoner
            kronor bör öronmärkas till Sveriges domstolar.
          </p>
          <p xml:id="i-A8y73EhriLJceLn8144M4Y">
            Det initiala bemötandet av brottsoffer är som sagt mycket viktigt.
            Sexualbrottsoffer har behov av tydlig information om lagstiftning
            och möjligheter till stöd och hjälp under hela rättsprocessens
            gång. Vänsterpartiet anser att det är värdefullt att de som utsätts
            för sexualbrott får ett juridiskt biträde redan från början av
            polisutredningen. För att skapa trygghet och stärka sexualbrottsoffers
            ställning bör ett målsägandebiträde förordnas redan när förundersökning
            inleds. Regeringen bör därför genomföra förslagen i Utredningen
            om målsägandebiträde. Mer om detta i vår motion Brottsoffer (2008/09:
            Ju284).
          </p>
          <head xml:id="i-MRTty9sx36oBn9cscXmg5k" type="h1">
            7 Sexualbrottslagstiftningen
          </head>
          <p xml:id="i-2kw3ZoSmv5guQ9iFJp8hRk">
            Som lagstiftande instans skärpte riksdagen den 1 april 2005 sexualbrottslagstiftningen.
            Vänsterpartiet deltog aktivt i samarbetet med regeringen för att
            ta fram de nya lagförslagen, som innehåller många förändringar.
            Vi medverkade till att kryphål i lagen täpptes till. Det har emellertid
            visat sig att det alltjämt finns delar av lagstiftningen som behöver
            ses över. Regeringen har nu, utan att visa någon brådska, beslutat
            om direktiv till en sådan utredning. I avvaktan på denna utredning
            lägger vi nu inte fram några konkreta krav, men kommer ändå att
            redogöra för ståndpunkter vi har som vi anser bör övervägas av
            utredningen.
          </p>
          <p xml:id="i-YAzbLFRGJMuokhfdaD3pMC">
            Inför ändringarna i sexualbrottslagstiftningen debatterades frågan
            om samtycke i våldtäktsparagrafen livligt. När frågan om våldtäkt
            eller sexuellt tvång prövas i rätten bygger vår lagstiftning i
            dag på att gärningsmannen använt våld, hot eller tvång eller att
            offret var i hjälplöst tillstånd. Dessa grundförutsättningar för
            att det ska kunna vara fråga om våldtäkt kvarstår i den nya våldtäktsbestämmelsen,
            om än uttunnat genom att kravet på tvång har satts lägre.
          </p>
          <p xml:id="i-LWthPoVpqbnBSu3YQoiC4q">
            Det avgörande problemet med rådande våldtäktsbestämmelse och
            andra straffbestämmelser i brottsbalken om sexuella övergrepp
            är att de står i konflikt med Europakonventionen angående skydd
            för mänskliga rättigheter, artiklarna 3 och 8, i enlighet med
            den tolkning som gäller efter Europadomstolens dom den 4 december
            2003 i målet M.C. mot Bulgarien (mål nr 39272/98). Denna dom innebär
            att Sverige, för att inte bryta mot Europakonventionen, är skyldigt
            att införa en lagstiftning som medför att varje sexual act som
            inte bygger på samtycke utan är non-consensual ska vara straffbar.
            Europadomstolens dom bygger på ett samtycke med utgångspunkt i
            sexuell autonomi, dvs. kvinnans rätt till sin sexualitet och kropp.
          </p>
          <p xml:id="i-YvDjC81DBweJmF68UDypG">
            Vänsterpartiet anser att den svenska sexualbrottslagstiftningen
            i fortsättningen måste grundas på den princip om skydd för individens
            sexuella autonomi som Europadomstolen slagit fast, dvs. samtycke.
            Vi anser att det är självklart att lydelsen av bestämmelsen sexuellt
            tvång ska bygga på frånvaron av samtycke och att en straffbestämmelse
            för våldtäkt bör baseras på offrets bristande samtycke. För Vänsterpartiet
            är kvinnors rätt till sin egen kropp och sexualitet en mänsklig
            rättighet och som sådan inte vare sig kompromissbar eller förhandlingsbar.
            Kvinnors rätt att själva välja när och vem de vill ha sex med
            är ovillkorlig. Ett nej är ett nej och inte tolkningsbart vare
            sig av förövare eller domstolar.
          </p>
          <p xml:id="i-GQqzEJPDHay6u4a3b1d8r1">
            Europarådets medlemsstater har genom ministerrådet kommit överens
            om en rekommendation om att kriminalisering av sexuella handlingar
            som inte grundas på samtycke, inbegripet fall där offret inte
            visat prov på något motstånd, är nödvändig för ett effektivt skydd
            för kvinnor mot våld och att ytterligare reformer på detta område
            måste genomföras. Vi anser det vara mycket angeläget att en utredning
            omedelbart tillsätts med direktiv att undersöka hur bestämmelserna
            om straff för sexualbrott i brottsbalken bör utformas för att
            innebära en kriminalisering av sexuella handlingar som inte grundas
            på samtycke, inbegripet fall där offret inte visat prov på något
            motstånd. Detta bör riksdagen som sin mening ge regeringen till
            känna.
          </p>
          <p xml:id="i-KpnRsShfBDcLWuUAX6yGfU">
            I den nya lagen tydliggjordes att begrepp som frivillighet och
            samtycke inte är relevanta när man pratar om barn. Det är helt
            riktigt. Alla personer som utför sexuella handlingar med någon
            som är under 15 år begår en våldtäkt oavsett andra omständigheter.
            Oroväckande nog har det visat sig att tillämpningen av denna del
            av lagstiftningen inte har följt intentionerna. Praxis har utvecklat
            sig så att domstolarna har friat från våldtäkt mot barn med hänvisning
            till barnets samtycke. Lagstiftningen om våldtäkt mot barn bör
            därför förtydligas.
          </p>
        </div>
        <div type="motSignatures">
          <list>
            <item xml:id="i-JPppqfsC1k5ZUsNLGQVEHK" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-jLmZQgwXtTzKw5nj95bEg" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-WXkdA8qArnqEd8ZNYcYt6s" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-XoViaj56iDGDX63vdYRKaU" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-SQsAXt54CxAreu3WhK1g1t" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-Fr15DG4KQKsghQxwBaFR6N" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
