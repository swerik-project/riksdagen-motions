<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00211">
  <teiHeader>
    <fileDesc>
      <titleStmt>
        <title>Inrättande av ett nationellt jämställdhetsindex</title>
        <author corresp="i-AvtuWmW4WHMDrctQKwDQuR">av Eva Flyborg (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrättande av ett nationellt jämställdhetsindex</title>
          <idno type="rdwebb">GZ02A211</idno>
          <rs type="number">A211</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A211/text</ref>
          <ref type="dokument_url_html">http://data.riksdagen.se/dokument/GZ02A211</ref>
          <ref type="dokumentstatus_url_xml">http://data.riksdagen.se/dokumentstatus/GZ02A211</ref>
          <ref type="doc">http://data.riksdagen.se/fil/43D7B3E2-9418-490A-A05F-D1E87A0829D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nfg7kzzw2XgtThEk7qxziD" type="signed"/>
        <correspContext corresp="i-Nfg7kzzw2XgtThEk7qxziD">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-2RvRK5YMAYp4Gcnky5uZmu" type="numbering">
          <date when="2011-09-29"/>
        </correspAction>
        <correspAction xml:id="i-125RoNk58LhK9sR7dvVt31" type="submission">
          <date when="2011-09-27"/>
        </correspAction>
        <correspAction xml:id="i-BBhGFbuw5smTCF7g48QhqM" type="transfer">
          <date when="2011-09-27"/>
        </correspAction>
        <correspAction xml:id="i-W1UH1s7HRnyri3qNmHtJWn" type="assigned"/>
        <correspContext corresp="i-W1UH1s7HRnyri3qNmHtJWn">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5Xn9Kb97oshweAdY9WMJej">
            Förslag till riksdagsbeslut
          </head>
          <p xml:id="i-V5vA1an5sY4shV48KrfKwo">
            Riksdagen tillkännager för regeringen som sin mening vad som
            anförs i motionen om inrättande av ett nationellt jämställdhetsindex.
          </p>
        </div>
        <div type="motContent">
          <head xml:id="i-WrQkE1T7nxRMXV6u54B1yG" type="h1">
            Motivering
          </head>
          <p xml:id="i-67jPqG61v2Qs89pur3bHnT">
            Sverige brukar beskrivas som ett jämställt land. Men är vi egentligen
            så jämställda? Det beror förstås på vad man jämför situationen
            i Sverige med. Jämfört med många andra länder har Sverige kommit
            en bra bit på väg och är på så sätt ett föredöme för många länder.
            Men det finns fortfarande mycket kvar att göra. Sverige är ett
            land där det fortfarande finns stora orättvisa skillnader mellan
            könen. I dagens svenska samhälle är det fortfarande så att kvinnor
            tjänar mindre än män för samma arbete.
          </p>
          <p xml:id="i-YQe8cEZxQcwTspi6PUoBWo">
            På arbetsmarknaden är kvinnor ofta inlåsta i monopol med en enda
            arbetsgivare att välja på, vilket gör lönerna låga. Kvinnor står
            för de flesta långtidssjukskrivningarna. Kvinnor står för majoriteten
            av arbetet med hem och barn. Våldet mot kvinnor är utbrett och
            för en del kvinnor en livslång kamp för överlevnad. Jag tror att
            en av nycklarna till mer jämställdhet är att privat företagande
            uppmuntras i branscher där kvinnor dominerar, att män tar ut en
            större del av föräldraledigheten och att utbildningsvalen blir
            mindre könsbundna. Privat företagande är en nyckel i arbetet med
            ett mer jämställt och starkare Sverige.
          </p>
          <p xml:id="i-7XXQAAm1gpN82LCvG9Qa8D">
            Undersökningar visar att den kvinnliga representationen i bolagsstyrelser
            har ökat endast marginellt sedan 2005. Inte heller andelen kvinnor
            i ledningsgrupperna verkar stiga mer än någon procent per år.
            Vart tionde börsföretag saknar helt kvinnorepresentation i såväl
            styrelse som ledning. Bilden är dessbättre inte entydig, det finns
            undantag. Ett företag som sticker ut är bemanningsföretaget Poolia
            som flera år fått motta utmärkelsen årets jämställdhetsföretag.
          </p>
          <p xml:id="i-MqNDY1QdjJU1LZaxrFXWtb">
            År 2006 var 50 % av styrelsen och 33 % av ledningsgruppen kvinnor.
            Bland storföretagen utmärker sig Swedbank som i oktober 2010 utpekades
            av tidningen Expressen som det företag med mest jämställd styrelse
            och ledningsgrupp. Jag tror att problematiken måste ses och motverkas
            utifrån ett resultatperspektiv. Därför bör ett frivilligt nationellt
            jämställdhetsindex inrättas. Jämställdhetsindexet ska vara förhållandevis
            enkelt uppbyggt med endast ett par parametrar, som är lätta att
            mäta. Indexet utgår ifrån grundsynen att en ökad jämställdhet
            är bra för både den enskilde, företaget och samhället. Frågor
            som bör besvaras genom indexet bör inkludera:
          </p>
          <list style="ul">
            <item xml:id="i-VQLLMHosHHVPtGBfu3brrz">
              Hur stor andel av kvinnorna i företaget arbetar med resultatansvar?
            </item>
            <item xml:id="i-4fBrmM6BFqZ2wFfsicZFGt">
              Hur aktivt bedrivs jämställdhetsarbetet i företaget i dag?
            </item>
            <item xml:id="i-G5Z3jkiRdoYjSg6oZitrez">
              Vilka strategiska satsningar görs för jämställdhetsarbetet för
              framtiden?
            </item>
          </list>
          <p xml:id="i-L3ekKW35jMJidqiYWzR5Kp">
            Samtliga företag som deltar och vill jämställdhetsmärka sitt
            företag sammanställer och skickar in sina resultat till en jury.
            Avslutningsvis utnämner man varje år det företag som åstadkommit
            bäst resultat i sitt jämställdhetsarbete. Priset, som är inrättat
            av regeringen, delas ut av statsministern. Utöver det vinnande
            företaget ska även övriga deltagande företag uppmärksammas. En
            lista på samtliga företag sammanställs, dels för att även dessa
            ska få en möjlighet att offentligt visa att de bedriver ett seriöst
            jämställdhetsarbete, dels för att det ska vara lätt att ta reda
            på vilka företag som engagerar sig aktivt i jämställdhetsarbetet.
          </p>
          <p xml:id="i-6vdRYbYbehJHUGpbDQnncE">
            Jag är övertygad om att många av de duktigaste medarbetarna,
            såväl kvinnor som män, gärna söker sig till de företag som är
            jämställdhetsmärkta, men också att vi kunder till företagen gärna
            skulle premiera de företag som jobbar aktivt med jämställdheten.
            På så vis blir också ett aktivt jämställdhetsarbete lönsamt för
            företagen. Alla företag som deltar kommer därför att tjäna på
            det, likaväl som trycket på dem som inte deltar kommer att öka
            successivt. Att stå utanför denna rankning kommer att uppfattas
            negativt av såväl kunder, personal som samarbetspartner. På så
            sätt kan vi arbeta med de positiva förebilderna och premiera de
            goda krafterna i en positiv, frivillig och självsanerande spiral.
            För att kunna göra en korrekt bedömning när man utser vinnaren
            behövs en kvalificerad och inom området kunnig jury. Personer
            till denna jury hämtar man ur det privata näringslivet runt om
            i Sverige.
          </p>
          <p xml:id="i-GRctvJjB7jK5121YUYHk3G">
            Projektet bör samfinansieras mellan stat och näringsliv, med
            en grundfinansiering från statens sida. Jag tror att ett sådant
            frivilligt nationellt jämställdhetsindex skulle fungera som en
            fantastisk morot för det privata näringslivet och få fart på det
            verkliga jämställdhetsarbetet i Sverige. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-GrEUC1LQfskaJhzz1VkmHT" who="i-AvtuWmW4WHMDrctQKwDQuR">
              Eva Flyborg (FP)
            </item>
          </list>
        </div>
      </div>
    </body>
  </text>
</TEI>
