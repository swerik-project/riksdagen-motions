<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0272/mot_200102_MJ_0272-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            28
          </p>
          <p>
            2001/02 mnr: MJ272 pnr: mp524
          </p>
          <p>
            Motion till riksdagen 2001/02:MJ272
          </p>
          <p>
            av Gudrun Lindvall m.fl. (mp)
          </p>
          <p>
            Livsmedelstillsynen och avgifterna
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om tillsynsavgifter för livsmedelstillsynen.
          </p>
          <p>
            Inledning
          </p>
          <p>
            Idag bedrivs merparten av all livsmedelstillsyn i landet i kommunerna
            via den kommunala myndighet, som har ansvaret för den. Att bedriva
            tillsynen kostar pengar och personliga resurser. Det finns kritik
            mot kommunerna där man anser att detta inte prioriteras, men ett
            skäl till det kan vara möjligheten att få kostnadstäckning för
            tillsynen.
          </p>
          <p>
            Avgiften bestäms inte av kommunen
          </p>
          <p>
            Regeln vid tillsyn av landets myndigheter är att tillsynen ska
            finansieras av den som får tillsyn. Besluten om storleken på avgiften
            vid kommunal tillsyn tas i fullmäktige, och man strävar efter
            full kostnadstäckning. Men för livsmedelstillsynen är det annorlunda.
            Där är det kommunen som utför tillsynen, men Livsmedelsverket
            som bestämmer avgiften. I Livsmedels- verkets föreskrifter och
            allmänna råd om livsmedelstillsyn (SLVFS 1990:10) står: Enligt
            förordningen (1989:1110) om avgift för livsmedelstillsyn m.m.
            skall den som driver viss verksamhet i en livsmedelslokal betala
            en årlig
          </p>
          <p>
            avgift för livsmedelstillsyn. Avgiften för den kommunala nämndens
            tillsyn skall användas för att bekosta provtagning och undersökning.
          </p>
          <p>
            Det betyder att någon avgift för själva tillsynen kan man inte
            ta ut. Livsmedelsverket har långa listor över taxan. Femton procent
            av intäkterna ska lämnas till verket. I större kommuner kan detta
            röra sig om flera
          </p>
          <pb facs="riksdagen-motions-pdf/data/200102/mot_200102_MJ_0272/mot_200102_MJ_0272-0002.pdf"/>
          <p>
            2001/02:MJ272
          </p>
          <p>
            29
          </p>
          <p>
            hundratusentals kronor. Storleken på avgifterna har varit densamma
            sedan 1994 (!). Från Livsmedelsverket har det kommit upprepad
            kritik mot kommunernas sätt att sköta tillsynen. Den är inte tillräcklig,
            den är inte konsekvent och lagtolkningar blir olika, säger man
            bland annat. Förslaget till förändring är att förstatliga tillsynen.
            Kritiken från kommunerna att taxan inte täcker kostnaderna har
            man inte brytt sig om.
          </p>
          <p>
            Bristande livsmedelstillsyn beror på bristande kostnadstäckning
          </p>
          <p>
            Gällande avgifter har alltså legat stilla sedan 1994. Det betyder
            att kommunerna inte kan finansiera en god tillsyn. Dessutom får
            man bara ta ut ersättning för provtagning och undersökning. Det
            här är otidsenligt i ett samhälle där andra tillsynsavgifter förändrats
            och där den allmänna uppfattningen är att förorenaren betalar,
            det vill säga den som det ska tillsynas. Var och en kan ju begripa
            att kostnaderna ser annorlunda ut idag än 1994. Efter diskussioner
            om salmonella och BSE finns ett intresse för och en vilja till
            tillsyn från kommunernas sida, men alla vet ju att kommunerna
            har ett svårt ekonomiskt läge och att det är svårt — ja omöjligt
            — att konkurrera om medel för livsmedelstillsynen med pengar till
            barnomsorg, äldreomsorg och skola. Dessutom saknas nog förståelse
            hos centrala politiker för att just denna del av tillsynen inte
            kan finansieras som all annan: med full kostnadstäckning. Eftersom
            bara personalkostnaderna ökar årligen innebär redan en bibehållen
            livsmedelstillsyn att annan verksamhet måste prioriteras bort.
            Det är med andra ord medelsbrist, som har medfört att livsmedelstillsynen
            inte alltid har uppfyllt alla krav, som Livsmedelsverket ställt.
          </p>
          <p>
            Kommunerna bestämmer andra tillsynsavgifter
          </p>
          <p>
            För tillsyn enligt miljöbalken fastställer kommunerna själva
            årligen avgifternas storlek. Det leder till en mycket högre avgiftsfinansiering
            och därmed möjlighet att öka tillsynsresurserna. Miljöbalkens
            införande ledde till att antalet inspektörer ökade kraftigt i
            kommunerna. En stor del av den ökningen betalas genom ökade avgifter.
            Det här var en medveten satsning av (s), (v) och (mp) i samband
            med framtagandet av miljöbalken just för att stärka miljöarbetet.
            Om tillsynsavgiften för livsmedelstillsynen hanterades på samma
            sätt skulle en motsvarande utveckling kunna ske på detta område.
            Livsmedelsverkets förslag att förstatliga tillsynen visar att
            man inte förstått problematiken. Det handlar inte om bristande
            vilja och engagemang från
          </p>
          <pb facs="riksdagen-motions-pdf/data/200102/mot_200102_MJ_0272/mot_200102_MJ_0272-0003.pdf"/>
          <p>
            kommunernas sida. Det handlar om bristande möjligheter. Låt kommunerna
            själva få bestämma avgifterna för livsmedelstillsynen! Detta bör
            ges regeringen till känna. Stockholm den 1 oktober 2001
          </p>
          <p>
            Gudrun Lindvall (mp)
          </p>
          <p>
            Gunnar Goude (mp) Kia Andreasson (mp) Per Lager (mp)
          </p>
          <p>
            2000/01:c999
          </p>
          <p>
            30
          </p>
        </div>
      </div>
    </body>
  </text>
</TEI>
