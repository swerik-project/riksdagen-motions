<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00274">
  <teiHeader>
    <fileDesc>
      <titleStmt>
        <title>Fiske</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fiske</title>
          <idno type="rdwebb">GY02MJ274</idno>
          <rs type="number">MJ274</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ274/text</ref>
          <ref type="dokument_url_html">http://data.riksdagen.se/dokument/GY02MJ274</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ274</ref>
          <ref type="doc">http://data.riksdagen.se/fil/885B8E8F-C31C-4471-BDAB-B611D81492B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JTFAictvCCrfSru77UpnES" type="signed"/>
        <correspContext corresp="i-JTFAictvCCrfSru77UpnES">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-HPrd2D7vdU3rrkEeLsT7an" type="numbering">
          <date when="2010-10-28"/>
        </correspAction>
        <correspAction xml:id="i-CB1wXDLANgkNbse1MYdkVx" type="submission">
          <date when="2010-10-26"/>
        </correspAction>
        <correspAction xml:id="i-4QrfSi9iKDJ7bLWgssonmU" type="transfer">
          <date when="2010-10-26"/>
        </correspAction>
        <correspAction xml:id="i-9ewbhTXpd99EwoS8qWSrDL" type="assigned"/>
        <correspContext corresp="i-9ewbhTXpd99EwoS8qWSrDL">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RsLqDkzKtra41ZzvH8C9Rg" type="motBody">
        <div xml:id="i-H57TGNwKLiDp45FLNqsjjN" type="motProposal" subtype="förslag">
          <head xml:id="i-AAz9nMBHE78pDsd8FoZ13L">
            Förslag till riksdagsbeslut
          </head>
          <list xml:id="i-JXkGosBDPcAdaTYSJraUSf" style="ol">
            <item xml:id="i-Ge2K3sd4JBG5LZtk1zehNr">
              Riksdagen tillkännager för regeringen som sin mening vad som
              anförs i motionen om att ett system med s.k. kilowattdagar ska
              införas för fisket på demersala arter i Östersjön.
            </item>
            <item xml:id="i-UbDb96c21UxGAkYfrL72az">
              Riksdagen tillkännager för regeringen som sin mening vad som
              anförs i motionen om att begränsa fiskeflottans kapacitet så att
              den bättre motsvarar de fiskmängder som kan fiskas upp med en
              långsiktigt hållbar förvaltning av fiskbestånden.
            </item>
            <item xml:id="i-N4Fz7CG4e1mu7KT8GmBMMd">
              Riksdagen tillkännager för regeringen som sin mening vad som
              anförs i motionen om att de för fisken viktigaste lekområdena
              ska stängas för allt fiske under hela lekperioderna.
            </item>
            <item xml:id="i-U5eCuN8Q3cSbTxEw1tbM9K">
              Riksdagen tillkännager för regeringen som sin mening vad som
              anförs i motionen om att de gemensamma EU-regler om ursprungsmärkning
              som finns ska efterlevas.
            </item>
            <item xml:id="i-bHsT3Dbntg1mDV4ZEky9N">
              Riksdagen tillkännager för regeringen som sin mening vad som
              anförs i motionen om att komplettera kraven på märkning med ett
              krav på att ange fiskens hotbild i det område där den fiskats.
            </item>
            <item xml:id="i-NjMNce6KeYqzTqeiDE7pdJ">
              Riksdagen tillkännager för regeringen som sin mening vad som
              anförs i motionen om att när man anpassar de fångade fiskmängderna
              är det viktigt att redskapen anpassas till ett mer uthålligt och
              i längden lönsamt fiske, dvs. de minsta fiskarna bör inte fastna
              i näten.
            </item>
            <item xml:id="i-Wv4vqd4zXPzDjCRDdaXPun">
              Riksdagen tillkännager för regeringen som sin mening vad som
              anförs i motionen om att bottentrålning ska klassas som miljöfarlig
              verksamhet och tillåtas endast efter en prövning av miljökonsekvenserna
              för aktuella områden.
            </item>
            <item xml:id="i-TETiBKYC8vUHHKm9QukVDN">
              Riksdagen tillkännager för regeringen som sin mening vad som
              anförs i motionen om att vidta åtgärder för att omhänderta torskrens
              på land.
            </item>
            <item xml:id="i-JEQr6LDxzVgCuwyiJ8Ajkv">
              Riksdagen tillkännager för regeringen som sin mening vad som
              anförs i motionen om att EU:s fiske i andra länders vatten måste
              följa FN:s jordbruks- och livsmedelsorganisations (FAO) uppförandekod
              för ansvarsfullt fiske.
            </item>
            <item xml:id="i-5TNZt5FsSukusZwKdHwxoU">
              Riksdagen tillkännager för regeringen som sin mening vad som
              anförs i motionen om att stärka det småskaliga fiskets villkor
              i Sverige.
            </item>
            <item xml:id="i-8JSdoVhJDRZG5wH2buheTa">
              Riksdagen tillkännager för regeringen som sin mening vad som
              anförs i motionen om att utveckla den svenska fiskförädlingsindustrin.
            </item>
          </list>
        </div>
        <div xml:id="i-X2rg7vaWHX5eqyPkCLsP3a" type="motContent">
          <head xml:id="i-Px24kUoerK12UAoy7h5N8" type="h1">
            Hållbart nyttjande av fiskeresurserna
          </head>
          <p xml:id="i-UYUqiyij1x3UMGdgpdvLmW">
            Havet har många användningsområden, där fisket kanske är det
            äldsta och viktigaste. Havsfisket är numera internationellt, vilket
            kräver internationella överenskommelser. Detta sker nu genom EU
            och inom FN-organet International Maritime Organization (IMO).
            Fisk bör i första hand fiskas för människoföda, fisket ska vara
            ekologiskt, och kustfisket ska bevaras. Det överfiske som skett
            på olika håll i världen är oroande. En kontroll av att fiskekvoter
            respekteras är svår att genomföra men krävs för att fiskekvoterna
            ska fungera. Ett för stort fiskuttag gynnar ingen, utan resulterar
            långsiktigt i att näringen dör ut. Därför behövs ibland fiskestopp
            för att olika fiskarter ska få tid att återhämta sig.
          </p>
          <p xml:id="i-Su4JjQe3n6DwzEuG28GffZ">
            Dagens fiskepolitik är problematisk på flera sätt. Bland annat
            slängs en stor del av den fisk som fångas överbord (oftast död)
            i stället för att landas. Tyvärr har EU misslyckats med att komma
            överens om att sänka fiskekvoterna till de nivåer som forskarna
            har förordat. Detta är ett misslyckande och ett måste att klara
            av för att vi ska kunna få ett hållbart fiske för framtiden.
          </p>
          <p xml:id="i-AjiKTpWA825SmZtVb8J63F">
            Ett system med s.k. kilowattdagar har nu införts i Västerhavet.
            Detta innebär att all fisk som fartyget fångar också får landas
            oavsett arttillhörighet. Motsvarande system bör också införas
            i Östersjön, inte minst för att anpassa fiskeflottans kapacitet
            till en långsiktigt hållbar förvaltning av fiskebestånden. Ett
            system med kilowattdagar lämpar sig bäst inom det s.k. demersala
            fisket, där fiskarna simmar mer blandat och där man får upp flera
            olika arter på samma gång.
          </p>
          <p xml:id="i-59Msd6GJBeAjAfHyKyH6K9">
            I oktober 2009 infördes överlåtbara fiskerättigheter i pelagiskt
            fiske, dvs fiske efter stimfiskar i öppet hav i både Östersjön
            och Västerhavet. Pelagiska arter är främst makrill, sill, skarpsill,
            blåvitling, tobis och vissa industriarter. För det pelagiska fisket
            är kvotsystem för varje specifik art ändamålsenligt. Införandet
            av överlåtelsebara fiskerättigheter i det pelagiska fisket är
            något som Kristdemokraterna länge har drivit.
          </p>
          <head xml:id="i-6n9rYVrdttJfyYmWXsiSes" type="h1">
            Torskfisket
          </head>
          <p xml:id="i-8KNQ6QUvaQcEZN7iwDbaqi">
            Torskfisket i Östersjön regleras både genom fångstkvoter och
            genom att begränsa antalet dagar då det är tillåtet att fiska
            med redskap som kan fånga torsk. Sedan 2008 har en nationell uppdelning
            av torskkvoterna i Östersjön gjorts mellan trålfiske och fiske
            med passiva redskap. Syftet med uppdelningen är att det garn-
            och krokfiske, som i allmänhet bedrivs med mindre fartyg, ska
            kunna bedrivas under hela året utan att drabbas av fiskestopp
            som följd av att kvoten har fiskats upp.
          </p>
          <p xml:id="i-LUXNL97967y6TzrToiX69R">
            Fiskeministrarna runt Östersjön skrev vid ett möte i Saltsjöbaden
            i oktober 2009 under en deklaration om fiskeriförvaltningen i
            Östersjön. Deklarationen ledde bland annat fram till att kommissionen
            under jordbruks- och fiskerådet i oktober 2009 fastställde att
            en plan för att eliminera utkasten i Östersjön fram till 2012
            skulle tas fram. Beslutet på rådet innebar också ett förbud mot
            utkast av fisk som är större än den minsta tillåtna landningsstorleken,
            s.k. uppgradering eller high-grading, i enlighet med vad som beslutades
            för Västerhavet 2009. Det är alltså förbjudet från och med den
            1 januari 2010 att kasta tillbaka torskar som är 38 cm eller större.
            Vidare beslutade rådet att förbättra selektionen i de trålredskap
            som fångar torsk genom att höja maskstorlekarna från 110 till
            120 mm samt att öka storleken på selektionsfönstret. Båda dessa
            åtgärder innebär bättre möjligheter för fisket att minska andelen
            utkast till en mycket marginell nivå. Dessa förändringar innebär
            viktiga framsteg i fiskepolitiken. Det borde dock inte heller
            vara tillåtet att kasta tillbaka torsk mindre än 38 cm eftersom
            den i allmänhet inte överlever infångandet (på grund av den snabba
            tryckförändringen när nätet dras upp). Ett system med kilowattda
            gar, där all fisk som fångas också får tas i land, är därför att
            föredra även i Östersjön när det gäller trålfisket efter demersala
            arter (dit torsk räknas).
          </p>
          <head xml:id="i-5k7tDG7ZnycQsYihKwCHqV" type="h1">
            Anpassa fiskeflottans kapacitet
          </head>
          <p xml:id="i-YSV1GZKLsVNYZ7CnQRopPs">
            För att förebygga otillåtet fiske är det önskvärt att begränsa
            fiskeflottans kapacitet så att den bättre motsvarar de fiskmängder
            som kan fiskas upp med en långsiktigt hållbar förvaltning av fiskbestånden.
          </p>
          <head xml:id="i-8xgAo8CDE2eETndc751YEL" type="h1">
            Fiskens lekområden
          </head>
          <p xml:id="i-L8kiDgU24YVSmYpmZatJfh">
            De viktigaste lekområdena utgör viktiga barnkammare för fiskarna.
            Genom att freda de viktigaste lekområdena gynnas yrkesfisket på
            sikt genom att fiskbestånden återhämtar sig snabbare. Undersökningar
            från USA indikerar att reservat där allt fiske är förbjudet fungerar
            som områden där fiskbestånden kan återhämta sig ostört och senare
            bidra till större fångster utanför de skyddade områdena. Studierna
            indikerar också att flera små reservat kan vara mycket effektiva.
            De för fisken viktigaste lekområdena bör därför stängas för allt
            fiske under hela lekperioderna. Det är viktigt att sådana reservat
            inrättas i samråd med fiskerinäringen och andra intressenter.
          </p>
          <head xml:id="i-4WwBCbGxyY4vMmQCwd8Q2k" type="h1">
            Konsumenternas betydelse
          </head>
          <p xml:id="i-YWQoCjPiosgkJ56kTjxHFr">
            Problemet med EU:s illa fungerande fiskepolitik har ältats i
            åratal men först de allra sista åren har man börjat ta steg i
            riktning mot en förbättrad situation. Att enbart förlita sig på
            politiska beslut kan därför innebära att problem inte blir lösta
            förrän det är för sent. Konsumenterna har därför en viktig roll.
            De gemensamma regler om ursprungsmärkning som finns måste efterlevas.
            På exempelvis all fisk som säljs i detaljhandeln inom EU ska det
            finnas information om namnet på fiskarten, fångstmetod och i vilket
            havsområde den fångats. Ofta följs inte dessa regler. Kraven på
            märkning bör dessutom kompletteras med ett krav på att ange fiskens
            hotbild i det område där den fiskats. Världsnaturfondens fiskguide
            kan här användas som förebild.
          </p>
          <head xml:id="i-9KN81aWvEUCj572qstRod5" type="h1">
            Hållbara fiskemetoder
          </head>
          <p xml:id="i-NpvdgVhRmjs2jMCpVLmtsd">
            Förutom att anpassa de fångade fiskmängderna är det viktigt att
            redskapen anpassas till ett mer uthålligt och i längden lönsamt
            fiske, dvs. de minsta fiskarna bör inte fastna i näten. Det är
            också viktigt att fiskemetoderna tar hänsyn till havets ekosystem.
            Bottentrålning orsakar stora skador på bottnarna. Det kan liknas
            vid en kalhuggning av havsbottnen, där de levande varelserna,
            oavsett art, obevekligt dras med i trålnäten. De tunga trålborden
            skapar dessutom djupa sår i bottnarna. Därför bör bottentrålning
            klassas som miljöfarlig verksamhet och först tillåtas efter en
            prövning av miljökonsekvenserna för aktuella områden. Åtgärderna
            för att hindra bifångst av tumlare är viktiga, därför bör yrkesfiskarna
            kompenseras för de extra kostnader som uppstår i samband med åtgärder
            för att förhindra bifångst av tumlare.
          </p>
          <head xml:id="i-AGuBegTxHfmWrETqxVg9pq" type="h1">
            Fiskets påverkan på miljösituationen i Östersjön
          </head>
          <p xml:id="i-H61NxzzSW4UQzD7VraebsL">
            Yrkesfiskets borttransport av giftigt dioxin ur ekosystemet,
            via fångst av strömming och skarpsill, är betydande. Bara de svenska
            landningarna av dessa fiskarter motsvarar nära halva dioxintillförseln
            till egentliga Östersjön.
          </p>
          <p xml:id="i-K8Ad1mYh7A5HaMd22QxStu">
            När det gäller närsalter, kväve och fosfor, kan det få en effekt
            på övergödningen om man slutar att slänga tillbaka torskrens i
            havet. Närsaltsinnehållet i torskrens är betydande. Kostnaden
            för att rena motsvarande mängd kväve och fosfor genom åtgärder
            på land beräknas vara knappt 20 miljoner kronor för kvävet och
            knappt 90 miljoner för fosforn, givet 2007 års fångstnivå i hela
            Östersjön. Det är troligt att kompensationen till fiskare och
            övriga kostnader för att omhänderta och destruera torskrens skulle
            bli väsentligt lägre. Därför bör åtgärder vidtas för att omhänderta
            torskrens på land.
          </p>
          <head xml:id="i-TA4U1wg5r4EdYzpEy923r" type="h1">
            Fiske i främmande vatten
          </head>
          <p xml:id="i-HB985TK6zcsPzZcPhTSMET">
            EU:s medlemsländer fiskar också i andra länders fiskevatten främst
            utvecklingsländer genom överenskommelser som förhandlas fram genom
            EU. Tyvärr medför det industriella fisket i flera fall att fisket
            närmare kusten avsevärt försämras, vilket försämrar eller helt
            utraderar möjligheterna till ett lönsamt lokalt fiske för lokalbefolkningen.
          </p>
          <p xml:id="i-Y9TtCbGgvk4nMnmAUfE7iw">
            EU:s fiskeavtal med tredjeland bör renodlas till överenskommelser
            om tillträde till fiskeresurserna i enlighet med havsrätten och
            FAO:s uppförandekod för ansvarsfullt fiske. Detta innebär hänsyn
            till lokalbefolkningens möjligheter att försörja sig genom fiske.
            Vidare bör framtida fiskeriavtal endast ske på verkliga överskottsresurser.
            Det är också viktigt att befintliga subventioner av fjärrfisket
            avvecklas, att konsekvensbeskrivningar görs när nya avtal skall
            ingås och att avtalens efterlevnad och uppföljning förbättras.
          </p>
          <head xml:id="i-6i1B41SSiVWkNJVr1bPtBn" type="h1">
            Stärk det småskaliga fisket
          </head>
          <p xml:id="i-FdmAQW7FWpkKodRAeAQWqo">
            En levande skärgård innebär att det måste göras en tydlig prioritering
            mellan olika intressenter när det gäller tillträde till begränsade
            fiskeresurser. Småskaliga yrkesfiskare som försörjer sig själva
            och sina familjer bör prioriteras framför fritidsfisket. Det är
            viktigt med regelverk som innebär rimliga arbetsvillkor för de
            småskaliga yrkesfiskarna, exempelvis möjligheter att låta ersättare
            vittja garn när fiskaren själv blir sjuk. Det är därför viktigt
            att uttala en tydlig politisk vilja att stärka det småskaliga
            yrkesfiskets ställning i Sverige.
          </p>
          <head xml:id="i-V3e8wvudY7tX6hBkwGxQNJ" type="h1">
            Fiskförädling
          </head>
          <p xml:id="i-NCiLqmcrGbtYtgYQuvgip8">
            Den svenska fiskförädlingsindustrin är beroende av både mindre
            och större företag. De mindre förädlingsindustrierna bevarar den
            svenska kustbygden levande och främjar det småskaliga fiskets
            fortbestånd. För många småföretagare är det svårt att känna till
            och efterleva ett alltför omfattande regelverk. Därför bör en
            sådan företagare vid första kontakt med myndighet i samband med
            start av verksamhet kunna få upplysning om samtliga tillstånd
            och avgifter som behövs för verksamheten, även om någon del tillhör
            någon annan myndighet. Det råder även ett behov av yrkesutbildad
            personal inom fiskberedningsindustrin. I och med regeringens beslut
            att införa lärlingsutbildningar har möjligheterna till sådan yrkesutbildning
            förbättrats.
          </p>
        </div>
        <div xml:id="i-biryXWaPRTShXDapgrDa8" type="signatureBlock">
          <list xml:id="i-DohnRUoJkyq7QMupiAGaor">
            <item xml:id="i-78bGbH19ZybYJXSgoNDJeH" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
