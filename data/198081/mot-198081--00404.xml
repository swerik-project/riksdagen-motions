<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00404">
  <teiHeader>
    <fileDesc>
      <titleStmt>
        <title>om JO-ämbetets framtida ställning</title>
        <author>av Olle Wästberg i Stockholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om JO-ämbetets framtida ställning</title>
          <idno type="rdwebb">G402404</idno>
          <rs type="number">404</rs>
          <ref type="dokument_url_text">http://data.riksdagen.se/dokument/G402404/text</ref>
          <ref type="dokument_url_html">http://data.riksdagen.se/dokument/G402404</ref>
          <ref type="dokumentstatus_url_xml">http://data.riksdagen.se/dokumentstatus/G402404</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Nc7Pi4CxrPaJswNC5hQu6</idno>
            <name>OLLE WÄSTBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JCyfLUtQCWmsYe5z2e8m81" type="signed"/>
        <correspContext corresp="i-JCyfLUtQCWmsYe5z2e8m81">
          <note type="signatory" corresp="i-8Nc7Pi4CxrPaJswNC5hQu6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__404/mot_198081__404-001.pdf"/>
      <fw xml:id="i-ST5HcofHTppY1PBdSkhamr">
        Motion 1980/81:404
      </fw>
      <div xml:id="i-A8RtbTfVrEJ3HhnnJ8avAJ" type="motHeader">
        <div xml:id="i-EUpwv1DhGZyyYeHLqgbni" type="motTitle"/>
        <div xml:id="i-2BThZSDd9E67aRDDJSJ4do" type="motSubmissionInfo"/>
      </div>
      <div xml:id="i-3ajSVMbXkKAGVcMiQgHGik" type="motBody">
        <div xml:id="i-6uSRD7YBaqJ1by7RJTt8Yd">
          <p xml:id="i-Q2hTEBmQP66aNZhCQRBJvc">
            14
          </p>
          <p xml:id="i-X84uPZ8abah45AK5zBSwzk">
            av Olle Wästberg i Stockholm om JO-ämbetets framtida ställning
          </p>
          <p xml:id="i-4yfyrC8HUvFuo79mbGJ9dR">
            JO-ämbetets ställning som den enskildes företrädare gentemot
            byråkrati och överhet har uppenbarligen försvagats. Allt fler
            tycks ha gjort erfaren- heten att det är meningslöst att vända
            sig till JO. Skälen till detta är flera:
          </p>
          <p xml:id="i-SpJaoXPJe8y6JDAVufSXn4">
            o Ämbetet har blivit allt mindre personligt. Sammanslagningen
            av de gamla JO- och MO-ämbetena ledde till bildandet av ett mindre
            ämbetsverk. Få torde i dag kunna säga namnet på justitieombudsmannen,
            något som fram till den siste ensamme justitieombudsmannen, Alfred
            Bexelius, torde ha varit långt vanligare. Oo Den möjlighet som
            på 1960-talet infördes för JO att avskriva ärenden tycks användas
            i större utsträckning än vad som från början förutsat- tes; Oo
            I och med att tjänstefelsbrottet försvann 1976 minskade också
            JO:s möjligheter att åtala. JO har också själv valt att i ytterst
            liten utsträckning väcka åtal. Av de 3 000 klagomål som JO avgjorde
            under verksamhetsåret 1979/80 valde JO att åtala endast i tre
            fall. Endast i tre fall anmäldes tjänsteman till disciplinär åtgärd
            av JO. o Omvandlingen av JO-ämbetet till ett ämbetsverk medför
            också att posten som JO — och främst biträdande JO — numera inte
            alltid är en ”slutpost”, utan en person kan från JO-ämbetet befordras
            till andra tjänster som anses högre. Detta kan minska ämbetets
            integritet. Posten tycks ha blivit mindre lockande än tidigare.
            Det har vid några val varit svårigheter att finna lämpliga kandidater.
          </p>
          <p xml:id="i-RjAVUG2siR7jVYDjfRQkwx">
            Ett annat tecken på att en JO-anmälan numera inte upplevs ha
            samma betydelse som tidigare är att antalet klagomål till JO under
            ett decennium varit så gott som konstant. Detta trots en betydande
            tillväxt i offentlig administration. Det har också hänt att JO:s
            kritiska uttalanden mot myndigheter lett till att dessa svarat
            att de vidhåller sin uppfattning och inte ämnar rätta sig efter
            JO:s uttalande. Också detta är ett tecken på JO:s minskande auktoritet.
            JO verkar f. n. så gott som uteslutande genom att göra uttalanden,
            vilka inte har någon rättslig betydelse utan bara kan ha indirekt
            verkan. De myndigheter och tjänstemän som berörs av uttalandena
            antas sålunda ta intryck av dem och i sin fortsatta tjänsteutövning
            följa den rättstillämpning JO rekommenderat eller i övrigt förfara
            såsom han förordat. Om JO:s anseende bland allmänheten skall kunna
            återupprättas och förstärkas, torde
          </p>
          <pb facs="riksdagen-motions-pdf/data/198081/mot_198081__404/mot_198081__404-002.pdf"/>
          <fw xml:id="i-PZgjuGhodg62tmyVed74Mh">
            Mot. 1980/81:404 15
          </fw>
          <p xml:id="i-Mt6gm4for7hVpdDc96CpEX">
            det vara nödvändigt att på olika sätt bygga ut JO:s möjligheter
            att gripa in. Frågan om verkan av tjänsteansvarsreformen och om
            eventuella åtgärder på detta område utreds f. n. av en särskild
            kommitté. Det synes emellertid knappast troligt att resultatet
            av detta utredningsarbete kommer att mera väsentligt förbättra
            JO:s ställning. Att återgå till det gamla systemet med ett allt
            omfattande tjänsteansvar kommer sannolikt inte att visa sig möjligt
            eller önskvärt. Helt nya vägar måste beträdas. Nuvarande JO, Per
            Erik Nilsson, höll i oktober 1980 inför den internationella ombudsmannakonferensen
            i Israel ett anförande där han skisserar olika sätt att utveckla
            ombudsmannainstitutionen. Även om förslagen är allmänt hållna,
            torde de vara tillämpbara även på svenska förhållanden. De förslag
            som där förs fram är bl. a. följande:
          </p>
          <p xml:id="i-QJiY5zk8MSSTPyG49LC8Ej">
            1. Ombudsmannen bör ha en möjlighet att få en myndighets beslut
            överprövat i en domstol i högre instans genom något särskilt rättsmedel,
            förutsatt att partens egen besvärstid löpt ut och det inte finns
            något annat enskilt intresse som kan skadas om saken tas upp igen.
            2. Ombudsmannen bör få möjlighet att medverka till att en enskild
            som lidit skada genom en myndighets fel kan få ersättning. Tillämpat
            på svenska förhållanden skulle det närmast vara fråga om att ge
            ombudsmannen särskilda uppgifter i skadeståndslagen. JO skulle
            kunna få föra talan om ersättning till skadelidande enskild i
            fall då JO konstaterat att myndighet gjort det fel som föranlett
            skadan. Denna funktion fanns tidigare i viss omfattning, när JO
            förde ansvarstalan mot en felande tjänsteman. Man brukade då bereda
            den skadelidande enskilde tillfälle att i brottmålet få föra skadeståndstalan
            mot tjänstemannen. I och med att skadeståndsansvaret i realiteten
            flyttats över på staten, i något fall kommunen, har hela denna
            form för medverkan från JO:s sida bortfallit. JO:s roll som den
            enskildes företrädare har därmed avsevärt försvagats. 3. Ombudsmannen
            skulle få rätt att avfordra en kritiserad myndighet ett formellt
            besked om vad denna gjort i anledning av kritiken. Skulle svaret
            vara otillfredsställande, skulle JO kunna föra saken vidare till
            regeringen. Uppenbarligen måste JO i ett sådant läge också få
            ta upp frågan genom en fastställelsetalan inför domstol, om det
            ämne som är berört är av det slaget att det hör till förvaltningsdomstolarnas
            och ej regeringens jurisdiktion. Institut av denna art är välkända
            i anglosachsisk rätt, men det är inte svårt att finna förebilder
            också här. 4. Ombudsmannen bör vidare ha befogenhet att förordna
            att verkställig- heten av något som anmälts till JO avbryts i
            avvaktan på att JO hinner undersöka saken.
          </p>
          <p xml:id="i-N4i3y5J3s1TwHtiGdL1C95">
            Det är exempel på sådana åtgärder som nuvarande JO själv anser
            det lämpligt att utrusta JO med. En närmare utredning skulle säkerligen
            visa att också andra medel kan läggas i JO:s hand. Av vikt är
            att JO genom att få
          </p>
          <pb facs="riksdagen-motions-pdf/data/198081/mot_198081__404/mot_198081__404-003.pdf"/>
          <fw xml:id="i-8Z7ePBwJyp5RatUpWCrdQg">
            Mot. 1980/81:404 16
          </fw>
          <p xml:id="i-4JvpdCoRimrGJdqKog1PcQ">
            maktmedel av detta slag knyts fastare till förvaltningen och
            rättsväsendet i övrigt. Hans uttalanden och ståndpunkter kan då
            direkt konfronteras med de vanliga organen i rättslivet. JO:s
            uttalanden skulle inte längre bli endast meningsyttringar. Vid
            de två senaste riksmötena har riksdagen avslagit olika motioner,
            med liknande syften som denna motion, dvs. om en översyn av JO-ämbetet.
            Avslaget har motiverats med hänvisning till den pågående utredningen
            om tjänsteansvaret. Som framgår av vad som förut sagts kan de
            problem som f.n. finns kring JO-institutionen inte antas bli lösta
            genom ändringar i tjänsteansvarsreglerna. Det gäller mycket mera
            vittgående reformbehov. Det är också bråttom. Riksdagen kan icke
            fortsätta att skjuta frågan från sig. JO är riksdagens institution,
            för vilken riksdagen bär ansvaret. Mot denna bakgrund finns det
            anledning för riksdagen både att undersöka allmänhetens attityd
            till JO och att åter se över JO-ämbetets funktion. En sådan översyn
            bör rimligen göras av riksdagen själv, eftersom JO inte är underställd
            regeringen. Med hänvisning till det ovan anförda hemställs att
            riksdagen beslutar uppdra åt talmanskonferensen att tillsätta
            en utredning om JO-ämbetets framtida roll och organisation.
          </p>
          <p xml:id="i-6r5W7ZCUUvRe28kwkayAXB">
            Stockholm den 21 januari 1981
          </p>
          <p xml:id="i-E2mzcHT3iFLph98shF9CHz">
            OLLE WÄSTBERG (fp) i Stockholm
          </p>
          <p xml:id="i-Lv1qEMwCMmmDeFHcXWC8J7">
            GOTAB 66272 Stockholm 1981
          </p>
        </div>
      </div>
    </body>
  </text>
</TEI>
