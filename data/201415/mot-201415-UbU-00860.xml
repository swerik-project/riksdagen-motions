<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UbU-00860">
  <teiHeader>
    <fileDesc>
      <titleStmt>
        <title>Klassikerlista i skolan</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:860 av Lars-Axel Nordell (KD)</title>
          <idno type="rdwebb">H202860</idno>
          <rs type="number">860</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H202860/text</ref>
          <ref type="dokument_url_html">http://data.riksdagen.se/dokument/H202860</ref>
          <ref type="dokumentstatus_url_xml">http://data.riksdagen.se/dokumentstatus/H202860</ref>
          <ref type="docx">http://data.riksdagen.se/fil/5794E164-C2E7-42BD-92F7-B3DA52D96197</ref>
          <ref type="pdf">http://data.riksdagen.se/fil/0627DD88-4CD0-4EAC-B7DE-5AC16A377AF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-mHv8iScgTAaGG1xeztHgF" type="signed"/>
        <correspContext corresp="i-mHv8iScgTAaGG1xeztHgF">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction type="submitted" xml:id="i-8e8WCVBuqzv54bqaEnCE9k">
          <date when="2014-11-06"/>
          <time when="15:14:29"/>
        </correspAction>
        <correspAction type="referred" xml:id="i-4o97E1zhBtAWoA8VrkG7Cr">
          <date when="2014-11-12"/>
        </correspAction>
        <correspAction type="assigned" xml:id="i-4Kfr67VcNdVHNTctPWQZa3">
          <date when="2016-05-11"/>
          <time when="13:33:53"/>
        </correspAction>
        <correspContext corresp="i-4Kfr67VcNdVHNTctPWQZa3">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-2TRuLyTbsVTaDXFYwawC9g"/>
        <correspContext corresp="i-2TRuLyTbsVTaDXFYwawC9g">
          <ref type="uppgift">2014/15:UbU9</ref>
          <ref type="ref_dok_id">H201UbU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU9</ref>
          <ref type="ref_dok_titel">Grundskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:860 av Lars-Axel Nordell (KD) Klassikerlista i skolan</div>
      </div>
      <div type="motBody">
        <div type="motProposal" subtype="förslag">
          <head xml:id="i-CAzmkYPx3bK2iZ2NSFP1sJ">
            Förslag till riksdagsbeslut
          </head>
          <list style="ol">
            <item xml:id="i-LtZ1ru942uSbTqnvDFz3Dn">
              Riksdagen tillkännager för regeringen som sin mening vad som
              anförs i motionen om att inrätta en klassikerlista med böcker,
              filmer, pjäser och musik som alla svenska elever ska ha tagit
              del av när de lämnar skolan.
            </item>
          </list>
        </div>
        <div type="motContent">
          <head type="h1" xml:id="i-GNqRVLxR8mQC3dLrAnWBhF">
            Motivering
          </head>
          <p xml:id="i-AaEZnsNyMW3rXxhmA6ZsjM">
            God läsförståelse är nyckeln till framgång i de flesta av skolans
            ämnen och grunden för ett livslångt lärande och ett aktivt liv
            som samhällsmedborgare. Därför är det oroande att de senaste internationella
            kunskapsmätningarna visar att den nedåtgående trenden vad gäller
            svenska elevers läsförståelse fortsätter. Att behärska det svenska
            språket är en nyckel för framgång i samhället. För ett barn som
            växer upp i ett hem utan böcker, eller där man inte talar svenska
            i hemmet, är det särskilt viktigt att skolan stimulerar och uppmuntrar
            läsning.
          </p>
          <p xml:id="i-NJNWNR4asuBDtBCSGRDJZU">
            Under ett antal år har inriktningen på undervisningen varit att
            det viktigaste är att barnen läser, inte vad de läser. I ett avseende
            är det sant, det är viktigt för barns läsutveckling att stimulera
            all läsning, att inspirera och sporra lusten att läsa. Men denna
            inställning riskerar samtidigt att leda till att eleverna inte
            kommer i kontakt med litteraturhistoriens stora namn och den kulturella
            referensram som många klassiska verk bidrar till. Därmed förlorar
            de viktig vägledning in i en litterär värld som kan berika livet
            och utveckla deras egen utveckling och språkliga förmåga. På ett
            samhälleligt plan riskerar det leda till språklig utarmning, historielöshet
            och förlorad kunskap om vårt kulturarv. I förlängningen undermineras
            den styrka som finns i att ha en gemensam och sammanhängande kulturell
            identitet.
          </p>
          <p xml:id="i-DZ8k39xhYsRUYE1RawJGMB">
            En bärande tanke i folkbildningstraditionen är också att även
            de mindre privilegierade genom att erövra kunskap kan lyfta sig
            själva och forma ett bättre liv. Om skolan överger denna tanke
            nyttjar vi inte skolan som en institution för ökad samhällsgemenskap,
            integration, jämlikhet och mer lika livschanser. Om inte skolan
            generellt erbjuder vägledning in i kulturen och litteraturhistorien
            så blir det ett privilegium för dem som får detta med sig hemifrån
            eller vars föräldrar medvetet valt en skola där detta är ett inslag.
          </p>
          <p xml:id="i-4CWns9mR6t4NoZK9BiZ1D5">
            I en tid av mångfald och alltmer individualiserad mediakonsumtion
            ökar också behovet av gemensamma referenspunkter. Den vunna friheten
            att konsumera kultur och litteratur efter eget intresse är visserligen
            högst önskvärd, men leder samtidigt till att fundamentala insikter
            om det egna samhällets historia och kulturella bakgrund riskerar
            att gå förlorad.
          </p>
          <p xml:id="i-XK4NBqBfFhoxi2XpByS2pn">
            Jag anser mot denna bakgrund att det nu är tid att införa en
            klassikerlista, en lista med kulturella och litterära verk – romaner,
            noveller, essäer, sagor, dikter – men också filmer, pjäser, konstverk
            och musik, som alla elever bör komma i kontakt med och ta del
            av under sin skolgång. En lista bör gälla för grundskolan, där
            varje årskurs har sina obligatoriska och därutöver rekommenderade
            verk. För gymnasieskolan bör listans rekommenderade verk vara
            olika beroende på vilket program eleven har valt, men med en gemensam
            bas av obligatoriska verk för varje gymnasieår.
          </p>
          <p xml:id="i-257uqrT6em1MQ7c6Zq52eq">
            Formerna för urvalsprocessen bör utredas vidare, men den skall
            sträva mot att vara öppen så att många enskilda och organisationer
            kan bidra. En rimlig ordning vore att Skolverket har huvudansvaret
            men där de litteraturhistoriska och idéhistoriska institutionerna
            vid våra universitet involveras och tillåts spela en stor roll.
            Svenska Akademien bör vara involverad likväl. Detta bör ges regeringen
            tillkänna.
          </p>
        </div>
        <div type="motSignatures">
          <list>
            <item xml:id="i-EvbaQWoqnJYPWzp7xh2KH5" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
