<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01009">
  <teiHeader>
    <fileDesc>
      <titleStmt>
        <title>Trädgårdsnäringens konkurrenskraft</title>
        <author>Lars Svensson och Owe Andréasson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trädgårdsnäringens konkurrenskraft</title>
          <idno type="rdwebb">G6021009</idno>
          <rs type="number">1009</rs>
          <ref type="dokument_url_text">http://data.riksdagen.se/dokument/G6021009/text</ref>
          <ref type="dokument_url_html">http://data.riksdagen.se/dokument/G6021009</ref>
          <ref type="dokumentstatus_url_xml">http://data.riksdagen.se/dokumentstatus/G6021009</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JuPYS6h6faTfi7CAuBtsu5</idno>
            <name>LARS SVENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Rb9LcfDrAi5Y6rVKoFXtAg</idno>
            <name>OWE ANDRÉASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WPPcvCjMmTTTQ1LkqS4Snv" type="signed"/>
        <correspContext corresp="i-WPPcvCjMmTTTQ1LkqS4Snv">
          <note type="signatory" corresp="i-JuPYS6h6faTfi7CAuBtsu5"/>
          <note type="signatory" corresp="i-Rb9LcfDrAi5Y6rVKoFXtAg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1009/mot_198283__1009-001.pdf"/>
      <fw xml:id="i-TdvvW5Kwm9XmdwZ1qLt1rg">
        Motion 1982/83: 1009
      </fw>
      <div type="motHeader" xml:id="i-LgPFheQEZYRkD3RXj3nmt3">
        <div type="motTitle" xml:id="i-BxZygdxppruz5minEBMkne"/>
        <div type="motSubmissionInfo" xml:id="i-UXGzi1LfARFHVnqBPd62XQ"/>
      </div>
      <div type="motBody" xml:id="i-HpA8GtDHn1swpniVjnNU8U">
        <div xml:id="i-5oNG93WB3s5U5thwW1LrfR">
          <p xml:id="i-N7uzSokMkaUVVYpRdQTKDt">
            Lars Svensson och Owe Andréasson Trädgårdsnäringens konkurrenskraft
          </p>
          <p xml:id="i-DMJcgCMRpR2zErX4wzEKYG">
            Till vårt land sker en marknadsstörande och dumpingbetonad import
            av bl. a. fruktträd och andra vedartade plantskolealster. Ofta
            utgör också denna import incitament för en icke seriös handel
            med växter. Denna riktar sig i första hand till hemträdgårdar
            och andra konsumentgrupper med ett begränsat kunnande om vilka
            krav som i olika hänseenden kan ställas på växterna. Genom att
            denna ofta tillfälliga och ambulerande handel står utanför den
            av riksdagen beslutade obligatoriska plantskolekontrollen skapas
            ett ytterligare mycket besvärande konkurrenstryck på den inhemska
            plantskoleproduktionen. Lågprisimporten riskerar därmed att allvarligt
            skada en av de mera arbetsintensiva branscherna inom trädgårdsnäringen.
            Det skulle innebära att den ur arbetslöshetssynpunkt — både totalt
            och säsongsmässigt — hårt ansatta trädgårdsnäringen ytterligare
            kommer att drabbas. Den här berörda lågprisimporten har redan
            tidigare uppmärksammats utan att några konkreta åtgärder vidtagits.
            Det skedde bl. a. samtidigt med att riksdagen år 1979 behandlade
            proposition 1978/79:136 om ändrad tulltaxa. Skatteutskottet skrev
            då i sitt enhälliga yttrande 1978/79:47 bl. a. följande: ”Utskottet
            är medvetetet om att det förekommer en besvärande lågprisim- port
            på detta område som på sikt skulle kunna äventyra den inhemska
            plantskoleverksamhetens fortsatta existens. Enligt utskottets
            mening skulle den föreslagna höjningen inte räcka till för att
            möta denna import utan i stället bör andra vägar prövas i sådant
            sammanhang. Till denna fråga återkommer utskottet i det följande
            med anledning av ett annat yrkande i samma motion.” Därvidlag
            skrev utskottet: ”Motionärerna anser att trädgårdsnäringsutredningen
            bör få i uppdrag att omgående utarbeta förslag till åtgärder mot
            sådan lågprisimport som blir särskilt besvärande genom övergången
            till värdetullar. De anser vidare att förslag bör utarbetas snabbt
            och fastställas av regeringen så att det vid behov kan tillämpas
            redan under nästa års produktionssäsong. Utskottet delar motionärernas
            uppfattning och tillstyrker således bifall till yrkandet 6 i motionen
            2473.” Trädgårdsnäringsutredningen framlade i en promemoria den
            18 december 1979 förslag till skyddsåtgärder mot lågprisimport
            av trädgårdsprodukter. Utredningen fann att situationen var sådan
            som skatteutskottet redovisat. I övrigt framhölls i promemorian
            bl. a.: ”Utredningen är helt införstådd med att dessa prisdifferenser
            mellan importerad och inhemsk vara på sikt utgör ett allvarligt
            problem för den svenska fruktträdsproduktionens fortbestånd.
          </p>
          <pb facs="riksdagen-motions-pdf/data/198283/mot_198283__1009/mot_198283__1009-002.pdf"/>
          <fw xml:id="i-WFJfpRDZC1wSGaQfpn6bWg">
            Mot. 1982/83:1009 7
          </fw>
          <p xml:id="i-V9CXbiwN6hk18ybeLKfncE">
            Utredningen är medveten om att det finns betydande värden i en
            bestående svensk fruktträdsproduktion.” När det gäller fruktträd
            ansåg trädgårdsnäringsutredningen att bästa vägen att möta lågprisimport
            skulle vara att införa importminimipriser. Lågprisskyddet har
            dock hittills begränsats till färskpotatis, matlök, gurka och
            tomat. I den propositionen där lågprisskydd föreslogs för gurka
            och tomat (1979/80:175) framhölls dock, att det kan ”finnas skäl
            att för olika produkter på trädgårdsområdet närmare följa utvecklingen
            av importen, bl. a. för att kunna bedöma verkningarna av de nya
            värdetullarna och för att få bättre underlag att pröva behovet
            av åtgärder i situationer med onormalt låg prissättning av importvaror”.
            Det får ankomma på regeringen att ge berörda myndigheter i uppdrag
            att bevaka importutvecklingen i sådana fall. Detta kan avse såväl
            de produkter beträffande vilka trädgårdsnäringsutred- ningen föreslagit
            särskilda åtgärder som andra produkter där det finns anledning
            att följa importutvecklingen. Trots att marknadsstörande lågprisimport
            förekommit under senare år har dock inga konkreta åtgärder vidtagits.
            Följden har blivit att svenskodlade trädgårdsprodukter utkonkurrerats
            av importerade varor. Det har medfört att flera trädgårdsföretag
            nedlagts under senare år. Antalet frilandsföretag med trädgårdsproduktion
            har gått ned från 4 529 år 1976 till 3 961 år 1981. Antalet växthusföretag
            har under samma tid minskat från 2 601 till 1 854. Detta avspeglar
            trädgårdsnäringens svåra ekonomiska situation. Det visar också
            angelägenheten av att åtgärder vidtas för att stärka näringens
            konkurrenskraft. Regeringen har ju också aviserat att en proposition
            i detta syfte skall framläggas i vår. Denna bör då även beakta
            de problem som aktualiserats i denna motion. Under hänvisning
            till det ovan anförda hemställs att riksdagen beslutar att som
            sin mening ge regeringen till känna vad som i motionen anförts
            för att stärka trädgårdsnäringens konkurrenskraft.
          </p>
          <p xml:id="i-39Js6DiCbHGsVRFaESTqJf" type="date">
            Stockholm den 21 januari 1983
          </p>
          <p xml:id="i-14AKEHcnxGNPshL26F3hVt">
            LARS SVENSSON (s) OWE ANDRÉASSON (s)
          </p>
        </div>
      </div>
    </body>
  </text>
</TEI>
