<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--fk--00168">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__168/mot_1960__fk__168-001.pdf"/>
      <fw xml:id="i-KetCJzDUnVCghdNLo4WcRs">
        8 Motioner i Första kammaren, nr 168 år 1960
      </fw>
      <div xml:id="i-SE9hxi3kUs884WaLvuNHKK" type="motHeader">
        <div xml:id="i-4XdCCvhojEC1rshavZH9W2" type="motTitle"/>
        <div xml:id="i-QzJDC1HiL9x24xUFnMLv3h" type="motSubmissionInfo"/>
      </div>
      <div xml:id="i-U1zfHRffGWyXUhSLY9EQhZ" type="motBody">
        <div xml:id="i-RY2hHZbmnmDz3dMHPcw65k">
          <p xml:id="i-HhzdcbtLUW5eLK2GYdgHtG">
            Nr 168
          </p>
          <p xml:id="i-3wwVMsZXeNzgYFRJ8d4obx">
            Av herr Anderson, Carl Albert, m. fl., om personlig professur
            för docenten 8. U. Palme.
          </p>
          <p xml:id="i-EXg8NMLBUUV29n63mFvkWh">
            Vid 1943 års riksdag motionerade herrar Thorvald Ekdahl, Sigvard
            Cruse, Ernst Eriksson i Stockholm, Folke Kyling, Sam. B. Norup,
            Gunnar Sundqvist och Wald. Svensson (AK nr 224) samt herrar Bertil
            Ohlin, Ruben Wagnsson och Axel Strand (FK nr 144) om utredningsskrivelse
            rörande förstärkning av akademisk forskning och undervisning om
            sam- tida svenska samhällsförhållanden, i synnerhet de svenska
            folkrörelserna. Motionärerna framhöll bl. a. att ”ett närmare
            utforskande av folkrörelser- na skulle fylla en betydande lucka
            i vår historiska kunskap”. Motionen be- handlades i tillfälligt
            utskott, som kunde stödja sina överväganden på flera remissyttranden.
            Bland dessa remissyttranden kan särskilt framhävas ett uttalande
            av humanistiska fakulteten vid Stockholms högskola: ”Att ska-
            pa en fristående undervisning rörande folkrörelserna vore liktydigt
            med att upprätta en lärostol i modern politisk historia.” Utskottet
            tillstyrkte bifall till motionerna, och riksdagen beslöt i enlighet
            med detta (skrivelse nr 701/1943). Genom de utredningar om den
            akademiska forskningen och undervis- ningen, som tillsattes efter
            världskrigets slut, tillmötesgick Kungl. Maj:t det i utredningsskrivelsen
            uttalade önskemålet. Frågan behandlades av 1945 års universitetsberedning
            (SOU 1946:81) samt av socialvetenskap- liga forskningskommittén
            (SOU 1946: 74). Universitetsberedningen stan- nade vid att icke
            vilja förorda en uppdelning av ämnet historia. Under ären- dets
            behandling hade dock förslag framförts om en särskild professur
            i nyaste tidens historia (professor E. Hjärne), i samtidshistoria
            (professor E. Lönnroth) och om regelbunden undervisning i modern
            historia (pro- fessor S. Bolin). Universitetsberedningen påpekade
            vidare att det från sam- hällsvetenskapliga utgångspunkter vore
            önskvärt med speciell forskning och undervisning i modern historia,
            företrädd av specialprofessurer, men i det ärendet hänvisades
            till socialvetenskapliga forskningskommittén. Socialvetenskapliga
            forskningskommittén tog 1943 års motioner till ut- gångspunkt.
            Forskningskommittén påpekade att man inte av den socio- logiska
            forskningen kunde vänta framställningar rörande folkrörelserna
            i deras helhet, avsedda att skildra deras utveckling och ställning
            i samhället över huvud. ”Vad som enligt vår mening bäst skulle
            tillgodose riksdags- skrivelsens syften vore”, skriver forskningskommittén,
            ”vilket också an- tydes i det av Stockholms högskolas humanistiska
            avdelning avgivna re-
          </p>
          <pb facs="riksdagen-motions-pdf/data/1960/mot_1960__fk__168/mot_1960__fk__168-002.pdf"/>
          <fw xml:id="i-GSKEatLv8WDikhygTLmMPe">
            Motioner i Första kammaren, nr 168 år 1960 9
          </fw>
          <p xml:id="i-LyB3nbJLVPv7yE3ufYgXD2">
            missyttrandet, att en eller flera professurer inrättades i modern
            historia, kanske närmare bestämt professurer i modern social och
            politisk historia.” Forskningskommittén förklarade sig anse sådana
            professurer önskvärda, ja behövliga. Endast på grund av fackhistorikernas
            ovilja mot en uppdel- ning av ämnet historia avstod forskningskommittén
            från att framlägga förslag om inrättandet av dessa professurer.
            ”En möjlighet vore dock att inrätta en professur i detta ämne
            med väsentligen karaktär av forsknings- professur”, anförde forskningskommittén
            till slut. ”Vi vilja rekommendera en sådan lösning men ha, då
            ifrågavarande forskningsprofessur torde böra bli en personlig
            professur, icke ansett oss kunna framföra något förslag härom.”
            Universitetskanslern tog i sitt yttrande över universitetsberedningens
            och socialvetenskapliga forskningskommitténs betänkanden fasta
            på för- slaget om nya tjänster i nyaste tidens historia. Han skriver
            sålunda: ”Då behovet av akademisk forskning och undervisning i
            modern historia synes mig väldokumenterat, vill jag förorda, att
            en tredje professur i historia inrättas såväl i Uppsala som i
            Lund, men att denna professur får karak- tären av en specialprofessur
            i nyaste tidens historia.” Också ecklesiastikministern uttalade,
            i Kungl. Maj:ts proposition nr 272/1947, att en differentiering
            av ämnet historia vore ett angeläget krav. Därvid borde den moderna
            historien tillgodoses. Han anslöt sig i princip till universitetskanslerns
            förslag om en specialprofessur vid vartdera av universiteten i
            Uppsala och Lund. Dessa professurer borde bestämmas till att avse
            modern politisk och social historia. Statsrådet uttalade vidare:
            ”På grund av önskvärdheten av att tillgången till kompetenta sökande
            till dessa professurer säkerställes anser jag, att de icke böra
            inrättas omedel- bart men att principbeslut nu bör fattas om deras
            upprättande vid tidpunkt som framdeles bestämmes.” Detta förslag
            mötte vid utskottsbehandlingen inga invändningar, och det bifölls
            av riksdagen. Den 26 juli 1947 utfärdades kungl. brev om det i
            princip fattade beslutet om särskilda professurer i modern politisk
            och social historia. Sedan dess har tolv år gått, och riksdagens
            1947 fattade beslut har icke fullföljts. Uppsala universitet har
            visserligen alltsedan 1954 upptagit bland sina petita att professuren
            i modern politisk och social historia skulle upp- rättas enligt
            1947 års principbeslut och rent av placerat detta önskemål bland
            de främsta på sin lista. Tillgång på kompetenta sökande vore näm-
            ligen enligt universitetets mening dåmera säkerställd. I sina
            petita för budgetåret 1960/61 har universitetskanslern biträtt
            detta förslag, som dock icke upptagits av Kungl. Maj:t. Emellertid
            har ytterligare anledning tillkommit att nu snabbt förverk- liga
            1947 års principbeslut, i varje fall för en av de bägge professurerna.
          </p>
          <pb facs="riksdagen-motions-pdf/data/1960/mot_1960__fk__168/mot_1960__fk__168-003.pdf"/>
          <fw xml:id="i-2ZHte8RBAmsUYNtA3iEkqr">
            10 Motioner i Första kammaren, nr 168 år 1960
          </fw>
          <p xml:id="i-FVsKTtm6wXoJbTvvRnTmyk">
            Den 30 juni 1960 utgår tiden för docenten Sven Ulric Palmes befattning
            som e. o. forskardocent vid Uppsala universitet. Detta innebär
            att en syn- nerligen högt förtjänt forskare och lärare vid uppemot
            50 års ålder står utan möjlighet att fortsätta sin livsgärning
            i vetenskapens tjänst och att hans pågående stora vetenskapliga
            arbeten måste avbrytas. Här föreligger en situation sådan som
            1955 års universitetsutredning berört i sitt 1958 avgivna femte
            betänkande, med orden: ”I fall då en forskardocent ej har utsikt
            att erhålla ordinarie befattning inom rimlig tid efter det att
            hans förordnande löpt ut, bör man därför allvarligt överväga inrättandet
            av en personlig befattning” (SOU 1958: 32). Då docenten Palmes
            forskningsarbeten rörande franska revolutionens historia, rörande
            Stockholms socialhistoria 1850—1950, rörande stormakts- politikens
            strukturförändring 1850—1950 och rörande svensk partipolitik under
            åren före första världskriget väsentligen faller inom ramen för
            mo- dern politisk och social historia, synes det särskilt väl
            motiverat att genom denna professur på en gång trygga hans arbetsmöjligheter
            och den mo- derna historiens ställning inom den vetenskapliga
            forskningen och under- visningen i detta land. Ett riksdagsinitiativ
            härvidlag synes dessmera be- fogat som Palme i sina senaste forskningar
            direkt sysslar med problem i de svenska folkrörelsernas historia
            och behandlar brytningar i vår nyaste riksdagshistoria, där ledande
            riksdagspolitiker som Hjalmar Branting, Karl Staaff, Arvid Lindman,
            Alfred Petersson i Påboda och Daniel Pers- son i Tällberg hör
            till de centrala gestalterna. För de i princip beslutade professurerna
            i modern politisk och social historia bör rimligtvis krävas väldokumenterad
            professorskompetens i historia och en vetenskaplig produktion
            som till betydande del faller inom den speciella delen av ämnet.
            Docenten Palme fyller i synnerlig grad dessa krav. Han har flera
            gånger uppförts på förslag till professur i historia (Köpenhamn
            1950, Uppsala 1952, Stockholm 1957), och han har av en rad sakkunniga
            tillmätts god kompetens till professur i ämnet. Det framgår av
            sakkunnigutlåtandena att han skrivit flera arbeten inom området
            mo- dern politisk och social historia. Dit hör ett större arbete
            i fransk press- historia under franska revolutionens tid, ett
            arbete om svensk partipolitik storstrejksåret 1909 och flera mindre
            arbeten om diplomatiska kriser under andra världskriget. Lättast
            tillgängliga är hans 1959 utgivna bok ”Karl Staaff och storstrejken
            1909” och uppsatserna ”Politics and economic theory in the Atlantic
            Charter” (i festskriften till Östen Undén 1956) och ”Polities
            and economic theory in the allied planning for peace, 1943—1945”
            (Scandinavian Economic History Review VII: I). Boken om Karl Staaff
            och storstrejken grundar sig bl. a. på material ur folkrörelsernas
            arkiv (Svenska typografförbundets arkiv, Svenska storlogens av
            1.O.G.T. arkiv, Frisinnade landsföreningens arkiv) och rymmer
            utredningar av stort in-
          </p>
          <pb facs="riksdagen-motions-pdf/data/1960/mot_1960__fk__168/mot_1960__fk__168-004.pdf"/>
          <fw xml:id="i-JcNuuVbzfi8vM9FHjR6PYi">
            Motioner i Första kammaren, nr 168 år 1960 11
          </fw>
          <p xml:id="i-9XZhyLDEfsxcRaiNXRbvvW">
            tresse för modern svensk partihistoria, politisk idéhistoria
            och presshisto- ria. Ämnet behandlas genomgående under beaktande
            av de socialhistoriska aspekterna. Boken har blivit varmt lovordad
            av kritiken, den har av fram- stående fackmän betecknats som ”vetenskapligt
            betydande”, som ”ett suveränt förevisningsnummer av historisk
            problembehandling och källkri- tisk analys”, och man har talat
            om ”en klar och spännande historisk stu- die” och om den bild
            av spelet bakom kulisserna som Palme fått fram ge- nom ”en källkritik
            så sträng som om det gällde att analysera fragmen- tariska medeltidsdokument”.
            Dessa starka lovord om ett nyutkommet verk av Palme visar att
            denne befinner sig på höjden av vetenskaplig skaparkraft och ger
            god grund för förhoppningar om att forskningen och undervisningen
            i modern politisk och social historia genom hans utnämning skulle
            komma att främjas på det bästa sätt i överensstämmelse med riksdagens
            i 1943 års utredningsskri- velse framställda önskemål och med
            1947 års principbeslut. Med hänvisning till det anförda får vi
            härmed föreslå, att riksdagen måtte besluta att inrätta en av
            de av 1947 års riksdag i princip. beslutade professurerna i modern
            politisk och social historia såsom en personlig professur för
            e. o. forskardocenten S. U. Palme.
          </p>
          <p xml:id="i-KVDbw8iYABBaQUTfaJNRZL">
            Stockholm den 26 januari 1960 Carl Albert Anderson
          </p>
          <p xml:id="i-NU9FYo3bLqvWRJzr7Jb84c">
            Rud. Anderberg Axel Strand Hugo Osvald
          </p>
        </div>
      </div>
    </body>
  </text>
</TEI>
