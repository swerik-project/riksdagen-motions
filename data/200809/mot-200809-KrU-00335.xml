<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00335">
  <teiHeader>
    <fileDesc>
      <titleStmt>
        <title>Utgiftsområde 17 Kultur, medier, trossamfund och fritid</title>
        <author corresp="i-SNtv8jZRB19Jr8oegj1mGK">av Esabelle Dingizian m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 17 Kultur, medier, trossamfund och fritid</title>
          <idno type="rdwebb">GW02Kr335</idno>
          <rs type="number">Kr335</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr335/text</ref>
          <ref type="dokument_url_html">http://data.riksdagen.se/dokument/GW02Kr335</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr335</ref>
          <ref type="doc">http://data.riksdagen.se/fil/A57EFD71-566F-4877-99C7-1CB42E1D8BF9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WKFwiynAqbqgAswe4dWi7w" type="signed"/>
        <correspContext corresp="i-WKFwiynAqbqgAswe4dWi7w">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-FnYuSnrPcb2UZaoXY7vjXa"/>
        </correspContext>
        <correspAction xml:id="i-kb7FstiedKM59SMnmK8Ps" type="numbering">
          <date when="2008-10-08"/>
        </correspAction>
        <correspAction xml:id="i-QENa7Kjroy6QwLG4BuDhF" type="submission">
          <date when="2008-10-06"/>
        </correspAction>
        <correspAction xml:id="i-DVyrp5L7Kg2oL3rTpGzgkC" type="transfer">
          <date when="2008-10-06"/>
        </correspAction>
        <correspAction xml:id="i-MfrVez6EgvcBTnLYxCWsLv" type="assigned"/>
        <correspContext corresp="i-MfrVez6EgvcBTnLYxCWsLv">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VLCsMepzxdXQfZEFyGdm4e" type="motBody">
        <div xml:id="i-6sfzh13r4tDLtNZYSJjvZd" type="motSummary">
          <head xml:id="i-RCgD1wZA4wzqrEW4uvq2KH">
            Sammanfattning
          </head>
          <p xml:id="i-7UPoA5f1cPFnJdEnmFVVdo">
            En grundtanke i den gröna ideologin är att ge varje människa
            möjlighet att utveckla sina förmågor och att få uttrycka sig fritt.
            För Miljöpartiet de Gröna är ett rikt och mångfasetterat kulturliv
            en nyckel till mänsklig livskraft. Därför är kultur något som
            alla måste ha rätt till. Brukarperspektivet är därför oerhört
            viktigt för oss, att driva en kulturpolitik som tar avstamp i
            de många människornas behov och möjligheter. Tillgänglighet är
            ett nyckelord.
          </p>
          <p xml:id="i-G31Xv6Yirp7WDjSyoR3ZSS">
            Barn och ungdomar formas utifrån de värderingar de möter och
            de kunskaper de bibringas, men också med hjälp av de verktyg de
            får att hantera sina upplevelser. Kulturen har en viktig funktion
            att fylla i detta avseende. Miljöpartiet anser att det är viktigt
            att kultur i alla dess former är något vårt samhälle prioriterar.
            Vi ser satsningar på kultur som förebyggande investeringar för
            att motverka olika samhällsproblem, som ett skydd för demokratin
            och det öppna samhället och som en läkande kraft. Kulturen har
            också en roll att spela för att föra generationer och grupper,
            som annars inte skulle mötas, närmare varandra.
          </p>
          <p xml:id="i-ShmADPd4R4Sw2rpRWoHxVK">
            Miljöpartiet anser att det åvilar den offentliga sektorn, kommuner,
            landsting och stat att ta ansvar för att alla har tillgång till
            kultur, oavsett ålder, ekonomi och utbildningsnivå. Det är därför
            viktigt med en tydlig statlig politik med denna inriktning. Allra
            mest värnar vi barnets rätt till att aktivt kunna delta i kulturlivet.
            Varje barn, oavsett var barnet bor eller vem det är, ska ha möjlighet
            att exempelvis delta i musik- eller kulturskola.
          </p>
          <p xml:id="i-EJqyRLG44F6ebxEUWCah6Q">
            Vi menar att staten har ett ansvar för åtgärder som kan öka incitamenten
            för kommunerna att bredda sin uppsökande verksamhet för att nå
            större grupper av barn på till exempel musik- och kulturskoleområdet.
            Hälsofrämjande kultur är viktig. Kultur har även förebyggande
            effekter, och många studier som gjorts visar också att kultur
            har en läkande effekt.
          </p>
          <p xml:id="i-UgzhSmtG9kYZbGgCDCShEw">
            Miljöpartiet förespråkar en stor satsning på regionala kulturfonder
            för att främja det regionala kulturlivet och för att göra kulturen
            mer tillgänglig för fler.
          </p>
          <p xml:id="i-WbTuJczhshMFcApduPQ8EZ">
            Den betoning som regeringen gör av kulturskapare som potentiella
            entreprenörer är intressant men riskerar också att skapa en alltför
            snäv bild av kulturen som enbart en vara vars värde ligger i det
            pris den kan uppbringa. Kultur är så mycket mer.
          </p>
        </div>
        <div xml:id="i-TYTZz6nZXKanDwjjaHSTzh" type="motProposal" subtype="förslag">
          <head xml:id="i-P4nU333MF8NfcPthdUFc4B">
            Förslag till riksdagsbeslut
          </head>
          <list xml:id="i-R1XYDAqnfUPdX5NUmJXq1J" style="ol">
            <item xml:id="i-XaspuB9kr1hRrAyXzvFUYb">
              Riksdagen tillkännager för regeringen som sin mening vad som
              anförs i motionen om behovet av satsningar på hälsofrämjande kultur.
            </item>
            <item xml:id="i-PLckJp3rsig3ksUt8KdxvC">
              Riksdagen tillkännager för regeringen som sin mening vad som
              anförs i motionen om att återinföra fri entré-reformen på museer.
            </item>
            <item xml:id="i-K7nztbRrSGUnnLZtsCVjE4">
              Riksdagen tillkännager för regeringen som sin mening vad som
              anförs i motionen om en utvidgning av Skapande skola-satsningen
              till att 2010 omfatta samtliga elever i grundskolan.
            </item>
            <item xml:id="i-Vz1bCwhegN2t83kao7kdx7">
              Riksdagen tillkännager för regeringen som sin mening vad som
              anförs i motionen om en förlängning av Accessprojektet.
            </item>
            <item xml:id="i-TevAsDU3NUMgs3EsRyzYUG">
              Riksdagen tillkännager för regeringen som sin mening vad som
              anförs i motionen om vikten av ett jämställdhetsperspektiv inom
              kulturen.
            </item>
            <item xml:id="i-2f1NkTDkCzbKYYjBx4RRrT">
              Riksdagen tillkännager för regeringen som sin mening vad som
              anförs i motionen om vikten av att en nationell plan för att öka
              tillgänglighet och tillgång till bibliotek för alla medborgare
              tas fram.
            </item>
            <item xml:id="i-8FUraM8DoFFCBEyXPhq74u">
              Riksdagen anvisar med följande ändringar i förhållande till regeringens
              förslag anslagen under utgiftsområde 17 Kultur, medier, trossamfund
              och fritid enligt uppställning:
            </item>
          </list>
          <table xml:id="i-UDqK3a5ZXBRH42BNbpnqib">
            <row xml:id="i-YJo3W19Y32f588h3TGXJCm">
              <cell>
                Anslagsförändring (miljoner kronor)
              </cell>
            </row>
            <row xml:id="i-UpgNjJbPP4L5VbKyUU26Ai">
              <cell>
                2009
              </cell>
              <cell>
                2010
              </cell>
              <cell>
                2011
              </cell>
            </row>
            <row xml:id="i-XCGT4uPxuL11y76ZkKMzDy">
              <cell>
                Summa utgiftsområdet
              </cell>
              <cell>
                258
              </cell>
              <cell>
                435
              </cell>
              <cell>
                628
              </cell>
            </row>
            <row xml:id="i-FCZHbEknPFxPDE9xq5waxe">
              <cell>
                Anslag
              </cell>
            </row>
            <row xml:id="i-KTPPJvAEZSP8fxb2Rmw82c">
              <cell>
                1:1
              </cell>
              <cell>
                Statens kulturråd
              </cell>
              <cell>
                40
              </cell>
              <cell>
                70
              </cell>
              <cell>
                100
              </cell>
            </row>
            <row xml:id="i-GLC6CGZgvtTSGgx2JpWvDp">
              <cell>
                1:3
              </cell>
              <cell>
                Skapande skola
              </cell>
              <cell>
                0
              </cell>
              <cell>
                60
              </cell>
              <cell>
                120
              </cell>
            </row>
            <row xml:id="i-WNvYBVzDovmvq51dTX8j2v">
              <cell>
                2:2
              </cell>
              <cell>
                Regionala kulturfonder
              </cell>
              <cell>
                70
              </cell>
              <cell>
                125
              </cell>
              <cell>
                225
              </cell>
            </row>
            <row xml:id="i-YHdUYKYQp1QPHP7dhCv4Bz">
              <cell>
                7:1
              </cell>
              <cell>
                Riksantikvarieämbetet
              </cell>
              <cell>
                40
              </cell>
              <cell>
                40
              </cell>
              <cell>
                40
              </cell>
            </row>
            <row xml:id="i-Pq8aPaUAo6doTBQXiYhjsg">
              <cell>
                7:2
              </cell>
              <cell>
                Bidrag kulturmiljövård
              </cell>
              <cell>
                58
              </cell>
              <cell>
                65
              </cell>
              <cell>
                68
              </cell>
            </row>
            <row xml:id="i-HyiQCdeawg7UpuwLxzo7x3">
              <cell>
                1:7
              </cell>
              <cell>
                Accessprojektet
              </cell>
              <cell>
                25
              </cell>
              <cell>
                25
              </cell>
            </row>
            <row xml:id="i-RLJPAyQxskNXxdrMqcEXL2">
              <cell>
                8:1
              </cell>
              <cell>
                Fri entré-museer
              </cell>
              <cell>
                50
              </cell>
              <cell>
                50
              </cell>
              <cell>
                50
              </cell>
            </row>
            <row xml:id="i-EffjfwuWi27g5Zpyf5EHTu">
              <cell>
                Specifikation av anslag 1:1
              </cell>
            </row>
            <row xml:id="i-2E9ePJ4mejor8W724zryh1">
              <cell>
                Teater, dans, musik
              </cell>
              <cell>
                10
              </cell>
              <cell>
                20
              </cell>
              <cell>
                50
              </cell>
            </row>
            <row xml:id="i-XbWystWmFC6cP7Rv8bJtMf">
              <cell>
                Hälsofrämjande kultur
              </cell>
              <cell>
                25
              </cell>
              <cell>
                50
              </cell>
              <cell>
                50
              </cell>
            </row>
            <row xml:id="i-82YB2JR3WG1Jrhwe51xfB5">
              <cell>
                Biblioteksplan
              </cell>
              <cell>
                5
              </cell>
            </row>
            <row xml:id="i-KibixauR9u9NXJVBNVxWdi">
              <cell>
                Summa
              </cell>
              <cell>
                40
              </cell>
              <cell>
                70
              </cell>
              <cell>
                100
              </cell>
            </row>
          </table>
        </div>
        <div xml:id="i-3D1cTA1knmzNTM9D8zXkRo" type="motContent">
          <head xml:id="i-Bc8jMKgCULwxG7A675Uabg" type="h1">
            Regionala kulturfonder
          </head>
          <p xml:id="i-VZ9V5dJTAuP6dmuPWc2G2n">
            Miljöpartiet vill inrätta regionala kulturfonder och anslår för
            detta 70 miljoner kronor 2009, 125 miljoner kronor 2010 och 225
            miljoner kronor 2011. Syftet med fonderna är att finansiera nya
            kulturprojekt, att göra kulturen tillgänglig för fler och förbättra
            arbets­villkoren för kulturarbetarna. Fonderna ska administreras
            av länsstyrelserna som också tillsätter den kommitté som fördelar
            medel ur fonderna. Kommittéerna ska vara regionalt förankrade
            och bestå av personer med bred kunskap inom det regionala kulturlivet.
            Fonderna ska kunna finansiera projekt inom befintliga organisationer,
            av privatpersoner och av offentliga kulturinstitutioner. Projekten
            ska vara regionalt förankrade och skapa mervärde till den befintliga
            regionala kulturen.
          </p>
          <p xml:id="i-8bTWddoqQCDG92k7wjhQ7G">
            Fördelningen ska ta hänsyn till krav på jämställdhet och bidra
            till att stärka barns och ungdomars skapande verksamhet och kontakten
            med kultur i skola och på fritiden. Medlen till de regionala kulturfonderna
            fördelas med ett grundstöd om 5 miljoner kronor per län och fördelas
            sedan jämnt med utgångspunkt i befolkningsmängd i de olika länen.
          </p>
          <p xml:id="i-7NTu3NPSUvXWUvwXFcYWUG">
            Med de regionala kulturfonderna vill vi stärka de fria kulturutövarnas
            ställning. Genom att Miljöpartiets satsning på kulturen läggs
            ut i regionala fonder så stöds ett underifrånperspektiv. Det är
            viktigt att pengarna verkligen når ut till det fria, banbrytande
            och förnyade kulturlivet.
          </p>
          <head xml:id="i-9Gd6BDntEsWC3AeaCHe5JD" type="h1">
            Satsning på hälsofrämjande kultur
          </head>
          <p xml:id="i-6DZc96SJsQ3ki2RCaWNTLA">
            Människan är inte enbart en biologisk maskin: hur hon mår fysiskt
            hänger intimt samman med hur hon mår själsligt. Stress, oro, och
            ångest kan skapa ohälsa liksom glädje, inspiration och självförtroende
            kan skapa hälsa. Kulturen har därför en viktig roll att spela
            som en hälsofrämjande kraft.
          </p>
          <p xml:id="i-6wyaxQSsM4jU4YyidPHG3R">
            Det är därför viktigt att det inom vård och omsorg finns stöd
            och stimulans för ett rikt och mångsidigt kulturutbud även för
            de som vistas på vårdinstitutioner under en längre tid. Det bedrivs
            i dag i vissa landsting och kommuner ett omfattande arbete med
            att samordna, finansiera och medverka till musik, sång, dans,
            teater och högläsning vid vårdinstitutioner och boenden.
          </p>
          <p xml:id="i-JjoFLrFyvV1Q8FNafcpqYW">
            Verksamheten vänder sig i huvudsak till personer som vistas en
            längre tid på vårdinstitutioner samt till barn, ungdom och inom
            äldrevården. Men många kommuner och landsting prioriterar dessvärre
            bort kulturen i dag. Vi menar att detta är ett kort­siktigt tänkande
            som i längden innebär att samhället åsamkas förluster i form av
            ökade sjukskrivningar och mänskligt lidande.
          </p>
          <p xml:id="i-LyijvfjBKwm59qcF3q9amz">
            I dag beror det i hög grad på vilket landsting en människa tillhör
            om hon i vård och omsorg får tillgång till kultur. Här finns större
            regionala skillnader än inom kultur­sektorn i övrigt. Vi ser att
            en statlig insats kan medverka till att stärka arbetsmarknaden
            för kulturutövare och öka samhällets nyttjandegrad av professionella
            skådespelare, dansare, musiker med flera yrkeskategorier. Vi vill
            satsa 25 miljoner kronor 2009, 50 miljoner kronor 2010 och 50
            miljoner kronor 2011 på hälsofrämjande kultur inom vården, omsorgen
            och skolan. Medlen tillförs Kulturrådet.
          </p>
          <head xml:id="i-KLnCTi7UpvUnvcxgQtEKPS" type="h1">
            Fri entré till museer
          </head>
          <p xml:id="i-4BBjzw12LpmZGP29ras35T">
            Miljöpartiet anser att fri entré-reformen var mycket lyckosam.
            Statistiken visar att avskaffandet av reformen innebar att antalet
            besökare har minskat med 41 % på de museer som då omfattades av
            reformen. Det brukarperspektiv som Miljöpartiet vill anlägga på
            kulturen handlar om bred tillgänglighet av just detta slag.
          </p>
          <p xml:id="i-VA5RL1Evmqw6cjae7rnXkn">
            Tillgången till och utnyttjandet av den kultur som finns i dag
            är mycket ojämn. Vi vill inte medverka till att det blir ännu
            mer ojämnt. Det är också samhällsekonomiskt bättre att de resurser
            som finns i dag används av fler.
          </p>
          <p xml:id="i-KKQJ768umdRhHV34boL4K5">
            Det är positivt att regeringen vill anslå pengar till museerna
            för andra, och viktiga, ändamål än fri entré, men det är också
            bra om de museer vi har också blir tillgängliga för en bred allmänhet.
          </p>
          <p xml:id="i-2hzQpatXE4sY1k2XKYPCXj">
            Miljöpartiet anslår därför ytterligare 50 miljoner kronor per
            år till de centrala museerna för att återinföra fri entré-reformen.
          </p>
          <head xml:id="i-KXhivkoYLff9xjuETHs5B7" type="h1">
            Skapande skola
          </head>
          <p xml:id="i-J4ivuMb7UayRJoP7Y6uPHN">
            Miljöpartiet anser att det är av största vikt med satsningar
            inom kultur som riktar sig till barn och ungdomar, varför vi tycker
            att regeringens satsning på Skapande skola är bra.
          </p>
          <p xml:id="i-EB25ewq8rxJtXTTGh69mNX">
            Även detta ryms på ett bra sätt i det brukarperspektiv vi vill
            anlägga på kulturen, att kulturen är till för alla och når ut
            brett. Det är av det skälet viktigt att eleverna får möta professionella
            kulturutövare i skolan. Att sammanföra kulturutövare med skolan
            är ett bra sätt att ta till vara den kompetens som finns hos våra
            professionella skådespelare, dansare, musiker med flera. Det är
            också viktigt att eleverna inte bara får uppleva kultur utan även
            ges möjlighet till egna kulturuttryck i skolan. Vi föreslår att
            man utvidgar satsningen till att gälla samtliga årskurser i grundskolan.
            För det avsätter vi 60 miljoner kronor 2010 och 120 miljoner kronor
            2011.
          </p>
          <head xml:id="i-NkDUkJ2YpbW6p4FQQ3gzGR" type="h1">
            Sysselsättningsåtgärder inom kulturområdet
          </head>
          <p xml:id="i-XmVHqUzb1k12xRKXEpzYvs">
            Accessprojektet startade 2006 efter att den dåvarande regeringen
            avsatt medel för insatser för att ta till vara kulturarvet och
            öka sysselsättningen inom kulturområdet. Att behovet var stort
            visade sig i att antalet ansökningar var betydligt större än vad
            det fanns platser. Projektet har inneburit en vitalisering av
            kultursektorn, och en utvärdering har visat att satsningen varit
            framgångsrik och att den blivit mycket uppskattad hos de organisationer,
            föreningar och institutioner som deltagit i projektet.
          </p>
          <p xml:id="i-LxJ9MsDD2B3hVnUmbK6Dsw">
            Accessprojektet är en bred satsning som bland annat lett till
            ett rikare föreningsliv och ett ökat intresse för kultur och historia.
            Viktiga värden har kunnat tas om hand för att bevaras och bli
            tillgängliga för allmänheten.
          </p>
          <p xml:id="i-LKrSEVV5xw9LzWb7695UE4">
            Projektet har inneburit möjlighet till sysselsättning för kulturarbetare,
            främst de med en akademisk utbildning. Det är en viktig resurs
            för de institutioner och organisationer som fått ta del av det.
            Många har passat på att investera i modern teknik. Av dem som
            fått sysselsättning genom projektet har 41 % tidigare varit långtidsarbetslösa.
            En majoritet av deltagarna har varit kvinnor. I april 2007 rapporterade
            projektägarna att 595 av de 970 som var anställda i de olika projekten
            var kvinnor. I utvärderingen påpekar man vikten av fortsatta satsningar.
          </p>
          <p xml:id="i-GZwkqfZQBAiVx2kbEg71Hv">
            Eftersom alla parter varit nöjda och Kulturrådet har en etablerad
            struktur för att ta hand om ansökningar och förmedla platser anser
            vi att man bör fortsätta projektet. Vi föreslår att man inte avvecklar
            Accessstödet utan låter det fortsätta och anslår för detta 25
            miljoner för 2010 och 2011.
          </p>
          <head xml:id="i-TwUoJJBefmRiK9zn3f9157" type="h1">
            Bidrag till vissa teater-, dans- och musikändamål
          </head>
          <p xml:id="i-Y8C2SxgfxwUXhuF33Nqpzb">
            Den fria scenkonsten och de regionala institutionerna är viktiga
            delar av landets kulturella infrastruktur. Det är viktigt med
            en fortsatt satsning på detta område för att bibehålla hög kvalitet
            och ge förutsättningar för en hög tillgänglighet och fortsatt
            konstnärlig utveckling på området. Vi avvisar dock de omprioriteringar
            regeringen föreslår och ökar dessutom ramarna något. Vi anslår
            10 miljoner kronor 2009, 20 miljoner kronor 2010 och 50 miljoner
            kronor 2011.
          </p>
          <head xml:id="i-EpBAPVHgEkBx7eyhT7FKqU" type="h1">
            Jämställdhetsperspektiv inom kulturen
          </head>
          <p xml:id="i-Ehq8Fopf4egSXgXCHMWqhb">
            Det är viktigt med ett könsmaktsperspektiv inom kulturen. Majoriteten
            av kultur­konsumenterna är kvinnor medan majoriteten av beslutsfattarna
            är män. Kultursektorn är inte förskonad från de strukturer och
            könsbarriärer som råder i samhället i stort. Inte minst har kvinnliga
            konstnärer ofta svårare att klara sig ekonomiskt än vad manliga
            har på grund av en strukturell snedfördelning till förmån för
            manliga normer och värderingar. Fördelningen av bidrag bör därför
            alltid ha ett tydligt könsperspektiv.
          </p>
          <p xml:id="i-X8oJYYJo8kpuKwcpre1CoD">
            Genustänkandets frånvaro visar sig bland annat i de olika kulturella
            besluts­funktionerna. Det kan gälla sådant som att myndigheter
            har ett otydligt uppdrag för inköpande av konst till allmänna
            lokaler vilka konstnärer som får de offentliga uppdragen eller
            vilken typ av konst som köps in. Miljöpartiet menar att könsmakts­perspektivet
            måste få ett större genomslag i museernas verksamhet, inte minst
            för att föra vidare visionen om ökad jämställdhet mellan könen
            i morgondagens samhälle. Kön och genus, och även HBT-frågor, måste
            problematiseras såväl i utställningar och pedagogik som i dokumentation,
            insamlingspolicy, samlingar och organisation.
          </p>
          <head xml:id="i-5QVuY1zJLCyhikj9yGTEZh" type="h1">
            Biblioteken
          </head>
          <p xml:id="i-WDaxiK62HFM8rpQQ5r4hjM">
            Biblioteken är vitala och centrala delar av kommunernas kulturliv
            och på de flesta ställen den mest besökta kulturinstitutionen.
            Med ett ökat behov av informations­inhämtning och en rad nya medier
            har biblioteken en viktig roll att fylla i dagens kunskapssamhälle.
            Att ge invånarna hjälp med att orientera sig i informationsflödet
            är en viktig insats för att skapa ett demokratiskt deltagande.
          </p>
          <p xml:id="i-8GP5fRTMD4VwRQeq1bi7aX">
            Biblioteken har också en viktig uppgift i att stimulera läsandet
            och väcka intresset för litteratur bland barn och ungdomar och
            har en funktion av mötesplats som både är mångkulturell och generationsöverskridande.
          </p>
          <p xml:id="i-9iEcmnbh2JSLjZeZWX8Q5f">
            Många bibliotek har genomgått förändringar för att möta de krav
            och behov som dagens besökare har, vilket är positivt. Men det
            finns också många filialer som försvunnit, och det slår hårt mot
            människor och kulturliv på mindre orter.
          </p>
          <p xml:id="i-Po22E2ecFLYCPkBYttgzCv">
            Även om det kan hävdas att möjligheterna att besöka ett bibliotek
            ökat från mitten av 1990-talet genom att huvudbibliotekens öppettider
            ökat, så har i praktiken människors tillgång till bibliotek de
            senaste åren försämrats genom att filialer försvunnit och att
            bibliotek tar ut avgifter för olika tjänster. Detta slår hårt
            mot dem som bor i mindre orter, där biblioteken är små. De små
            biblioteksfilialerna i glesbygd eller förorter har en mycket viktig
            roll för att ge människor möjligheter till ett rikt litterärt
            liv. Statistiken visar att besöken, trots ökat öppethållande på
            biblioteken, minskat med nära 10 procent. Utlåningen har även
            den minskat. Den negativa trenden behöver vändas.
          </p>
          <p xml:id="i-27Zy2k44iqbCrgRDtS3guD">
            Biblioteken är en kommunal angelägenhet, men Miljöpartiet menar
            att staten måste ta ett samlat grepp om biblioteken som en av
            våra allra viktigaste kulturinstitutioner, och vi jobbar därför
            med att ta fram förslag som kan stärka biblioteken. Det behövs
            en nationell plan för att öka tillgänglighet och tillgång till
            bibliotek för alla medborgare. Vi vill därför ge Kulturrådet ett
            utvidgat uppdrag för att skapa den kunskapsbas som behövs för
            en sådan plan. Miljöpartiet avsätter 5 miljoner kronor för detta
            ändamål under 2009.
          </p>
          <head xml:id="i-Vto7txcqHQK7h2CLpbzvoc" type="h1">
            Riksteatern
          </head>
          <p xml:id="i-NoA2QCYktTB3wqBZ5xPfqd">
            Riksteatern fyller en viktig funktion i att ge människor i hela
            landet möjlighet till kvalitativa teaterupplevelser, inte minst
            barn och ungdomar. Genom att vända sig till en bred publik och
            med en mångfacetterad verksamhet bidrar Riksteatern till ett rikt
            kulturliv i hela landet, även på de orter där det är långt till
            de stora nationalscenerna.
          </p>
          <p xml:id="i-VAebnHLhVVNu9LFWk7V6hf">
            Det är därför bra att regeringen i sin budget höjer anslagsnivån
            för Riksteatern en smula och återställer den nivå som man nådde
            före fjolåret.
          </p>
          <head xml:id="i-3qL3i1Y4HS6CJhmEXVrfcV" type="h1">
            Kulturmiljövård
          </head>
          <p xml:id="i-8tGk4JRqE97hwoi3KLkhXE">
            I den fördjupade utvärderingen av miljömålen Nu är det bråttom!
            konstaterar Miljömålsrådet att natur- och kulturvärden i odlingslandskapet
            hotas av både igenväxning och intensifiering i jordbruket. Det
            finns dessutom risk för att detta förvärras i framtiden. Delmålet,
            att ett program ska finnas för hur lantbrukets kulturhistoriskt
            värdefulla ekonomibyggnader kan tas till vara, hade uppnåtts 2005.
            Rådet konstaterar att en strategi för det fortsatta arbetet färdigställdes
            2005 och att det nu återstår att genomföra strategin.
          </p>
          <p xml:id="i-GwGJWhkZSyzVjntd3DtLnC">
            Miljömålsrådet har för sin del föreslagit ett nytt delmål, att
            senast 2020 ska odlings­landskapets byggnader och bebyggelsemiljöer
            från olika tider tas om hand så att en mångfald bibehålls. Det
            finns dessutom förslag till preciseringar av delmålet. Odlings­landskapets
            byggnader och bebyggelsemiljö utgör enligt rådet unika källor
            till kunskap om vår kulturmiljö och vår kulturhistoria. Rådet
            skriver vidare att kulturreservaten används pedagogiskt, ofta
            är välbesökta miljöer och därmed har en viktig funktion för att
            öka medborgarnas förståelse för hur den enskildas agerande kan
            bidra till att uppnå miljömålen i stort.
          </p>
          <p xml:id="i-75v1jTdbcQ6as1HgrN5XZJ">
            För att nå delmålet behöver Riksantikvarieämbetet mer aktivt
            arbeta med lagen (1988:950) om kulturminnen m.m. Det behövs också
            mer medel för att inrätta kultur­reservat samt för skötseln av
            kulturreservaten.
          </p>
          <p xml:id="i-HwfvzqH8PjTCv7ycWpg4sK">
            Regeringen har beslutat tillsätta en ny utredning i stället för
            att, som tidigare aviserat under 2008 eller 2009, lägga en proposition
            baserat på Miljömålsrådets underlag. Man har dessutom bestämt
            sig för att under 2009 minska anslaget för kulturmiljövård med
            18 miljoner kronor.
          </p>
          <p xml:id="i-RsAZPATjSauhEmyJcNfE5h">
            För att bättre klara miljömålen inom kulturmiljövården föreslår
            Miljöpartiet att ytterligare 40 miljoner kronor anslås till Riksantikvarieämbetet
            årligen och att anslag 7:2 Bidrag till kulturmiljövård ökar med
            58 miljoner kronor 2009, 65 miljoner kronor 2010 och 68 miljoner
            kronor 2011.
          </p>
        </div>
        <div xml:id="i-2HDcynbPfWRr2U5KeZ6JJh" type="motSignatures">
          <list xml:id="i-BRNzVmUcRhtsEM81673Pxk">
            <item xml:id="i-TPzofrrBJvyGJkWHfRLLWx" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-2KAbeC2FSatV5xP1zqEtiS" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-SPdPigo9vY6HJZmAhay7Qt" who="i-FnYuSnrPcb2UZaoXY7vjXa">
              Mikael Johansson (mp)
            </item>
          </list>
        </div>
      </div>
    </body>
  </text>
</TEI>
