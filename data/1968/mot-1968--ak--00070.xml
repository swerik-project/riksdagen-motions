<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00070">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__70/mot_1968__ak__70-001.pdf"/>
      <fw xml:id="i-91nEzqDituqGsMH3AGA5ET">
        Motioner i Andra kammaren, nr 70 år 1968 11
      </fw>
      <div xml:id="i-8iwwhwrtvGfzmxVT388X8U" type="motHeader">
        <div xml:id="i-MyGHj6BxS78PHEt5u8wuKi" type="motTitle"/>
        <div xml:id="i-Mpy9LcL9KTyuT7tF1U85Ja" type="motSubmissionInfo"/>
      </div>
      <div xml:id="i-4fNPxtguXMV1KQHdrnxwV9" type="motBody">
        <div xml:id="i-QGh7khut1dp4Xn1KbFVQ2s">
          <p xml:id="i-WEAcp1Y5PHSuqLqzwmYPG5">
            Nr 70
          </p>
          <p xml:id="i-N6u8VHDmGmAviczMK2PDxh">
            Av herr Lindahl m. fl., om förbud mot tillsats av bly i motorben-
            sin.
          </p>
          <p xml:id="i-7DKMCo7jag8rZYUTXpS8JU">
            (Lika lydande med motion nr 45 i Första kammaren)
          </p>
          <p xml:id="i-Q52nydMBYnCmXANGCTqUnm">
            Blyutsläppen från bilarnas avgasrör i Sveriges större städer
            kommer att öka med 100—200 procent inom den närmaste tioårsperioden
            enligt en svensk rapport som nyligen refererades i dagspressen.
            Markanta ökningar av mängden bly i städernas luft noteras samtidigt
            från flera håll i utlandet, där man även föreslagit lagstiftningsåtgärder
            mot detta hygieniska riskmoment. I USA har förslag framlagts om
            stegvisa reduktioner av blyhalten i motorbensinen. I Tyskland
            diskuteras f.n. luftrenhetsnormer avseende bly i storstädernas
            luft. I Sovjetunionen har man sedan länge varit uppmärksam på
            blyfrågan. Där finns också ett »riktvärde» för högsta tillrådliga
            blyhalt i tätorternas luft (0,7 ug bly/m? luft). I centrala Stockholm
            är dagens luftblyvärden redan ca 5 gånger högre än dessa sovjetiska
            »riktvärden»&gt;. Anledningen till de föreslagna lagstiftningsåtgärderna
            är naturligtvis blyets giftighet. För några år sedan hävdades
            i en uppmärksammad fack- artikel i USA att den amerikanska storstadsbefolkningen
            var allvarligt &gt;blyhotad&gt; från bilarnas blyhaltiga avgaser.
            Framstående opartiska medi- cinska experter har sedan dess uttryckt
            liknande farhågor. Enligt den svenska blyrapporten bör redan i
            dag blyupptagningen i krop- pens vävnader betraktas som alltför
            hög, t.ex. för människor som bor i storstadsregionerna. Denna
            blyupptagning kan förväntas stiga med 40 å 80 procent fram till
            år 1977. Redan förra året föreslogs i riksdagen att bly i bensin
            successivt skulle avskaffas (motionerna I: 357 och II: 441, 1967).
            Avseende den del av motio- nen som berör bly säger andra lagutskottet
            i sitt utlåtande nr 66, 1967: &gt;... frågan om blyhaltiga tillsatser
            till motorbränsle är redan föremål för utred- ning inom en av
            kommunikationsministern år 1965 tillkallad expertgrupp.» Utskottet
            ansåg därför att initiativ från riksdagens sida inte var påkallat.
            Ovannämnda expertgrupp (bilavgasgruppen i Studsvik) består, förutom
            av ett departementsråd, av nio stycken vid teknisk högskola ingenjörsut-
            bildade experter. Frågan om vi i Sverige vill förbjuda eller reducera
            bly i motorbensin är endast till en del teknisk. Detta innebär
            att de hälso- och sjukvårdande organen samt de ekologiska experterna
            ytterst har ansvar för beslut i denna fråga, när teknikerna framfört
            sina åsikter.
          </p>
          <pb facs="riksdagen-motions-pdf/data/1968/mot_1968__ak__70/mot_1968__ak__70-002.pdf"/>
          <fw xml:id="i-QJuQj9NdN2fP4e6EBQkwfy">
            12 Motioner i Andra kammaren, nr 70 år 1968
          </fw>
          <p xml:id="i-Axhdi7RyUAfhcV4u4ZmA57">
            Nu vet vi att förgiftningsrisken för storstadsbefolkningen tilltar
            mycket snabbt, alltför snabbt för att tillåta dröjsmål med beslut
            i frågan. Riksdagen måste därför ta på sitt eget ansvar att ärendet
            blir föremål för ny prövning med minsta möjliga tidsspillan. De
            tekniska och ekonomiska grundförutsättningarna för beslut är redan
            klara; 1) bly går ej att rena från avgaserna, 2) högoktanig blyfri
            bensin har redan tillverkats med samma egenskaper som blybensin,
            3) kostnadsökningen för sådan bensin är maximalt några ören per
            liter — en kostnad som kan minskas om man samtidigt frångår dagens
            extrema motorer med höga kompressionstal. 4) differentiering av
            skattesatser mellan blyfri och blyad bensin är helt i linje med
            modernt miljövårdstänkande. Varje svensk medborgares självklara
            rätt till ren och giftfri luft bör kunna tillgodoses, åtminstone
            i detta fall, då inga avgörande inhemska tek- niskt-ekonomiska
            intressen är involverade.
          </p>
          <p xml:id="i-JUinwkQCb8L4NzgMwurZa4">
            Med hänsyn till vad som ovan anförts, föreslår vi
          </p>
          <p xml:id="i-Fov2ZA91KLo7G9XrA1NrZ4">
            att riksdagen måtte besluta,
          </p>
          <p xml:id="i-7uTT7ewqKTGk9FZKKKnFVB">
            att blytillsatser i motorbensin snarast — efter rimlig men kort
            omställningsperiod för petroleumindustrin — skall för- bjudas.
          </p>
          <p xml:id="i-26QwRVN48dVDAgKHbPjrXW" type="date">
            Stockholm den 16 januari 1968 Essen Lindahl (s) Bror E. Nyström
            (s) Folke Trana (s)
          </p>
          <p xml:id="i-A5BKKGowsUPAmeCfcPvS1Z">
            Gunnel Olsson (s) Anna-Lisa Lewén-Eliasson (s) Carl-Erik Johansson
            (s ) i Södertälje
          </p>
        </div>
      </div>
    </body>
  </text>
</TEI>
