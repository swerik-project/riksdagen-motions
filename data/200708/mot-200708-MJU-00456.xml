<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00456">
  <teiHeader>
    <fileDesc>
      <titleStmt>
        <title>Jord- och skogsbruk, fiske med anslutande näringar</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jord- och skogsbruk, fiske med anslutande näringar</title>
          <idno type="rdwebb">GV02MJ456</idno>
          <rs type="number">MJ456</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ456/text</ref>
          <ref type="dokument_url_html">http://data.riksdagen.se/dokument/GV02MJ456</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ456</ref>
          <ref type="doc">http://data.riksdagen.se/fil/39F7DBD9-233D-433D-AFC8-9976DE449AF0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TMcdbVUcFm4RWXacfhNhg2" type="signed"/>
        <correspContext corresp="i-TMcdbVUcFm4RWXacfhNhg2">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-MKm68HiDPih8eisvsh6GJg"/>
        </correspContext>
        <correspAction xml:id="i-68HPGxp75Mus3j89PhQYoM" type="referral">
          <date when="2007-10-16"/>
        </correspAction>
        <correspAction xml:id="i-UvcHe2gMg8nwMxp2SuuUEa" type="dismissal">
          <date when="2007-10-16"/>
        </correspAction>
        <correspAction xml:id="i-C9dGZp16qvghHjDLQWq1Mr" type="numbering">
          <date when="2007-10-09"/>
        </correspAction>
        <correspAction xml:id="i-3zv5CPGA7sPYmvpLJo7Xxx" type="submission">
          <date when="2007-10-05"/>
        </correspAction>
        <correspAction xml:id="i-RLwPFRrHZUtAQNfpwWJhga" type="transfer">
          <date when="2007-10-05"/>
        </correspAction>
        <correspAction xml:id="i-7nWbBTaNj7Fgew2MAfmQ7o" type="assigned"/>
        <correspContext corresp="i-7nWbBTaNj7Fgew2MAfmQ7o">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4KqxensXr8vXmPBJHKfcbJ" type="motBody">
        <div xml:id="i-EToNezR7SgmhDn3DUUKbD5" type="motSummary">
          <head xml:id="i-F699S3MYkuXURvDchxjF17">
            Sammanfattning
          </head>
          <p xml:id="i-NhafBhqpzYeDJLznaqCEyD">
            Sverige har hittills varit ett föregångsland i energiomställningen.
            Vi har minskat våra utsläpp av växthusgaser med 7 procent samtidigt
            som vi har ökat vår BNP med dryga 30 procent jämfört med 1990.
            Som ett av få länder i världen har vi därmed visat att det går
            att bryta det negativa sambandet mellan ökad tillväxt och ökade
            utsläpp. Den tidigare regeringen visade att det går att förena
            ett tufft miljöarbete med ett minst lika tufft välfärdsarbete.
            Vi har också visat på nödvändigheten av att skydda den känsliga
            havsmiljön och att minska jordbrukets bidrag till övergödningen.
            Den svenska skogspolitikens roll i kampen mot klimatförändringarna
            kan inte överskattas.
          </p>
          <p xml:id="i-JsTTt4angBbSTJe4Kdg12p">
            Sverige har hittills varit en intressant partner i miljö- och
            jordbrukspolitiken. Vi har kunskaper och erfarenheter som kan
            utnyttjas av andra. Tack vare våra höga ambitioner på hemmaplan
            har vi kunnat driva på de mest progressiva miljöförslagen. Den
            socialdemokratiska regeringen har drivit fram EU-beslut för en
            ökad andel förnybara bränslen, mål för energieffektivisering och
            det inriktningsbeslut som tidigt sa att EU till 2020 skulle minska
            utsläppen av växthusgaser med 1530 procent. Som ett resultat av
            den målinriktade och långsiktiga politiken kommer en stor del
            av vår dagliga energiförbrukning från förnybara energikällor.
            Det statliga stödet till vindkraft, solenergi och biobränslen
            har markant ökat antalet förnybara energikällor. Kommunernas fjärrvärmeutbyggnad
            har också bidragit till omställningen liksom satsningen på landsbygdsutveckling
            och alternativ användning av åkermark.
          </p>
          <p xml:id="i-ETbANefyyhzyizkQViEPAi">
            Men vår ledande position kan inte tas för given. Klimatfrågan
            kan endast lösas om världens länder väljer att samarbeta. Risken
            är stor att beslutsfattare jorden runt underskattar kraften i
            klimathoten. Förändringarna sker snabbare och blir kraftfullare
            än vad som tidigare beskrivits. Torka, översvämningar och jorderosioner
            tenderar att bli allt vanligare.
          </p>
          <p xml:id="i-NFajfxhgdC7FUdHrsqTSPk">
            För att behålla den svenska auktoriteten och trovärdigheten kan
            vi inte längre diskutera de utsläppsmål som var aktuella för bara
            några år sedan. Verkligheten har hunnit förbi. Om vi ska klara
            det viktiga målet 7085 procent till år 2050 måste ambitionsnivån
            vara hög redan från början. Vi socialdemokrater vill att vi inför
            år 2020 överväger utsläppsminskningar runt 3540 procent. Det innebär
            kraftiga förändringar som kommer att påverka vårt sätt att leva.
          </p>
          <p xml:id="i-WXX5gW7opUACuZmMdWUrrj">
            Vi måste söka ytterligare nya områden för energieffektivisering
            och miljöteknikutveckling. Vi måste öka miljöåtgärderna inom landsbygdsutvecklingen,
            skydda våra artrika skogsekosystem så att de klarar klimatförändringarna
            och underlätta för konsumenterna att välja livsmedel och andra
            varor som har producerats med omsorg om framtiden, om djur, miljön
            och rättvisan.
          </p>
          <p xml:id="i-SBP72Q5Y1UgACGiEjaESbg">
            Vi socialdemokrater vill att Sverige ska fortsätta att ha en
            ledande roll inom miljöpolitiken, inte minst för att skapa globala
            åtgärder i samverkan. Det internationella samarbetet är av avgörande
            betydelse för den globala utmaning som klimatförändringarna innebär.
            Det kräver att vi går före med skarpa åtgärder på hemmaplan. Det
            internationella samarbetet får aldrig bli en ursäkt för att inte
            agera nationellt.
          </p>
          <p xml:id="i-MjoS6tKtzRfgFUFgw2dc3">
            Vi ser med oro på regeringens ovilja till en aktiv miljö- och
            jordbrukspolitik och dess negativa hållning till de nationella
            miljöinsatser som kräver politisk vilja. Regeringens budgetproposition
            för 2008 markerar en övertro på marknadens förmåga att styra utvecklingen.
          </p>
        </div>
        <div xml:id="i-N3WXuashtCotEJ3oxnAWCM" type="motProposal" subtype="förslag">
          <head xml:id="i-AxTQK9WfKsd81WQwPZQxaT">
            Förslag till riksdagsbeslut
          </head>
          <list xml:id="i-SLJfYWHJEJHh5sfGdUMdei" style="ol">
            <item xml:id="i-QkxiEX9oMk89YVqTu3MChY">
              Riksdagen avslår regeringens förslag om slopat anslag för åtgärder
              för att främja ekologisk produktion.
            </item>
            <item xml:id="i-WaiYitE319LzyqBu3PgMf9">
              Riksdagen avslår regeringens förslag om minskat anslag till biologisk
              mångfald.
            </item>
            <item xml:id="i-NwtkqrrtYbDrqKZuYntGuU">
              Riksdagen tillkännager för regeringen som sin mening vad som
              anförs i motionen om en mer offensiv inriktning på hästverksamheten.
            </item>
            <item xml:id="i-WC68odX6YWA7kzYoeT1Sz2">
              Riksdagen tillkännager för regeringen som sin mening vad som
              anförs i motionen om kommunernas ansvar för kontrollen av djurskyddet.
            </item>
            <item xml:id="i-SJQ4f2vbA9avrEzAPofumH">
              Riksdagen tillkännager för regeringen som sin mening vad som
              anförs i motionen om privatisering av den veterinära vården.
            </item>
            <item xml:id="i-27ZnR3LFbE43kLCiu2SPGQ">
              Riksdagen tillkännager för regeringen som sin mening vad som
              anförs i motionen om klimatmärkning av varor.
            </item>
            <item xml:id="i-3GmQ4T5yLsQr5iBhbH1o5v">
              Riksdagen tillkännager för regeringen som sin mening vad som
              anförs i motionen om översyn av systemet för älgförvaltning.
            </item>
            <item xml:id="i-PcrrXZvXD1uBDcbNSaPmNb">
              Riksdagen anvisar på anslag 43:7 Strukturstöd till fiske 15 miljoner
              kronor utöver regeringens förslag och på anslag 44:1 Åtgärder
              för landsbygdens miljö och struktur 15 miljoner kronor mindre
              än vad regeringen har föreslagit för år 2008.
            </item>
            <item xml:id="i-A3Q3uGL92pPrGbWo4bQ6e5">
              Riksdagen tillkännager för regeringen som sin mening vad som
              anförs i motionen om samordnad fiskekontroll.
            </item>
          </list>
        </div>
        <div xml:id="i-HxYyoJhGGH32uyumbQFzrj" type="motContent">
          <head xml:id="i-VJycTfYTsfmVXgZVt8fg3B" type="h1">
            Jordbrukspolitik
          </head>
          <p xml:id="i-SbXcBn8ChE9M9Y7oEA2tNC">
            Ett livskraftigt jordbruk är en förutsättning för en levande
            landsbygd. Kännetecknande för den s-märkta jordbrukspolitiken
            är mångfalden i landsbygden. Jordbruk är för oss inte enbart ett
            traditionellt brukande av jorden, utan också ett ökat diversifierat
            företagande: småskalig livsmedelsproduktion, upplevelseturism,
            hästverksamhet, grön friskvård och rehabilitering m.m. Vi ser
            de gröna näringarnas stora betydelse för tillväxt och arbetstillfällen
            i alla delar av landet. De bidrar till att bygga ett ekonomiskt,
            socialt och ekologiskt hållbart samhälle.
          </p>
          <p xml:id="i-WLH5RiHRQSeHmUxtyvcheg">
            Den socialdemokratiska regeringen har varit pådrivande i reformeringen
            av EU:s jordbrukspolitik. Vi tog kampen för att de produktionsdrivande
            stöden skulle tas bort. Stöden anpassas nu efter konsumenternas
            efterfrågan och som förstärkning i arbetet på en bred landsbygdsutveckling.
          </p>
          <p xml:id="i-PHa3XMAzANVjvCiWCrBE87">
            En kraftfull satsning krävs för att minska jordbrukets bidrag
            till övergödningen i våra hav och sjöar. EU:s landsbygdsprogram
            ska användas till att bl.a. förbättra Östersjöns havsmiljö. Fler
            buffertzoner inom jordbruket måste till. Sverige bör vara pådrivande
            i WTO-förhandlingarna för borttagande av exportbidrag. Från socialdemokratisk
            sida arbetar vi också för sänkta tullar och lägre interna stöd.
          </p>
          <p xml:id="i-132DtRcDyi79ETCt8ZSyXA">
            Det svenska jordbruket bidrar till att bevara naturresurser,
            värdefulla kulturmiljöer och ett vackert odlingslandskap. Den
            biologiska mångfalden måste värnas.
          </p>
          <head xml:id="i-PnDBimbJNBHCHbi6gRE4iQ" type="h1">
            Ekologisk produktion
          </head>
          <p xml:id="i-5tWwDf9QFBFFPukLiD1T9V">
            I regeringens budgetproposition för 2008 stryks anslaget Åtgärder
            för att främja ekologisk produktion bort helt. Drygt hälften av
            de tidigare pengarna (cirka 30 miljoner kronor) går i stället
            till vad regeringen kallar en samlad livsmedelsstrategi. Några
            nya pengar tillförs dock inte strategin.
          </p>
          <p xml:id="i-GY2DuS4xNkHpQFipYRXYsX">
            Vi menar att den ekologiska produktionen är av största värde
            för hållbar konsumtion och utveckling. Det mål som den tidigare
            regeringen satte upp innebär att minst 20 procent av landets jordbruksmark
            ska upplåtas för certifierad ekologisk odling senast år 2010.
            I dag är det endast 7 procent av marken som odlas ekologiskt.
          </p>
          <p xml:id="i-UH1DDtGjshTXEmNPCkSrJk">
            Den nuvarande regeringen visar med sin nedskärning att man fortfarande
            inte har förstått kopplingen mellan statsministerns klimatpolitiska
            uttalanden i internationella sammanhang och de många långsiktiga
            åtgärder som krävs på hemmaplan för att trovärdigheten ska uppnås.
          </p>
          <p xml:id="i-QupqWVpeLCUztHL9CTnjRt">
            Vi socialdemokrater vill att anslaget Åtgärder för att främja
            ekologisk produktion återinförs och att forskningen och kunskapen
            om den ekologiska produktionen utvecklas. Det krävs ökat stöd
            till lantbrukare för certifiering, ökad kunskap hos konsumenter
            och offentliga upphandlare, bättre marknadsföring och förfinade
            maskiner, metoder och växtsorter m.m.
          </p>
          <p xml:id="i-97NcXqG1RnuKKGXkxFLvMA">
            Vi vill också att nuvarande konsumentpolitiska mål Trygga konsumenter
            som handlar hållbart bevaras plus delmålet med fokus på hushållning
            av egna och gemensamma resurser. Regeringen föreslår att målet
            upphävs och ersätts med: Konsumenterna har makt och möjlighet
            att göra aktiva val. Därmed försvinner hållbarhetsaspekten i konsumentpolitiken.
            Även detta riskerar att drabba den ekologiska produktionen kännbart.
          </p>
          <head xml:id="i-6uEBRDYsmUq2e9RcNdbqEz" type="h1">
            Skogspolitik
          </head>
          <p xml:id="i-E9kLFT6RYaYqg1iXSLc8vS">
            Som en av världens främsta skogsnationer 1 har Sverige ett stort
            ansvar att använda skogen på rätt sätt, dvs. som ett verktyg i
            strävan efter en långsiktigt hållbar utveckling. Förväntningarna
            på skogen är dock många. Skogen ska inte bara ge råvara till skogsindustrin,
            öka inslagen av trähusbyggnationer och ge nya möjligheter för
            uttag av biomassa. Den ska också tillfredsställa vårt behov av
            rekreation och naturupplevelser samt vara grogrund för den biologiska
            mångfalden.
          </p>
          <p xml:id="i-5fWEVByo1wWavcS6e5ndTa">
            Trots detta ökande tryck på skogen tar regeringen i sin budget
            450 miljoner kronor från den biologiska mångfalden och överför
            till en satsning på havsmiljön. Det blir skogen som drabbas när
            regeringen vill göra en miljösatsning på annat håll. Regeringen
            menar att områdesskyddet mycket väl kan anpassas till en lägre
            kostnadsnivå.
          </p>
          <p xml:id="i-3ttvQSDdBHubs1K9XE45YL">
            Enligt statliga Skogsstyrelsen avverkas i dag mer skog än någonsin
            i Sverige. Under 2007 kommer 92 miljoner kubikmeter skog att huggas
            ner. Det är en ökning med 35 procent sedan 1990. För att miljökvalitetsmålet
            Levande skogar ska kunna uppnås vill Skogsstyrelsen därför sänka
            avverkningsnivån framöver.
          </p>
          <p xml:id="i-NK6ubz98pQtNBxUEBU9X5Y">
            Från socialdemokratisk sida är vi väl medvetna om det allvarliga
            läget för hotade arter i de svenska skogarna och vi motsätter
            oss regeringens nedskärning. Vår strävan är att hitta kostnadseffektiva
            skyddsformer för skogen.Vi menar samtidigt att vi måste inrikta
            oss på den skogspolitik som redan finns utstakad och som konkret
            innebär att 900 000 hektar skyddsvärd skogsmark undantas från
            skogsproduktion fram till år 2010. Det målet ska klaras först
            och utvärderas. Vi menar också att de nya forskningsrönen om en
            aktivt brukad skog, med ständigt nya plantor som binder koldioxiden,
            kan vara värda att se över. Regeringen bör snarast återkomma till
            riksdagen med en handlingsplan för hur målet Levande skogar ska
            nås.
          </p>
          <head xml:id="i-PzW3Qckou9KjUyAnQfMJR5" type="h1">
            Landsbygdsutveckling
          </head>
          <p xml:id="i-FQ66ofd5L2ndK3cesJTVqZ">
            Riksdagens majoritet har hittills hållit fast vid den socialdemokratiska
            inriktningen av landsbygdspolitiken. Miljöfrågorna är också här
            centrala; vi anser bl.a. att lantbrukarna bör få betalt för sina
            miljötjänster via landsbygdsprogrammet. De öppna landskapen bevaras
            genom livsmedelsproduktion och djurhållning. Betesdjuren blir
            i ett extensivt jordbruk en förutsättning för biologisk mångfald
            och kulturhistoriska värden.
          </p>
          <p xml:id="i-6KWm9o3bQnwQM3ad8bh2Bp">
            Den socialdemokratiska regeringen påbörjade arbetet med att förenkla
            jordbrukets regelsystem och att minska de administrativa kostnaderna.
            Det är bra att den nuvarande regeringen fortsätter i samma spår
            och uppfyller målet för regelförändringarna med minus 25 procent
            senast år 2010.
          </p>
          <head xml:id="i-AX7ZGWSUzEb8ya317qxb7H" type="h1">
            Hästnäring
          </head>
          <p xml:id="i-8JrQn52mYrkkFZP4pbr97w">
            Förra året avsatte den socialdemokratiska regeringen 15 miljoner
            kronor till hästnäringen. Pengarna gick till forskning inom hästområdet
            och främjandet av ett livskraftigt hästföretagande. Den borgerliga
            majoriteten i miljö- och jordbruksutskottet ville fortsätta satsningen,
            men specificerade inte hur. I årets budget saknas näringen helt.
          </p>
          <p xml:id="i-JtEEuuY6e3C5AK4cgqQAo6">
            Vi efterlyser en mer offensiv inriktning på hästverksamheten,
            som är en viktig resurs för landsbygden och som kan skapa många
            nya arbetstillfällen. Inte minst inom sjukvård, friskvård och
            rehabilitering kan hästen ha en stor betydelse.
          </p>
          <head xml:id="i-BVrTuT6de51yBvg9Qi686L" type="h1">
            Djurskydd
          </head>
          <p xml:id="i-9enSfGMdY27zHezyUhswwL">
            Sverige har hittills haft världens bästa djurskydd som vi har
            utvecklat i kombination med ett konkurrenskraftigt jordbruk och
            en framgångsrik forskning. Så vill vi socialdemokrater att det
            ska förbli. Vi vill att Sverige fortsätter att hålla en hög profil
            vad gäller djurskydd, djurhälsa och djurtransporter. Vår vision
            är att djuren i övriga EU ska ha samma goda skydd och hälsa som
            djuren i Sverige.
          </p>
          <p xml:id="i-Gusi7XRyAunSJbrkZwxKft">
            Vi är tveksamma till regeringens nedläggning av Djurskyddsmyndigheten.
            Huruvida det verkligen är kostnadseffektivare, som regeringen
            påstår, att förlägga djurskyddet till Jordbruksverket återstår
            fortfarande att se. Vi förhåller oss också avvaktande till att
            åtgärden kan förbättra djurskyddet.
          </p>
          <head xml:id="i-NrdmEay76WV1V39KYG6HXv" type="h1">
            Djurskyddskontroll
          </head>
          <p xml:id="i-3x5YQnunVBMzFKc85vV1Ss">
            Regeringen vill stärka kontrollen av djurskyddet genom att överföra
            verksamheten till länsstyrelserna. Ett statligt övertagande ska
            ge mer likvärdiga villkor för djurskydd i hela riket. Vi menar
            att kontrollen av djurskyddet ska ligga kvar hos kommunerna. Där
            finns den lokala kunskapen och kompetensen, där finns de djurskyddsinspektörer
            som har god kännedom om de lokala djurhållningar som de ska övervaka.
          </p>
          <p xml:id="i-FBxqbaq6a26FgNjJhAFcZZ">
            Vi vill också markera vikten av en fortsatt god smittskyddsorganisation
            och en veterinär serviceverksamhet, landet runt. Den privatisering
            av veterinärerna som regeringen flaggar för riskerar att förminska
            det tuffa djurskydd och den kvalificerade djurhållning som vi
            är så stolta över och som har gjort oss till en förebild inom
            EU. Om enbart privata aktörer tar över riskerar vissa delar av
            landet att få en bristande veterinär vård. På platser med få djurhållare
            och låg djurtäthet kommer inga veterinärer att vilja starta eget.
            Detta slår i sin tur mot landsbygdens utveckling.
          </p>
          <head xml:id="i-EBYbLgEEW3ds9TfV3yNrpX" type="h1">
            Småskaliga slakterier
          </head>
          <p xml:id="i-3K8SJVB8uj4EHBX2GP5DnE">
            Regeringen öronmärker 9 miljoner kronor i Livsmedelsverkets anslag
            för att subventionera veterinärkostnader vid småskaliga slakterier.
            Vi socialdemokrater ställer oss positiva till etableringen av
            småskaliga slakterier, vi initierade en utvärdering av verksamheten
            med mobila slakterier och föreskrev en enklare och flexiblare
            lagstiftning för småskalig verksamhet. Därför vill vi i detta
            sammanhang påpeka att regeringens öronmärkta pengar fanns med
            redan i 2006 års budget. Medlen togs dock bort när den borgerliga
            regeringen tillträdde och presenteras nu igen som nya pengar.
          </p>
          <head xml:id="i-5fsya14cZMV3uiuLggsine" type="h1">
            Livsmedel
          </head>
          <p xml:id="i-2cKugZjr9aLsDSRBwEFq7A">
            De etiska aspekterna på livsmedlen blir allt viktigare för konsumenterna.
            Många vill veta att maten de äter kommer från djur som inte har
            fått lida. Många vill veta att djuret har levt i en miljö som
            tillgodosett biologiska förutsättningar och naturligt beteende,
            att djuret har fått foder av god kvalitet utan onödiga tillsatser
            och att djurtransporterna har skett under drägliga förhållanden.
          </p>
          <p xml:id="i-UAK2iXEs798z4VeuywuRCb">
            Svenska lantbrukare har tagit fasta på dessa krav och ett svenskt
            mervärde har skapats. Vi socialdemokrater vill vidareutveckla
            detta mervärde genom att ytterligare satsa på småskalig, närproducerad
            och ekologisk mat. Livsmedlen ska också kunna märkas på sådant
            sätt att konsumenten tydligt ser vad han eller hon betalar för.
            Det gäller varans ursprung, transport, förädling och energiåtgång.
            I satsningen bör också ingå att stat, landsting och kommuner köper
            in närproducerade och ekologiska livsmedel som tagits fram med
            god omsorg om djuren. Den miljöinriktade offentliga upphandlingen
            blir ett viktigt verktyg för klimatmärkningen.
          </p>
          <head xml:id="i-G3jgDm279QTk9xQTcVf7sB" type="h1">
            Jakt och viltvård
          </head>
          <p xml:id="i-H5ar4DyxNSa33MMo6mMTYy">
            Viltet är en gemensam, men begränsad resurs. Det måste förvaltas
            på ett ekologiskt, ekonomiskt och socialt hållbart sätt, så att
            våra vilda arter kan bevaras i livskraftiga bestånd. Ett väl fungerande
            rapporteringssystem bör utvecklas för att förbättra viltvården.
            Jakten på vilt ska ske på ett etiskt godtagbart sätt och fällt
            vilt ska i möjligaste mån tillvaratas och användas. Eftersökningen
            av skadat vilt från t.ex. trafikolyckor bör få en fastare verksamhetsstruktur,
            med en statlig myndighet som huvudman.
          </p>
          <p xml:id="i-PBAJ3Hvz4rjgyF8jBU51vG">
            Drygt 300 000 utbildade jägare deltar varje år i den svenska
            jakten, företrädesvis i älgjakten. Vi vill öka intresset ytterligare;
            människor som bor i tätorter och som inte själva äger mark ska
            kunna lära sig att jaga. Jakt ska vara ekonomiskt och praktiskt
            tillgängligt för alla, inte bara för några få.
          </p>
          <p xml:id="i-VtfmL3sGgBqeYDXAcuR8G6">
            Inom den svenska jakten har älgen en särställning. Omkring 100
            000 älgar skjuts varje år, vilket ger älgkött till ett värde av
            nära en halv miljard kronor om året. Dagens älgförvaltning är
            inriktad på att skapa en livskraftig älgstam med hög kvalitet
            och i balans med betet. Det mesta handlar dock om lokala resurser.
            Vi menar att förvaltningssystemet bör ses över och anpassas efter
            älgstammarnas lokala spridning och ekologiska förutsättningar.
            Jakten på älg ska utgå från tillgången på bete, de areella näringarna
            och trafiksäkerheten.
          </p>
          <p xml:id="i-Jy1anD7t53u7zk3My3ETfw">
            Diskussionen om jakt ovanför odlingsgränsen och på renbetesfjällen
            har pågått länge. Från socialdemokratisk sida har vi eftersträvat
            klara och tydliga regler för turistjakten, regler som bevarar
            möjligheten till allmän jakt och som ser till att lokalbefolkningen
            kan dra nytta av verksamheten. Men regeringen har, trots protester
            från bl.a. Jägareförbundet och Sametinget, öppnat för turistjakt
            på småvilt ovanför odlingsgränsen. Utan samråd eller offentlig
            debatt har jordbruksministern ändrat i rennäringsförordningen
            och uteslutit kravet på jaktguide för utländska jägare.
          </p>
          <p xml:id="i-D2qzkxjwy9Q1hfKCExW2Zw">
            Vi menar att kravet på guide bör finnas kvar eftersom utländska
            jägare i många fall är okunniga om vår omfattande svenska jaktlagstiftning.
            Jaktguiderna kan dessutom kontrollera jaktområdena, så att trycket
            inte blir för stort på vissa platser. Vi anser också att Sverige
            och Norge bör kunna enas om gemensamma regler för turistjakt i
            fjällen och även för allmän jakt.
          </p>
          <head xml:id="i-75FDxgmmfyzf9kNya6Kg8a" type="h1">
            Fisket
          </head>
          <p xml:id="i-yeALeSFECULnsyM6bzQT2">
            De senaste åren har fiskefrågorna mest handlat om fiskets kris
            och beståndsbevarande åtgärder. Bakgrunden är det pågående överfisket,
            de negativa konsekvenser som EU:s gemensamma fiskeripolitik ibland
            har gett och den långtgående miljöpåverkan som kommer av övergödning
            och utsläpp. Det tidigare så positivt omnämnda vattenbruket har
            i det närmaste stagnerat och fisketurismen behöver nya utvecklingsmöjligheter.
          </p>
          <p xml:id="i-XjixxwWT2Esp6gxnHHg9Gu">
            Den socialdemokratiska fiskeripolitiken bygger på att havets
            resurser brukas på ett ekologiskt och ekonomiskt hållbart sätt.
            Det är vår uppgift att ge fiskenäringarna de rätta förutsättningarna
            så att de kan utveckla en långsiktighet i företagandet. Vår helhetssyn
            på fisket omfattar alla aspekter från ett fiske i kris till möjligheterna
            till snar förbättring. Det handlar om den självklara försiktighetsprincipen,
            om ekosystemansats och om att bruka bestånden på ett ansvarsfullt
            sätt. Det handlar också om krav på social omsorg och ekonomiska
            hänsyn.
          </p>
          <p xml:id="i-Me7nJ6yReyR2NFeSWapTKL">
            Det fiskeripolitiska arbetet inom EU måste oförtrutet drivas
            vidare, med höga svenska ambitioner vad gäller nytt förvaltningssystem
            som förhindrar att fisk som inte ingår i kvoten kastas tillbaka
            i havet. Havdagar, minimistorlek och teknisk utveckling är andra
            åtgärder. En utskrotning av fiskeflottan är nödvändig; det ska
            ske med hjälp av EU:s strukturfonder och med nationella medel.
            En mer specificerad utskrotning måste också göras utifrån beståndens
            storlek och den fiskekapacitet som finns.
          </p>
          <p xml:id="i-CMEnHXzyBjyhdSnVQG6TVh">
            Det nationella småskaliga kustfisket ska prioriteras eftersom
            det är regionalpolitiskt viktigt, för glesbygden, för sysselsättningen,
            för turistnäringen och inte minst för fiskenäringen. Vi vill gå
            vidare med de lokala och regionala råd som riksdagen har beslutat
            om. En av de viktigaste fiskepolitiska uppgifterna är att skapa
            en samverkan mellan näring, miljöorganisationer, forskare och
            kustkommuner. Fiskeriverket måste samarbeta med berörda parter.
            Förutsättningar för ett hållbart resursutnyttjande och en bibehållen
            svensk fiskenäring måste skapas.
          </p>
          <p xml:id="i-LrPZrMVYJc3BiwqAAei1Fe">
            Vi socialdemokrater föreslår att regeringen avsätter sammanlagt
            43 miljoner kronor för åren 20082010 i strukturstöd till fisket,
            som ett sätt att möjliggöra omställningen till ett långsiktigt
            hållbart samhälle också för fiskenäringen.
          </p>
          <p xml:id="i-AWReZ7Bm1hDe4hqn27fAU1">
            Regeringen har i sin budget överfört 7 miljoner kronor från Åtgärder
            för landsbygdens miljö och struktur till Fiskeriverket, för att
            finansiera fiskekontrollen. Vi socialdemokrater anser inte att
            mer resurser behöver tillföras kontrollsystemet för tillfället.
            Vi förespråkar en annan inriktning på kontrollen att mer effektivitet
            och mindre kvantitet ska prägla verksamheten. Vi föreslår även
            att EU:s fiskeländer utvecklar ett bättre samarbete vad gäller
            fiskekontrollen och förordar en gemensam personalstyrka för detta
            ändamål.
          </p>
        </div>
        <div xml:id="i-CjaGajAUkdCy5myFZPrTJ" type="signatureBlock">
          <list xml:id="i-9QYar2kSSHwm26ULFvc1b6">
            <item xml:id="i-T58pQuDsF92xxrLLbTqgqB" who="i-NW2TEoH8XmW9aSn2aKJ8EA" type="signature">
              Anders Ygeman (s)
            </item>
            <item xml:id="i-1X1d4oxXZox5hjFqNWnHd" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
            <item xml:id="i-KNhdZgGNAb3K2AayvK2dBX" who="i-JfXS8EFEqMfBiyryszrVvW" type="signature">
              Ann-Kristine Johansson (s)
            </item>
            <item xml:id="i-FhLzCDGHwExjw4uChYZUfC" who="i-FrC3WwfjWAuoWu4BnbedDa" type="signature">
              Jan-Olof Larsson (s)
            </item>
            <item xml:id="i-LJkoKGoTGsx74diDLuziKR" who="i-HxcQkHC9fDSzkJWgvdhDEF" type="signature">
              Lena Hallengren (s)
            </item>
            <item xml:id="i-ApRzuw2E7cQ8H3UED4SETQ" who="i-B34sv9ytsiioT1XaQtyXUo" type="signature">
              Helén Pettersson i Umeå (s)
            </item>
            <item xml:id="i-RuTYnnvRzzhPV3UFFmZnsw" who="i-82JYkSfoXnEHz2Cm1hUTA2" type="signature">
              Aleksander Gabelic (s)
            </item>
            <item xml:id="i-TBkoWRJALGSgquwBCAZYZ1" who="i-MKm68HiDPih8eisvsh6GJg" type="signature">
              Bo Bernhardsson (s)
            </item>
          </list>
        </div>
      </div>
    </body>
  </text>
</TEI>
