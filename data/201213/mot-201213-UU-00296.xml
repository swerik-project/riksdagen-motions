<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00296">
  <teiHeader>
    <fileDesc>
      <titleStmt>
        <title>Det svenska utvecklingssamarbetet</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det svenska utvecklingssamarbetet</title>
          <idno type="rdwebb">H002U296</idno>
          <rs type="number">U296</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U296/text</ref>
          <ref type="dokument_url_html">http://data.riksdagen.se/dokument/H002U296</ref>
          <ref type="dokumentstatus_url_xml">http://data.riksdagen.se/dokumentstatus/H002U296</ref>
          <ref type="doc">http://data.riksdagen.se/fil/4D28876C-A64D-4383-9E3A-BEFEBA3C310E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V4JTCKyEvNfLPmnwehhS9T" type="signed"/>
        <correspContext corresp="i-V4JTCKyEvNfLPmnwehhS9T">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-MJU2ADPgwoWSxG7HwuxgJ3" type="numbering">
          <date when="2012-10-08"/>
        </correspAction>
        <correspAction xml:id="i-VjDhHjAbDt5j1nRnjK73AK" type="submission">
          <date when="2012-10-05"/>
        </correspAction>
        <correspAction xml:id="i-XKzxfNGRMwEmDFSpxe238z" type="transfer">
          <date when="2012-10-05"/>
        </correspAction>
        <correspAction xml:id="i-BE23pKxiue5nA9cpXcgGA4" type="assigned"/>
        <correspContext corresp="i-BE23pKxiue5nA9cpXcgGA4">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RMVxchqhugNKNo2THSYXCH" type="motHeader"/>
      <div xml:id="i-4WHte7MBU7F6FVHdqNRX5v" type="motBody">
        <div xml:id="i-TRQvgMVwAgoJx9S1ykoyUn" type="motProposal" subtype="förslag">
          <head xml:id="i-UUiFRLDFqq33wG3HDMFJP3">
            Förslag till riksdagsbeslut
          </head>
          <list xml:id="i-4YSG3z2yPPsfn9cg9C8ZCX" style="ol">
            <item xml:id="i-RuP5Uh9n1EQHPvM3aoHVS8">
              Riksdagen tillkännager för regeringen som sin mening vad som
              anförs i motionen om att det svenska utvecklingssamarbetet även
              i fortsättningen bör ha främjandet av de mänskliga fri- och rättigheterna
              som både utgångspunkt och mål.
            </item>
            <item xml:id="i-5pVBG1YnNQeTQP8zaaukBa">
              Riksdagen tillkännager för regeringen som sin mening vad som
              anförs i motionen om behovet av ett fortsatt PAO-stöd samt utvecklingsinsatser
              avsedda att främja jämställdhet, religionsfrihet och skydd av
              MR-försvarare.
            </item>
            <item xml:id="i-U9zBEUu8GyGrbxNYsiwvRz">
              Riksdagen tillkännager för regeringen som sin mening vad som
              anförs i motionen om biståndsinsatser riktade till barn och unga.
            </item>
            <item xml:id="i-4C136xvQGcY5UEGCiq2mCt">
              Riksdagen tillkännager för regeringen som sin mening vad som
              anförs i motionen om behovet av att även framöver stödja det civila
              samhällets utvecklingsfrämjande insatser.
            </item>
            <item xml:id="i-GC1dP5ajFJZAGoi28grVgR">
              Riksdagen tillkännager för regeringen som sin mening vad som
              anförs i motionen om fortsatta satsningar på företagar- och entreprenörskapsdrivna
              utvecklingsinsatser.
            </item>
            <item xml:id="i-Pg4DATQwiajJqo9xVH4CXr">
              Riksdagen tillkännager för regeringen som sin mening vad som
              anförs i motionen om att undersöka möjligheten att inrätta en
              resurspool bestående av tematiska och geografiska experter från
              både Sverige och mottagarländerna.
            </item>
            <item xml:id="i-LGakxNW2mx7YqpE4ewq9yh">
              Riksdagen tillkännager för regeringen som sin mening vad som
              anförs i motionen om behovet av satsningar på utvecklingsinsatser
              med högre risk.
            </item>
          </list>
        </div>
        <div xml:id="i-VgrM8NTrrSMC98otc4NpaQ" type="motContent">
          <head xml:id="i-6HYPUYhaLmCx687K1t3u2U" type="h1">
            Motivering
          </head>
          <p xml:id="i-Q2vg6Y1ZTeKrHgCT3FprHg">
            Utvecklingen i världen de senaste 30 åren har varit dramatisk
            men i många stycken positiv. Allt fler barn föds till drägliga
            förhållanden, allt fler barn får gå i skola, fler och fler får
            tillgång till vaccin och hungern har minskat. FN:s millenniemål
            om halverad världsfattigdom till år 2015 har redan uppnåtts.
          </p>
          <p xml:id="i-Eu77KRocLyQuTTqMWYQxBh">
            Det duger emellertid inte att enbart konstatera att det blivit
            bättre för människor i allmänhet. För varje mun som hungrar, för
            varje barn som förvägras skolgång, för varje kvinna utan jobb
            blir chanserna till utveckling mindre.
          </p>
          <p xml:id="i-HvnHAfom8ZKAH4DTJoFwXV">
            Genom att förse människor med redskap att ta sig ur fattigdom
            ökar möjligheterna att skapa långsiktigt hållbar utveckling. Det
            svenska biståndet håller globalt en hög nivå, såväl i genomförande
            och effekt som i finansiella termer. Att nivån för det svenska
            biståndet även fortsättningsvis ska vara en procent av bruttonationalinkomsten
            (BNI), som år 2012 motsvarade 38,2 miljarder kronor, är en självklarhet.
          </p>
          <head xml:id="i-GBkE3Mz56nJ8wYf5eGtAFJ" type="h2">
            Demokrati och mänskliga rättigheter
          </head>
          <p xml:id="i-7rVQsraTKitu4VXkHT5MeG">
            Med ökad tillgång till och respekt för de mänskliga fri- och
            rättigheterna minskar människors ekonomiska fattigdom. Det omvända
            sambandet, att ekonomiskt välstånd skulle föda frihet och demokrati,
            är inte givet. Mot denna bakgrund bör det svenska utvecklingssamarbetet
            även fortsatt ha främjande av demokrati och de mänskliga fri-
            och rättigheterna som både utgångspunkt och mål.
          </p>
          <p xml:id="i-AVsAZZ9iNz5ErZEBG8Kutn">
            Ett flerpartisystem och öppna, fria och demokratiska val allena
            garanterar inte att mänskliga fri- och rättigheter existerar.
            Parlament och politiska partier behöver stöd för demokratiutveckling,
            särskilt i länder på väg in i ett demokratiskt system. Betydelsen
            av att fortsatt värna det specialinriktade demokratibiståndet
            via så kallade partianknutna organisationer (PAO) är därför stor.
          </p>
          <p xml:id="i-WazwN7tnXvMoSxoSSb3yzV">
            Vidare bör jämställdhetsfrämjande insatser fortsatt prioriteras.
            Ojämlikhet mellan könen strider mot människovärdet och hindrar
            hållbar utveckling. När kvinnor exkluderas från eller är underrepresenterade
            inom skolsystemet eller på arbetsmarknaden minskar förutsättningarna
            för att skapa det ekonomiska välstånd som krävs för att skapa
            utveckling. Uppskattningar från USA:s motsvarighet till Sida,
            USAID, gör gällande att om tio procent fler flickor gick i skolan
            skulle världens samlade bruttonationalprodukt (BNP) öka med i
            genomsnitt tre procent.
          </p>
          <p xml:id="i-YUZxeMzEU1bhYWYfyMFTtR">
            I länder som genomgår eller genomgått krig och katastrofer är
            kvinnor särskilt utsatta. Sveriges handlingsplan gällande FN:s
            resolution 1325 om kvinnors roll i väpnade konflikter löper ut
            vid årsskiftet 20122013. Regeringen bör se över möjligheterna
            att aktualisera Sveriges åtaganden, så att kvinnor får ökat inflytande
            i fredsarbete och det planeringsarbete som görs efter ett fredsavtal.
          </p>
          <p xml:id="i-WenYNdmXybTnUPwHZduqet">
            Även religionsfrihetsfrämjande insatser bör fortsatt prioriteras.
            Uppskattningsvis 70 procent av världens befolkning lever i länder
            där medborgarnas rätt till religions- och övertygelsefrihet kraftigt
            eller mycket kraftigt begränsas. Regeringen bör också ge MR-försvarare,
            som i många länder lever under hot till följd av sitt engagemang,
            sitt fortsatta stöd.
          </p>
          <head xml:id="i-89uYUHJPV7T5xgAvGYaKxW" type="h2">
            Barn och unga
          </head>
          <p xml:id="i-BYVNsm5CJ1Jn9AsNaebx1f">
            Barns rättigheter är fortfarande en kontroversiell och nonchalerad
            fråga i många länder. Att länder ska införa lagar mot barnaga
            är en fråga som Sverige drivit länge och som bör prioriteras.
            Kristdemokraterna önskar att samtliga biståndsinsatser, riktade
            till barn och unga, ska grundas på FN:s barnkonvention.
          </p>
          <p xml:id="i-HKJ4CHRFuTgLxVRmuc7LX2">
            För att barn och unga i fattiga länder ska kunna möta framtiden
            med tillförsikt, bör regeringen fortsätta att verka för att FN:s
            millenniemål om minskad barnadödlighet (liksom de relaterade målen
            om förbättrad mödrahälsa och minskad hiv/aids-spridning) och grundskoleutbildning
            uppnås.
          </p>
          <head xml:id="i-HkPL578uD5worgUscU2YR2" type="h2">
            Civilsamhället
          </head>
          <p xml:id="i-5BowxiQ13rWmdDhURPCRbZ">
            Kristdemokraterna vill se ett fortsatt starkt, svenskt stöd till
            det civila samhällets arbete. Det civila samhällets aktörer är
            centrala i demokrati- och utvecklingsarbetet. Genom sin existens
            är de försvarare, bärare och förvaltare av demokratiska grundprinciper
            och mänskliga fri- och rättigheter. Genom sin lokala förankring
            och i sin roll som granskare av biståndet har civilsamhället goda
            möjligheter att bekämpa ett av de största hoten mot hållbar utveckling:
            korruption. Det är därför glädjande att regeringen nu ökar anslagen
            till det svenska civilsamhällets organisationer samt avsätter
            ytterligare medel för att förebygga och bekämpa korruption.
          </p>
          <head xml:id="i-Jdjcc9RwDVvu85TRbMZWRs" type="h2">
            Den privata sektorn
          </head>
          <p xml:id="i-7jMskwjFNzHHccsVqGTkQ3">
            Fortsatta satsningar på företagar- och entreprenörskapsdrivna
            utvecklingsinsatser bör uppmuntras. Sida har sedan 2004 en policy
            för privatsektorsutveckling och regeringen har beslutat om en
            policy för tillväxt samt en strategi för forskning och innovation
            i biståndet. Det arbete som pågår, Business for Development ,
            bör utvecklas och integreras i utvecklingssamarbetet med respektive
            land, och lyckade exempel på så kallade Public Private Partnerships
            (PPP) byggas vidare på. Det är också mycket välkommet att regeringen
            nu beslutat att avsätta ytterligare medel för nya, innovativa
            biståndsformer i vilka den privata sektorn kan ges en central
            roll.
          </p>
          <p xml:id="i-E88ihbzgMTHoz2HHJhFyTu">
            Förutom att även framgent uppmuntra sådana initiativ bör regeringen
            fortsätta att ge sitt stöd till de initiativ som nu finns på EU-nivå
            om att företag ska rapportera vinster och skatter i de länder
            där de verkar. Beräkningar visar att för varje biståndskrona som
            går till utvecklingsländer, går cirka tio kronor i omvänd riktning.
          </p>
          <head xml:id="i-DHZsQSZ3g5Vw1MADqcXsrz" type="h2">
            Effektivt resursutnyttjande och ökat risktagande
          </head>
          <p xml:id="i-CWKFHKdREdCr6baopZje5U">
            Lyckat utvecklingssamarbete kräver långsiktigt planeringsutrymme.
            Långsiktiga resultat kan sällan mätas på mindre än fem år. Bedömningen
            av såväl behov som lösning måste ske så nära mottagarna för biståndet
            som möjligt. För att få en mer underbyggd analys av behov och
            metod för lyckat utvecklingssamarbete uppmuntrar Kristdemokraterna
            regeringen att se över möjligheterna att inrätta en resurspool
            med ämnesexperter från både Sverige och mottagarländerna. Denna
            pool kan bestå av yrkeskunniga och forskare, representanter från
            civilsamhället och den privata sektorn, för att bistå myndigheter,
            företag och civilsamhällets aktörer med råd, analys och operativ
            assistans i specifika utvecklingsinsatser.
          </p>
          <p xml:id="i-UnG11pNpW1mWygPyKjV6Fz">
            För att nå verklig och betydelsefull förändring bör utvecklingsinsatser
            med högre risk uppmuntras. Regeringen bör därför undersöka möjligheten
            att framöver satsa på dylika insatser, där syftet är att påverka
            invanda, negativa mönster och nå långsiktig förändring i fattiga
            länder, och där effekten inte alltid låter sig mätas på kort sikt.
          </p>
          <p xml:id="i-8rqpRzc9BzEfucWTNuXm48">
            Detta bör ges regeringen tillkänna.
          </p>
        </div>
        <div xml:id="i-UyBgG3VwHhZsA8MkrQBuH5" type="motSignatures">
          <list xml:id="i-727LaqHLAojp8AArtRZuTz">
            <item xml:id="i-2Ff27Wp9Jonm6S8SJfjh2R">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
