<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01200">
  <teiHeader>
    <fileDesc>
      <titleStmt>
        <title>om järnvägstrafiken i Kalmar län, m. m.</title>
        <author>av Gösta Andersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om järnvägstrafiken i Kalmar län, m. m.</title>
          <idno type="rdwebb">G1021200</idno>
          <rs type="number">1200</rs>
          <ref type="dokument_url_text">http://data.riksdagen.se/dokument/G1021200/text</ref>
          <ref type="dokument_url_html">http://data.riksdagen.se/dokument/G1021200</ref>
          <ref type="dokumentstatus_url_xml">http://data.riksdagen.se/dokumentstatus/G1021200</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>GÖSTA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-2vSoREUgDMM9du3oZhTyJR</idno>
            <name>LARS SCHÖTT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>INGRID ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8X8db7x9jnf6XJqv2RWEfL" type="signed"/>
        <correspContext corresp="i-8X8db7x9jnf6XJqv2RWEfL">
          <note type="signatory" corresp="r-0"/>
          <note type="signatory" corresp="i-8Lq2FtVLPjm4ZuNxycmaDK"/>
          <note type="signatory" corresp="i-2vSoREUgDMM9du3oZhTyJR"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1200/mot_197778__1200-001.pdf"/>
      <div xml:id="i-6345FqGycm1VArMGGriwzs" type="motHeader">
        <div xml:id="i-PhrHLaq3KSgskcRJS6Khok" type="motTitle"/>
        <div xml:id="i-UtbgH274Cd12CvmDftDqdQ" type="motSubmissionInfo"/>
      </div>
      <div xml:id="i-4GPPAMNScbZWppLdLCFxMN" type="motBody">
        <div xml:id="i-AYZq4mmCQ2JP4PEWSVcxmx">
          <p xml:id="i-SZpeRA14eD6D252P3kopx6">
            Motion 1977 /78: 1200
          </p>
          <p xml:id="i-7BNWV2UZE7kcnmkpNLqu87">
            av Gösta Andersson m. fl. om järnvägstrafiken i Kalmar län, m.
            m.
          </p>
          <p xml:id="i-UzyY6XBkURgDFC6HQ6NBkr">
            Järnvägsnätet i Kalmar län är mycket glest och består till ca
            25 20 av smalspårsjärnväg och med en otillräcklig bärighet på
            flera bandelar. Beträffande persontrafiken är det föråldrade vagnmaterialet,
            de låga reshastigheterna samt det ringa turutbudet mest påtagliga.
            SJ har under en följd av år lagt ned järnvägar — enbart i Kalmar
            län 50 mil på 25 år motsvarande hälften av länets järnvägsnät
            — avbeman- nat stationer, vidtagit inskränkningar i hanteringen
            av styckegods samt dragit in möjligheterna till vagnslasttrafik.
            SJ:s service till enskilda och till företag har därmed successivt
            försämrats.
          </p>
          <p xml:id="i-QNGSEvkxWzZxUFSj5jbE3r">
            Aviserade försämringar av SJ:s trafikservice i Kalmar län Statens
            järnvägar, Norrköpings trafikdistrikt, har under hösten 1977 —
            utan föregående samråd med länsmyndigheter eller kommuner — beslutat
            att under 1978 genomföra en rad trafikeringsändringar i Kalmar
            län. Besluten berör såväl järnvägstrafiken som den regionala busstrafi-
            ken. Beträffande den regionala busstrafiken har regeringen i beslut
            1977-12-15, med vissa förbehåll, ålagt SJ att under kommande trafikår
            inte vidta några inskränkningar i denna trafik. Följande försämringar
            rörande den spårbundna trafiken har aviserats. A. SJ har i skrivelse
            1977-09-23 meddelat preliminära beslut att från och med 1978-05-28
            lägga ned vagnslasttrafiken vid följande stationer: Västerviks
            kommun: Ankarsrum och Totebo Vimmerby kommun: Fågelhem, Gullringe,
            Storebro och Tuna samt Hultsfreds kommun: Vena Motivet till trafikeringsändringarna
            är enligt SJ att trafiken är av ytterst ringa omfattning och att
            SJ vill minska sina kostnader. B. I skrivelser 1977-10-17 och
            1977-11-29 har SJ aviserat att fr. o. m. 1978-05-28 minska turutbudet
            i persontrafiken på järnväg. SJ motiverar sina beslut med att
            det statliga bidraget till olönsamma järnvägslinjer är otillräckligt
            och att SJ strävar efter att så långt det är möjligt sänka driftkostnaderna.
            De linjer som berörs är: Nybro—Nässjö där tågantalet minskas från
            3 till 2 tågpar Nässjö—O skarshamn där tågantalet minskas från
            5 till 4 tågpar samt Växjö—Hultsfred—Västervik där tågantalet
            minskas från 3 till 2 tåg- par på bandelen Växjö—Hultsfred och
            från 5 till 4 tågpar på bandelen Hultsfred—Västervik. Därtill
            slopas ”skoltågen” på sträckorna Virse- rum—Hultsfred och Totebo—Västervik.
            Ändringarna får bl. a. till följd
          </p>
          <p xml:id="i-HGJJsJ2R65XEjiXVjfWtDG">
            1 Riksdagen 1977/78. 3 saml. Nr 1200—1206
          </p>
          <p xml:id="i-XGHRfKYdZiBivBqKLR6JGn">
            Mot. 1977/78 1200—1206
          </p>
          <pb facs="riksdagen-motions-pdf/data/197778/mot_197778__1200/mot_197778__1200-002.pdf"/>
          <p xml:id="i-4npDcZrA8kbQSV2XyvPzEr">
            Mot. 1977 /78: 1200 2
          </p>
          <p xml:id="i-3trPukWtDP99Hf8GpkRWZy">
            att skoltransporter som i dag går på järnväg från och med höstterminen
            1978 måste överföras till landsväg. C. Vi har vidare erfarit att
            statens järnvägar utreder ändringar i sin knutpunktsorganisation.
            Enligt ett förslag som har tagits fram skulle sta- tionen i Hultsfred
            upphöra att vara knutpunktsstation. Funktionerna skulle i stället
            överflyttas till andra knutpunkter. Enligt uppgift från flera
            håll har SJ redan infordrat anbud från olika lastbilsåkerier om
            uppsamling och distribution av styckegods i ett läge då knutpunkten
            i Hultsfred skulle ha försvunnit. D. SJ umgås dessutom med planer
            att avbemanna stationer längs järn- vägslinjen Kalmar—Berga, en
            järnväg som på länsorganens framställ- ning nu håller på att breddas.
          </p>
          <p xml:id="i-319hZLw76kpNffExGSQJEG">
            Regionalpolitiska konsekvenser av SJ:s planerade åtgärder Det
            får anses obestridligt att Kalmar län har ett underutvecklat kom-
            munikationsnät. Detta har dels försvårat utvecklingsmöjligheterna
            för de befintliga företagen i länet, dels inverkat negativt vid
            överväganden och beslut om ny- eller omlokaliseringar till länet.
            Kommunikationernas utformning har påverkat sysselsättningen i
            länet beträffande såväl dess omfattning som struktur. Den svaga
            sysselsättningsutvecklingen har i sin tur inverkat på befolkningsutvecklingen,
            vilken har stagnerat. Enligt vår uppfattning motverkar SJ:s beslut
            om trafikinskränkningar de regionalpoiltiskt betingade strävandena
            dels att häva stagnationen i Kalmar län avseende befolknings-
            och sysselsättningsutvecklingen, dels att i länet skapa med riket
            i övrigt jämförbara levnadsbetingelser. Vi anser att SJ:s planerade
            inskränkningar i trafiken helt står i strid med den av statsmakterna
            stadfästa länsplaneringen. Ett genomförande av de av SJ tillkännagivna
            trafikeringsändringarna får en rad konsekvenser på skilda områden.
            De indragningshotade järn- vägsförbindelserna måste givetvis ersättas
            med landsvägstransporter. I fråga om persontransporter får ersättningstrafiken
            utföras med bussar. Erfarenheten pekar dock mot att när järnvägstrafiken
            minskar ökar pri- vatbilismen. En ökad landsvägstrafik får negativa
            konsekvenser från miljösynpunkt genom buller och avgaser från
            fordon, dessutom blir det en totalt sett ökad energiförbrukning.
            I en promemoria daterad 1973- 12-04 från trafikplaneringsutredningen
            finns angivet att olycksrisken är omkring tre gånger högre för
            personbilar än för bussar. En konsekvens av indragna järnvägsförbindelser
            blir således fler trafikolyckor på lands- väg. Denna aspekt måste
            givetvis beaktas vid ett samhällsekonomiskt synsätt på de aktuella
            trafikeringsändringarna. I fråga om järnvägs- linjen Växjö—Hultsfred
            är det dessutom SJ:s avsikt att överflytta skol- barnstransporter
            från järnväg till landsväg. En sådan åtgärd är oför- svarlig från
            trafiksäkerhetssynpunkt.
          </p>
          <pb facs="riksdagen-motions-pdf/data/197778/mot_197778__1200/mot_197778__1200-003.pdf"/>
          <p xml:id="i-LWhUSPEiDAcyh6oH7bxBvu">
            Mot. 1977 /78: 1200 $ Det ovan förda resonemanget kan analogt
            tillämpas i fråga om gods- transporter. Det kan påpekas att SJ:s
            aviserade inskränkningar har en viss kon- centration till den
            norra delen av Kalmar län — kommunerna Väster- vik, Vimmerby och
            Hultsfred. I maj 1977 tog SJ bort möjligheterna till styckegods-
            och vagnslasttrafik vid en rad stationer i dessa kommuner. I år
            tillkännager man beslut om indragning av vagnslasttrafiken vid
            sju stationer i samma kommuner. Skulle SJ tillåtas genomföra sina
            inten- tioner skulle antalet stationer upplåtna för styckegodstrafik
            minska från 18 till 11 och antalet stationer med vagnslasttrafik
            från 22 till 12, allt under en tid av ett år. En sådan utveckling
            kan givetvis inte accepteras. Av de av SJ under år 1977 genomförda
            trafikeringsändringarna av- seende styckegods- och vagnlasttrafiken
            berördes sex stationer längs järnvägslinjen Växjö—Hultsfred—Västervik.
            I år har SJ tillkännagivit preliminära beslut om avveckling av
            vagnslasttrafiken vid fyra stationer längs samma järnväg och dessutom
            aviserar man inskränkningar i per- sontrafiken med en daglig dubbeltur
            samt därtill indragning av de s. k. skoltågen. Såvitt kan bedömas
            syftar SJ:s åtgärder medvetet till att över- flytta såväl gods-
            som persontransporter från järnväg till landsväg, en åtgärd som
            rimmar illa med den naturliga målsättningen för ett järn- vägsföretag.
            SJ:s agerande kommer givetvis att återspegla sig i SJ:s egen statistik
            över trafikvolymen och då skenbart som ett kraftigt minskat intresse
            från företag och privatpersoner att utnyttja SJ:s tjänster. Efter-
            som denna statistik ständigt åberopas av SJ vid framställningar
            till rege- ringen om nedläggning av järnvägslinjer, kan vi inte
            utan fog känna oro för järnvägslinjens framtid. Vi finner det
            orimligt att SJ företar åtgärder som leder till en för- sämring
            av trafikstandarden just i det läge då statsmakterna står inför
            ett ställningstagande till den regionala trafikplaneringen och
            1963 års trafikpolitik. I avvaktan på dessa ställningstaganden
            bör de av SJ nu aktualiserade trafikinskränkningarna ej vidtagas.
            Vi får därtill fram- hålla det orimliga i att, samtidigt som statsmakterna
            gör stora ansträng- ningar för att upprätthålla sysselsättningen,
            ett statligt affärsdrivande verk planerar att försämra servicen
            på kommunikationernas område. Förverkligas dessa planer, försämras
            infrastrukturen och därmed före- tagens möjligheter att fortsätta
            sin verksamhet och om möjligt öka produktion och sysselsättning.
            Som särskilt inkonsekventa framstår de planerade trafikinskränk-
            ningarna längs banan Berga—Hultsfred—Vimmerby—Linköping samt avbemannig
            av stationer längs järnvägslinjen Kalmar—Berga med tanke på de
            pågående breddningsarbetena på järnvägslinjen Kalmar—Berga. Ett
            av målen för den regionala utvecklingsplaneringen i Kalmar län
            är att höja standarden på hela järnvägslinjen Kalmar—Berga—Hultsfred—
            Vimmerby—Linköping och erhålla en tillfredsställande trafikering
            av
          </p>
          <pb facs="riksdagen-motions-pdf/data/197778/mot_197778__1200/mot_197778__1200-004.pdf"/>
          <p xml:id="i-UTkMGBBJUgH8kh7m3ou2bT">
            Mot. 1977 /78: 1200 4
          </p>
          <p xml:id="i-N5vA3Wyoq3z34MK2FR2PHx">
            denna linje med både gods- och persontrafik. SJ:s nu planerade
            trafik- inskränkningar går därför stick i stäv mot länsplaneringen.
            Även en tågindragning på banan Nässjö—Nybro får mycket allvarliga
            konsekvenser. Särskilt med hänsyn till att den inte ersätts av
            någon bussförbindelse. Därigenom får befolkningen i denna region
            allt svårare att över huvud taget använda SJ:s tjänster på andra
            bandelar. Därför kan SJ:s ”besparingsnit” bidra till att man undergräver
            den bättre lön- samhet man säger sig eftersträva. Vi får sammanfattningsvis
            starkt understryka den avgörande betydelse som goda kommunikationer
            har för ett läns och en regions utveckling. Ett genomförande av
            de av SJ nu tillkännagivna trafikeringsändringarna skulle utgöra
            ett mycket hårt slag mot länets kommunikationsförsörj- ning. Det
            står helt klart att det i de aktuella ärendena inte råder sam-
            stämmighet mellan de samhällsekonomiska konsekvenserna för länets
            utveckling och SJ:s ambitioner som affärsdrivande verk att nå
            ett före- tagsekonomiskt tillfredsställande resultat. Med hänvisning
            till vad som ovan anförts hemställer vi 1. att riksdagen som sin
            mening ger regeringen till känna vad i motionen anförts om statens
            järnvägars aviserade ändringar avseende vagnslasttrafiken och
            persontrafiken i Kalmar län, 2. att riksdagen som sin mening ger
            regeringen till känna att SJ genom aktiva marknadsföringsåtgärder
            skall söka bibehålla och öka sin andel av persontrafiken och godstransporterna
            i landet.
          </p>
          <p xml:id="i-SPKLo8gBpCiJtX9RjRtYtj" type="date">
            Stockholm den 17 januari 1978
          </p>
          <div xml:id="i-4pQBrgb76n4Bu2wLTG6o3w" type="signatureBlock">
            <p xml:id="i-R6XF9ECG6uSweytsMJHXr5" who="unknown" type="signature">
              GÖSTA ANDERSSON (c)
            </p>
            <p xml:id="i-LNeaBaMCcvA6ji5YSY38Hw" who="i-8Lq2FtVLPjm4ZuNxycmaDK" type="signature">
              IVAN SVANSTRÖM (c)
            </p>
            <p xml:id="i-23v6PkHppcMuJ1wyj8C4UQ" who="i-AJCahuHrtMzn7qwctgkSw7" type="signature">
              FRITZ BÖRJESSON (c)
            </p>
            <p xml:id="i-4zyYGccnCBtZww69KjadNU" who="i-2vSoREUgDMM9du3oZhTyJR" type="signature">
              LARS SCHÖTT (m)
            </p>
            <p xml:id="i-Gcmrk5PSBpwrgVY1oCzVst" who="unknown" type="signature">
              INGRID ANDERSSON (m)
            </p>
          </div>
        </div>
      </div>
    </body>
  </text>
</TEI>
