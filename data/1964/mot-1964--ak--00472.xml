<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00472">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__472/mot_1964__ak__472-001.pdf"/>
      <fw xml:id="i-EXyyEVz4fKcZ6bzKAjfqAZ">
        Nr 472—476 = Motioner i Andra kammaren, nr 472 år 1964 1
      </fw>
      <div xml:id="i-N76jKvErGZ4dkg8P2dkUSe" type="motHeader">
        <div xml:id="i-GqqVesKaWFGnm1aSjyS5Xg" type="motTitle"/>
        <div xml:id="i-SNBRaWABbs5Mfzv6Vm7LLG" type="motSubmissionInfo"/>
      </div>
      <div xml:id="i-GqWPeugCwg6h2mUefBHxZ6" type="motBody">
        <div xml:id="i-RCEQjseELESSQdDR7vqcoq">
          <p xml:id="i-9SvQ7h4GGBXS8e6kMD5NWG">
            Nr 472
          </p>
          <p xml:id="i-SpsJXJE8b2ytvipayRH1NG">
            Av herr Hagberg m. fl., om ett svenskt neutralitetsförsvar, m.
            m. (Lika lydande med motion nr 392 i Första kammaren)
          </p>
          <p xml:id="i-ShwhuR5eUJJ2Svsf6YZ7Ft">
            Den svenska utrikespolitiken måste i Sveriges och världsfredens
            intresse ha den fredliga samlevnaden och den fredliga tävlan mellan
            de olika syste- mens länder och naturligtvis mellan alla länder
            som främsta riktpunkt. Militärpolitiken måste därför inordnas
            i denna strävan. I enlighet därmed bör Sverige på den internationella
            arenan verka för avspänning, förhandlingar, kärnvapenförbud och
            avrustning. Svensk mi- litärpolitik utgår från motsatsen — ökad
            spänning, ständig krigsberedskap och svensk atombeväpning. Provstoppsavtalet
            var ett viktigt steg till avspänning, nedrustning och fred. Svensk
            militärpolitik lägger i motsats härtill huvudvikten vid det otillräckliga
            i provstoppet och avspänningen, vidhåller kravet om atomva- pen
            och ökar militärutgifterna. Det har uppstått verkliga betingelser
            för att hindra utbrottet av ett nytt storkrig. Sveriges militärpolitik
            utgår däremot ifrån att ett sådant kommer. Sverige står utanför
            alla block och är alltså alliansfritt. Den svenska mi- litärpolitikens
            målsättning är däremot att Sverige vid ett krig skall få hjälp
            och kämpa gemensamt med andra stater mot en angripare. Sveriges
            målsättning är neutraliteten. Svensk militärpolitik utgår tvärt-
            om från att ett neutralitetsförsvar är otillräckligt. I stället
            för att militärpolitiken skall bli ett stöd åt utrikespolitiken
            ten- derar den att bli ett hinder för denna och att utveckla en
            egen rakt mot- satt utrikespolitik. Denna början till ett dubbelkommando
            i utrikespolitiken är kompromet- terande och bär inom sig fröet
            till en allvarlig inre konflikt. På längre sikt utgör det ett
            hot mot både alliansfriheten och neutraliteten. Dessa latenta
            och potentiella motsättningar måste övervinnas och klara målsättningar
            formuleras, som synkroniserar militärpolitiken med den officiella
            utrikespolitiken, så att dennas redlighet, pålitlighet och äkta
            fiedssträvan inte kan bli föremål för skilda tolkningar.
          </p>
          <p xml:id="i-SNrvPyRuMSs8mCn6SoyPvH">
            Det är två grundläggande krav som rent folkrättsligt kan ställas
            på ett neutralt land — det ena opartiskhet gentemot alla andra
            stater, det andra
          </p>
          <p xml:id="i-98ucQL7yqzMSkHyfM4b4Ru">
            Bihang till riksdagens protokoll 1964. 4 saml. Nr 472—476
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-002.pdf"/>
          <fw xml:id="i-AUZRfQ6v3jCK4u1nudEvjY">
            2 Motioner i Andra kammaren, nr 472 år 1964
          </fw>
          <p xml:id="i-Wx6xHmZvmYsy6HzyDY9K6s">
            att det kan avvärja neutralitetskränkningar. Sverige måste därför
            ha ett neutralitetsförsvar. När vi kritiserar den nuvarande försvarsordningen
            och militärpolitiken, är det bland annat därför att de enligt
            vår mening inte motsvarar kravet på ett neutralitetsförsvar. Det
            är inte heller ett verkligt försvar för den nationella friheten
            under de sannolika betingelser som en sådan kamp måste genomföras.
            Det är därjämte inte anpassat till dagens fredssituation, till
            näringslivets krav om utbildad arbetskraft och tar inte hänsyn
            till statsfinansiella intres- sen och behovet av att stoppa inflationen.
          </p>
          <p xml:id="i-7o4RUoRAcMatT65Hkk1qBH">
            Räknar man ihop skilda slag av försvarskostnader i den nya statsverks-
            propositionen kommer man fram till närmare 4,5 miljarder kronor.
            Det är en kännbar belastning på de svenska skattebetalarna — 70
            procent av statens direkta skatteinkomster. De som föredrar att
            karakterisera militär- utgifterna som en försäkringspremie finner
            sig alltså i att betala till mili- tära ändamål 70 kronor per
            hundralapp av inbetalad skatt, med följdföre- teelserna, slöseri,
            improduktivitet, byråkratisering och antidemokratiska tendenser.
            Men den enskildes generositet är inte liktydig med belåtenhet
            över syste- met, att hela tiden hålla en storstatskrigsmakt —
            ekonomiskt sett — och avstå från många nödvändiga ting, därför
            att denna krigsmakt fortsätter att verka som om vi stod omedelbart
            inför ett krigsutbrott. Även de som inte finner de höga kostnaderna
            avskräckande oroas av många funderingar: Handlar det om en rationell
            lösning av våra försvars- problem, har alla möjligheter till en
            god hushållning och besparingar till- varatagits? Till de frågor
            som också ställes eller bör ställas hör: Har vi en riktig mål-
            sättning? Har vi något att lära som försummats av de senaste tjugofem
            årens krigserfarenheter? Vad kan ge mest för minsta pengarna?
            Dessa frågor angår varje anhängare av neutralitetslinjen och den
            nationella fri- heten. När vi för vår del bedömer dessa problem
            utgår vi dels från att allians- friheten med sikte på neutralitet
            skall vara riktpunkten för svensk militär- politik, dels också
            från att faran för krig är mindre, men ännu inte är undanröjd,
            dels slutligen från att problemet om försvar av den nationella
            friheten inte förlorat sin gamla betydelse. Med andra ord: Sverige
            kan inte avstå från ett neutralitetsförsvar. Det svenska folket
            måste också förbe- redas på att det kan tvingas att med vapen
            i hand kämpa för nationell fri- het under en stormaktsockupations
            svåra betingelser. Det naturliga borde vara att utifrån detta
            pröva om nuvarande militärpolitik är hållbar, tids- enlig och
            realistisk. Den frågan måste, som vi ser det, besvaras nekande.
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-003.pdf"/>
          <fw xml:id="i-9TrdiMQ4akjRU6gH6zRETq">
            Motioner i Andra kammaren, nr 472 år 1964 3
          </fw>
          <p xml:id="i-NVuja59P1m98o6xLf5Q2MS">
            Kritik av den strategiska målsättningen Till den avgörande svagheten
            i svensk militärpolitik räknar vi att den strategiska målsättningen
            inte förändrats, trots att 150 års fredserfaren- heter och två
            världskrig bevisat att den är falsk och under de båda världs-
            krigen skärpte farorna för vårt land, ja förde det till katastrofens
            rand. Det är egendomligt att, oberoende av alla omvälvningar,
            svenskt strategiskt tänkande vägledes av månghundraåriga åsikter
            om krigsfarans riktning, drivkrafter och omfattning. Inte ens
            det faktum, att ett kärnvapenkrig mot de yttre delarna av Östersjöns
            landområden i öster och söder, som skulle skapa dödliga faror
            för det svenska folkets flertal och göra våra viktigaste områden
            livsfarliga, har på något sätt antytts i våra försvarsutredningars
            strategiska studier. Frågan om vilken eller vilka stormakter som
            kan ha nytta av Sveriges neutralitet eller, å andra sidan, vilka
            stormakter som betraktar vårt lands neutralitet som ett hinder
            för att realisera deras strategi har varken all- varligt behandlats
            eller återspeglats i strategiska respektive militärpoli- tiska
            studier. ändå har mycket upplysande svar därpå givits både i två
            världskrig och under efterkrigstiden. Att Danmark, Norge och Island
            in- dragits i NATO av USA och västmakterna, medan Sovjetunionen
            på många sätt bekantgjort sitt intresse av Finlands och Sveriges
            neutralitet, av Öster- sjöns och hela Nordens pacificering, är
            realiteter som dock inte tillåtits förändra den konservativa för
            att inte säga sterila grundsynen på Sveriges strategiska situation
            och militära problem. Detsamma gäller om Västtysklands återuppstigande
            till den militärt och ekonomiskt ledande ställningen bland Europas
            kapitalistiska stormakter, liksom dess krav om gränsrevisioner
            som förutsätter krig. Förändringen av vapenbärarnas kapacitet,
            som förkortat raketavståndet mellan de båda ledande världsmakterna
            Sovjetunionen och USA till en halv timme, har inte heller föranlett
            några omvärderingar. Mest märkligt är att tillkomsten av kärnvapen,
            med den förändring av förödelsekraft och krigets karaktär som
            blivit följden, bara resulterat i krav om svenska atombomber mot
            världsmakternas tusenfalt mäktigare vätebomber. Sådana frågeställningar
            som rests om att större delen av jor- den kan bli obeboelig i
            ett kärnvapenkrig, att ingendera sidan skulle kunna segra i ett
            sådant krig, att ett nytt överlägset vapenslag tillkommit som
            ännu förfogar över det absoluta vapnet, att flygets roll väsentligen
            över- tagits av raketerna, att den nya tekniken gör krigen omöjliga
            som medel för uppgörelser mellan stater och statsblock och att,
            trots detta, ett kärn- vapenkrig kan utlösas genom en olyckshändelse
            eller ett missförstånd tycks på intet sätt ha påverkat det militära
            tänkandet i vårt land eller ha avspeglats i några strategiska
            studier. Med understrykande av att faran för krig mot Sverige
            kommer öster- ifrån och att gränsen mellan de båda neutrala länderna
            Finland och Sverige
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-004.pdf"/>
          <fw xml:id="i-7PNuRB2UoQPdkAA95htqqS">
            4 Motioner i Andra kammaren, nr 472 år 1964
          </fw>
          <p xml:id="i-DnwzSspmKeqgutj5WKWFfw">
            är den i dagens läge troliga krigsskådeplatsen beslöt fjolårets
            riksdag om- gruppera en infanteribrigad söderifrån mot norr. Allt
            förblir således vid det gamla: krigsfall ost. Detta är svenskt
            strategiskt och militärpolitiskt tänkande anno 1963. Det var likadant
            1663, ja ännu tidigare.
          </p>
          <p xml:id="i-MAnBdz6qJhXzv9y6Dr9aR8">
            Strategi, teknik och krigserfarenheter
          </p>
          <p xml:id="i-Euhk4Ao7S1th3CNMjAuWDr">
            Naturligtvis har vår militära expertis inte förbisett alla erfarenheter
            av det senaste världskriget, och särskilt har ett visst tekniskt
            nytänkande upp- stått. Men i stort sett rör sig krigstänkande
            och planering i mer än 25 år gamla erfarenhetsspår och upprepar
            den nästan klassiska oförmågan i det militära tänkandet att skapa
            en bild av ett nytt krigs betingelser. Det finns åtskilliga exempel
            på svenska militära antaganden och föreställningar som hör hemma
            i de goda önskningarnas sfärer. Dit hör vår officiella målsättning,
            att slå tillbaka en stormaktsinvasion och hejda en samtidig sådan
            på annat håll samt förhindra luftlandsätt- ningar på ett tredje.
            Under andra världskriget lyckades samtliga förberedda invasioner,
            och världens starkaste makter fick på sina egna territorier un-
            der åratal uppleva ockupationens inferno. Ännu vid krigsslutet
            var detta så självklart för den dåvarande svenska militärledningen
            med general Jung i spetsen att invasionsförsök skulle lyckas och
            att krigsstrategien måste utformas med hänsyn därtill. Numera
            låtsas militärledningen inte om detta och föredrar de luftiga
            fiktionerna som ersättning för realistiska analyser. Ett annat
            exempel: Vår strategiska målsättning är att uppehålla en in- vaderande
            stormakt tills hjälp anländer, ett uppehållande som anses möj-
            ligt några veckor. Frågar man varifrån hjälpen skall komma blir
            svaret: från angriparens motståndare. Finns det då i senaste världskrig
            några exempel som stöder antagandet? Låt oss bara nämna Danmark,
            Norge. Eller Grekland, Jugoslavien, Finland. Eller Frankrikes,
            Belgiens, Hollands mångåriga martyrium. Eller Sovjetunionens långa
            ensamma kamp. Eller det sätt varpå Italien, Rumänien, Bulgarien
            och Ungern övergavs av bunds- förvanten när nederlaget närmade
            sig. Allt detta illustrerar den officiella svenska tesen att uppehålla
            angriparen tills hjälp anländer. Tesen är alltså ohistorisk, orealistisk,
            otrolig. . Och, trots allt, denna tes utgör en grund för vår officiella
            strategiska mål- sättning. Det finns emellertid en annan sida
            av saken som inte kan uppvisa det i viss mån försonande draget
            av självbedrägeri, naivitet och önsketänkande. Det är den sannolika
            följden av att Sverige väljer striden på det av mot- ståndaren
            utpekade området, där hans överlägsenhet helt kan komma till sin
            rätt, och gör detta i enlighet med den officiella strategien.
            Den militära ledningen betvivlar inte att följden blir en sönderslagen
            krigsmakt, som
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-005.pdf"/>
          <fw xml:id="i-Pu7raiMHmZbRys8gN4e61T">
            Motioner i Andra kammaren, nr 472 år 1964 5
          </fw>
          <p xml:id="i-Q1cT6u2R6jZAZ3aHAd3aQw">
            tvingats kapitulera inför övermakten, ödelagda städer, industrier
            och andra näringar jämte kommunikationer, de stridande antingen
            begravda, på fält- lasarett eller i fångläger. Allt detta följer
            av ett nederlag inför överlägsna stridskrafter och med konventionella
            stridsmedel. Därefter följer också ockupationen. Tillgripes kärnvapen
            blir vår frammanade skräckbild helt otillräcklig, eftersom det
            innebure en fysisk utrotning av folket som hel- het, alltså inte
            bara de stridande årsklasserna, folkets och frihetskampens främsta
            tillgång. Försvarsledningen och statsmakterna har medvetet och
            öppet uppgett principen uthållighet till förmån för det korta
            massförintelsekriget i spe- kulationen att få hjälp. Den har samtidigt
            uppställt som en målsättning för vår militärpolitik att göra ett
            angrepp så dyrbart och avskräckande som möjligt. Men en av USA:s
            11000 vätebomber över Stockholm vore inte dyrt, och vem vågar
            tro på den regering och militärledning som skulle ställa upp de
            nuvarande eller överblivna stridskrafterna efter en sådan attack?
            De är helt enkeit inte konstruerade därför.
          </p>
          <p xml:id="i-VUmtmFFM9r38WVtYCbMyCb">
            I känslan av svårigheten att förena strategiska målsättningar
            med till- gängliga resurser har militärledningen rest kravet om
            svenska atomvapen och inkalkylerat sådana i krigsmaktens fortsatta
            utbyggnad. Det har häv- dats att Sverige inom ett årtionde borde
            kunna anskaffa ett hundratal atom- bomber för några tiotal miljarder
            kronor. Det avgörande motivet härför har varit, om vi uppfattat
            det rätt, att stärka stridsförmågan och följa med i den tekniska
            militära utvecklingen. Om USA nu har 35 000 atom- och vätebomber
            och vid årets slut ytterligare 15 000, enligt uppgifter, som kan
            ge ett mått på världsmakternas kapa- citet, är talet om att följa
            med i utvecklingen bara tomma ord.
          </p>
          <p xml:id="i-3e3G3qspqGSVa2qC5jztAk">
            Skillnaden är emellertid ännu större, eftersom de största vätebomberna
            har tusen gånger större förstörelseeffekt än Hiroshimabomben.
            De tänkta svenska atombomberna av denna kapacitet skulle för övrigt
            enligt militär- ledningens förklaringar endast brukas över svenskt
            område.
          </p>
          <p xml:id="i-XuW6ihRacjDh4osgRE3dhp">
            För att svenska atomvapen skulle ge jämvikt mot en angripande
            kärn- vapenmakt fordras att angriparen inte använder fler eller
            större bomber än försvaret förfogar över. Men så går det som bekant
            inte till i krig när staters existens står på spel. Motsatsen
            till antagandet måste alltså inträffa om atomvapen ingår i den
            svenska militära utrustningen. Atomvapen hos Sverige skulle göra
            vårt land svagare gentemot en angripare än om sådana vapen ej
            anskaffas. Exemplet visar dock halten av de operationsstudier
            och anspråk den svenska militärledningen uppställer. Sverige har
            nu ett relativt starkt flygvapen, det dyraste av vapenslagen,
            samtidigt det sårbaraste, som uppbyggts på den övriga krigsmaktens
            be- kostnad.
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-006.pdf"/>
          <fw xml:id="i-P9DPvZinjRkXUcbLo5adg2">
            6 Motioner i Andra kammaren, nr 472 år 1964
          </fw>
          <p xml:id="i-TXaNerX1SoXLRocA3581Dx">
            I det andra världskriget förlorade flertalet stater sitt flyg
            under sina första krigsdagar. Det gällde inte bara stater som
            Polen, Jugoslavien, Grek- land, Holland och Belgien — det gällde
            även stormakten Frankrike, så snart verkliga krigshandlingar inletts.
            Numera övertar raketerna det mesta av flygets uppgifter. Det är
            inte respektabelt att dessa erfarenheter ägnas så förströdd upp-
            märksamhet och inte föranleder några korrigeringar i vare sig
            strategiska målsättningar, operationsanalyser eller organisation.
          </p>
          <p xml:id="i-Nep71t65Z4WfcmPtXphhwX">
            Genomföres verkliga utredningar? Det är inte vår avsikt att ifrågasätta
            ansvarskänslan eller den goda viljan hos de betrodda män som brukar
            placeras i försvarsutredningarna. Men just oberördheten av den
            förändringens vind som nu sveper genom världen och som så grundligt
            förändrat krigets betingelser och karaktär liksom ut- byggandet
            av byråkratien och de konserverande dragen i försvarsordningen
            frammanar kritiska reflexioner till resultaten av försvarsutredningarnas
            arbete. Man får ibland intrycket av att den växande militära byråkratien
            leker en lustig blindbockslek med både riksdagen och dess militärsakkunniga.
            Tekniken består i att höja det för tillfället maximala anspråket
            med ca fem procent. Dessa fem procent prutas som regel i den slutliga
            manglingen men erhålles med ränta vid nästa utredning. Tidsförlusten
            spelar ringa roll, eftersom »utredningarna» nu kommer allt tätare
            och blir färdiga allt fortare. Så kunde några regeringsmedlemmar
            och de borgerliga partile- darna utan att delta i försvarsutredningens
            arbete på någon dag bestämma hur omfattande det nya försvaret
            skulle bli. När militärledningen finner att dess lilla överbud
            i vanlig ordning ned- prutats uppför den ett slags dialektisk
            pantomim. I huvudsak utvecklar den följande resonemang: Synd på
            denna prutning, som vi dock förstår grun- dar sig på statsfinansiella
            skäl och som vi därför måste respektera. Vi gör dock samtidigt
            klart att det här handlar om de små pengarna som skulle åstadkomma
            de verkligt stora resultaten. Det är nämligen de stora värdena
            som kostar minst. Om vi hade fått dessa hundra miljoner ytterligare,
            skulle vi ha klarat två samtidiga stormaktsinvasioner. Nu klarar
            vi tyvärr bara den ena och får nöja oss med att fördröja den andra.
            Så går upprust- ningen igenom med pukor och trumpeter, plus ett
            litet samvetsagg hos utredare och riksdag, som brygger för allt
            det begärda och mer till vid nästa utredning. Så går det i stort
            till vid de slutliga avgörandena. Under själva utred- ningarna
            sitter de civila deltagarna och inväntar den militära expertisens
            åsikter och önskemål. Just denna attityd av förtroendefulla lärjungar
            för- klarar väl också varför allt i princip blir vid det gamla,
            varför den militära rutinen, bristen på krigserfarenheter, kameraderi
            och kåranda liksom ri-
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-007.pdf"/>
          <fw xml:id="i-NUsKPGL3KDS2pySpFvg8bc">
            Motioner i Andra kammaren, nr 472 år 1964 17
          </fw>
          <p xml:id="i-AN5EdTzN8knjXk9ga7xfSM">
            valiteten mellan försvarsgrenarna jämte skrivbordstänkandet i
            så hög grad präglar slutprodukterna. Detta är ingen kritik av
            den subjektiva goda vil- jan att ge sitt bästa från den militära
            exepertisens sida. Den sitter själv i ekorrhjulet, den är konservativt
            misstrogen mot det nya, allt som rubbar cirklarna, rutinen, det
            invanda. Detta bidrar säkert till att förklara varför en sådan
            förståelese för infan- teriets roll och partisankrigets betydelse
            som general Bredbergs eller fram- lidne överste Gyllenkroks inte
            funnit något gensvar. Alla nyttiga rekom- mendationer har krossats
            mot muren av konservatism och rädsla för allt verkligt nytt.
          </p>
          <p xml:id="i-SLK8Mt6VRKdNZkz3auyagr">
            Militärledningen har lyckats genomtrumfa en ständig ökning av
            mili- tärutgifterna dels genom 2,5 procent årlig ökning av anslagen
            för, som det heter, teknisk utveckling, dels genom principen om
            kompensation för alla pris- och löneökningar och de säregna möjligheter
            till fördyring detta ger, dels slutligen genom en fantastisk och
            fortgående ökning av kadrerna och fastanställd personal och ett
            invecklat system för att pressa upp de an- ställdas löner.
          </p>
          <p xml:id="i-Am3rFCjBKx7LUdNNZ5J5s8">
            Förändringar i det internationella läget, avspänning eller skärpt
            krigshot, avrustningsbeslut, rustningsbegränsningar eller ökningar
            hos andra stater påverkar inte trenden i den fortgående svenska
            upprustningen. Året 1960 präglades sålunda av en betydande avspänning.
            Sovjetunionen hade då, jämfört med 1955, reducerat sina stridskrafter
            med 58 procent. I Sverige kunde man inte ens skära bort en militär
            musikkår. Militärutgifterna ökade jämfört med 1955 från 2 056
            miljoner kronor till 2 737 miljoner kronor på driftbudgeten 1960,
            alltså nära 35 procent.
          </p>
          <p xml:id="i-WQx2ZtrvLtnE1tuXB4fFFK">
            Nu antyddes att både Sovjetunionen och USA planerar vissa anslags-
            minskningar på militärbudgeten i samband med det lättare politiska
            kli- matet, och liknande krav reses annorstädes, exempelvis i
            England, men i Sverige ökar militärutgifterna officiellt med 150
            miljoner kronor. Det sker trots provstoppsavtalet och avspänningen.
            Den nuvarande militärpolitiken minskar den levande värnkraften
            — värnpliktskontingenterna — till förmån för tyngre vapen och
            tekniska ny- heter av ibland diskutabelt militärt värde. Detta
            kan inte vara sunt. Samtidigt nödvändiggör en sådan inriktning
            en stark utbyggnad av det fast anställda manskapet, som redan
            börjar vara fler än en hel årskon- tingent av värnpliktiga. En
            säker följd härav blir att militärutgifterna sti- ger ännu hastigare
            och att svårigheterna för att pressa tillbaka dessa ökar. Lönekostnaderna
            under IV huvudtiteln steg åren 1956—1962 från 663 mil- joner kronor
            till 936 miljoner kronor. I den nya budgeten har de uppräk- nats
            till 1 063 miljoner kronor. Den fördyrande tendensen till byråkratisering
            kan även avläsas i den militära förvaltningsapparatens kostnader.
            De utgjorde 1955 35,1 miljoner
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-008.pdf"/>
          <fw xml:id="i-WiUcDNLsQNuDvcR7QEiSFS">
            8 Motioner i Andra kammaren, nr 472 år 1964
          </fw>
          <p xml:id="i-LySF7prWdtJFXua2A8Werb">
            kronor och löpande budgetår 140 miljoner kronor, en ökning alltså
            med 300 procent. Här gäller tydligen Parkinsons berömda lag att
            15 man kan utföra en mans arbete. Det skulle samtidigt inte förvåna
            om tidigare kap- tensjobb i förvaltningsapparaten numera skall
            utföras av överstelöjtnanter. Vi nämnde i ett annat sammanhang
            att de verkliga försvarsutgifterna under det nya budgetåret blir
            nära 4,5 miljarder kronor i stället för på IV huvudtiteln beräknade
            4 106 miljoner kronor. Vi har då räknat med 100 miljoner kronor
            för civilförsvaret, 133 miljoner kronor för militära pen- sioner,
            75 miljoner kronor under V, VI, X och XI huvudtitlarna instoppade
            anslag av försvarspolitisk karaktär och investeringar i försvarets
            fonder. Vid en jämförelse med statsinkomsterna, särskilt de direkta
            skatterna från vilka vi avdrar de sociala avgifterna, som i princip
            är jämförliga med indirekta skatter då de har samma klassmässiga
            och orättvisa verkan, kom- mer vi fram till att de totala försvarsutgifterna
            utgör 70 procent av statens direkta skatteinkomster, alltså av
            6,7 miljarder kronor. Som en s.k. för- säkringspremie är detta
            ett mycket stort belopp. Enligt vår mening kan man utan att förlora
            ett gram av militär effekt och för att undvika de signalerade
            förslagen om skattehöjningar av asocial natur inklusive hyresökningar
            genomföra en motsvarande reduktion av IV huvudtitelns kostnader
            för övningar och materiel. Vi ämnar föreslå detta.
          </p>
          <p xml:id="i-AYf5qYqihQcvP2YNVZ968e">
            Hur kan ett starkt modernt försvar byggas?
          </p>
          <p xml:id="i-XyhMh13XTemRoghazmay5N">
            Vårt land hotar inget annat land. Inget annat land misstänker
            heller vårt land för några angreppsavsikter. Denna svenska inställning
            har en ideell grund, men den grundar sig samtidigt på ett klart
            medvetande, att ett litet land inte kan militärt hävda sig mot
            en stormakt under konven- tionella krigsförhållanden. Vårt land
            har vidare 150 års fredstradition. Vårt folk har världen runt
            förskaffat sig anseende för att vara ett fredsälskande och fredsfrämjande
            folk. Vårt land har samtidigt en neutralitetstradition som förskaffat
            det an- seende och respekt. Detta är ett rikt kapital, en stor
            tillgång. Detta bör bilda underlag för den svenska försvarspolitiken.
            Det räcker dock inte, säger militärledningen, och statsmakterna
            har böjt sig därför. Det är därför Sverige har större militärutgifter
            än det sju gånger större Italien och minst 12 gånger större än
            det lika stora Österrike. Då svensk militärpolitik uppställt en
            målsättning som ingen stormakt kunnat klara, har den naturligtvis
            motiv för att begära hur stora militär- anslag som helst. Men
            samtidigt måste man fastställa att inte ens USA:s militärbudget
            skulle räcka för att klara målsättningen. USA har exempel- vis
            inga medel för att hindra landets ödeläggelse genom raketer och
            kärn-
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-009.pdf"/>
          <fw xml:id="i-LHEyX9sXRf8n85PEmHCVdJ">
            Motioner i Andra kammaren, nr 472 år 1964 9
          </fw>
          <p xml:id="i-NTa2urJLti7LWU2RmhZMDy">
            vapen och ingen annan stat har det heller. Supermakterna: kan
            bara be- svara ödeläggelsen med att lika mycket ödelägga motståndaren.
            Sverige kan det inte. | Vår första slutsats är därför, att den
            militära mölsättningen skall an- knytas till den politiska, statliga
            målsättningen, neutraliteten. Detta inne- bär att Sverige för
            överskådlig tid behöver ett neutralitetsförsvar. Den svenska försvarsmakten
            bör omformas och anpassas härtill. Detta är inte bara politiskt
            nödvändigt för att ge eftertryck åt folkets vilja och klargöra
            för andra länder att det handlar härom och om ingenting annat.
            Det är därjämte ekonomiskt fördelaktigt. Detta gränsförsvar måste
            vara tillräckligt starkt för att avvärja neutra- litetskränkningar
            och skapa respekt för neutralitetsviljan.
          </p>
          <p xml:id="i-DYQ1T9REBZBcBBYa5jXatp">
            Skulle en sådan situation uppstå i samband med ett storkrig,
            att en stormakt erövrade det svenska territoriet måste det finnas
            krafter, resur- ser och utbildning för kampen under ockupationens
            betingelser. Det hand- lar här om ett långvarigt, hänsynslöst
            utnötande av fiendens krafter. Ett villkor för detta är att man
            vid gränsförsvaret avstår från allt donquijoteri, allt hasardspel,
            allt slöseri med soldatmaterialet och försörjningsresurserna.
            Det gäller alltså att avstå från kampformer, där vi kan krossas
            inom loppet av några veckor. Det gäller i stället att välja kampformer
            där vi kan bli över- lägsna och där fiendens planer att i lugn
            och ro exploatera landet och be- folkningen och stärka sin egen
            krigspotential samt basera sin fortsatta krig- föring slås sönder.
            En fördel med en sådan form för krigföringen vore att fienden
            inte hade intresse av att bruka kärnvapen mot vårt land. Mot det
            fria krigets krafter skulle han i allmänhet inte heller kunna
            använda de tunga vapen där hans överlägsenhet främst framträder.
            Han vore i verkligheten tvingad att i stort kämpa med samma vapen
            som de patrioter som kämpade för sitt land och därigenom erhöll
            civilbefolkningens sympatier och stöd, alltså att utan egna gripbara
            ideal kämpa mot dem som kämpade för sitt land, sitt ar- bete,
            sina hem, sina anhöriga. Han finge ersätta ideal med disciplin,
            den spontana kampviljan och kampbehovet med tvång, improvisera
            mot en re- dan planlagd, inövad och helt förberedd stridsteknik.
            Det betyder att den ockuperande stormakten tvingas kämpa defensivt.
            I den krigföringen är antalet stridande, det klara krigsmålet,
            moraliska och psykologiska faktorer på patrioternas sida. Den
            kampen har så småningom lyckats överallt, den eldade alla härtagna
            europeiska folk 1940—1945 till hjältemod och handling som förberedde
            den slutliga segern. Eftersom den blivit framgångsrik i många
            länder där den inte alls förberetts, är dess möjligheter naturligtvis
            betydligt större där en god förberedelse åstadkom- mits. Till
            dessa förberedelser hör också att i tid intressera massorganisationerna
          </p>
          <pb facs="riksdagen-motions-pdf/data/1964/mot_1964__ak__472/mot_1964__ak__472-010.pdf"/>
          <fw xml:id="i-7oT6WSkYZeVrCc2Xkcoudz">
            10 Motioner i Andra kammaren, nr 472 år 1964
          </fw>
          <p xml:id="i-95WimBgvWAfnw5ZnWUuXji">
            och ge dem bestämda uppgifter i folkförsvaret, att förverkliga
            folkbeväp- ningens idé, att förbereda ledningar, staber och förråd
            i god tid. Dit hör en ny slags utbildning. I viss mån kan hemvärnet
            och driftvärnet bli organisa- tionsformer som kan byggas vidare
            på, men dessa måste få en annan status, en omprövning av utrustning,
            utbildning, uniformsproblemet, befälsmeto- der etc. Inte minst
            erfarenheterna efter det andra världskriget visar att dessa idéer
            är realistiska. Stormakten Frankrike kunde exempelvis varken i
            Indokina eller Algeriet rädda sig från det slutliga nederlaget
            mot en fiende utan flyg och som i konventionell beväpning och
            utbildning var helt underlägsen de franska stridskrafterna. De
            av amerikanerna understödda och utrustade Kuo Mintangtrupperna,
            som i fyra årtionden behärskade den stora delen av Kina, kunde
            inte fram- gångsrikt försvara sig mot revolutionsarméerna, trots
            att dessa saknade flyg och var betydligt sämre utrustade i fråga
            om konventionella vapen. De har nu övertagit fransmännens roll
            i södra Vietnam och uppfinner det ena projektet efter det andra
            för att bekämpa partisantrupperna, men deras slutliga nederlag
            är numera bara en fråga om ganska kort tid. Dessa lärdomar måste
            svensk försvarspolitik lära av. De visar vägen till en säker seger
            i stället för den säkra katastrof som den nuvarande mi- litärpolitiken
            måste leda till därest den stora och svåraste prövningen skulle
            drabba vårt folk. Den form av nationellt försvar som vi föreslår
            skulle naturligtvis också kräva stora offer, men de bleve dock
            blygsamma i jämförelse med den form av krig som militärledningen
            kalkylerar med. Vi föreslår med hänvisning härtill, att riksdagen
            i skrivelse till regeringen påyrkar att en representativ utredning
            av alla partier och de vik- tigaste massorganisationerna jämte
            militär expertis tillsät- tes, där även de kritiska synpunkterna
            mot nuvarande in- riktning företrädes, att dess uppgifter blir
            att utforma rikt- linjer för ett neutralitetsförsvar för skydd
            mot neutralitets- kränkningar och försvar av gränserna och att
            även pröva frågan om stormaktsgarantier skulle kunna bli ett verksamt
            stöd för svensk neutralitet, att förberedelser för att utbilda
            och utrusta folket inför en eventuell framtida ockupation av svenskt
            område ut- redes, samt att åstadkomma en rationalisering och ekonomisering
            av försvaret jämte en förkortning av utbildningstiden.
          </p>
          <p xml:id="i-ACKLdyFet6orxpJKiRcBeU" type="date">
            Stockholm den 25 januari 1964
          </p>
          <div xml:id="i-2RXe232jzDp8uTTr5w6SBu" type="signatureBlock">
            <list xml:id="i-NG7ubfBvR4Dpiz8Pvzz2pH">
              <item xml:id="i-Gjzgo5j5tPtMkr9hZdfs8t" who="unknown" type="signature">
                Hilding Hagberg Helmer Holmberg Henning Nilsson
              </item>
            </list>
          </div>
        </div>
      </div>
    </body>
  </text>
</TEI>
