<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__57/mot_1950__fk__57-001.pdf"/>
      <fw xml:id="i-NBNuyep1o69GXetkXhrYUB">
        10 Motioner i Första kammaren, nr 57.
      </fw>
      <div type="motHeader" xml:id="i-MbDe8abk1a1TdtF2SDR7LM">
        <div type="motTitle" xml:id="i-QwpXhrgNnN9BjNdy6iZfNX"/>
        <div type="motSubmissionInfo" xml:id="i-HMDQNuLiZhQa3HfBMsyQ6E"/>
      </div>
      <div type="motBody" xml:id="i-CfrZhWfuo88DFGxyTxGCXd">
        <div xml:id="i-VBxtjPTG4Z2z2AkmrvTShp">
          <p xml:id="i-TVFLKn828JhRUXLKWsmJdD">
            Nr 57.
          </p>
          <p xml:id="i-YZRzpnxS4oSNdxnUcLwYYA">
            Av herr Larsson, Nils, m. fl., om tilläggspension åt förra lära-
            rinnan Hulda Elisabet Viklund.
          </p>
          <p xml:id="i-HLRLUrcXQriqYgTiYjU4bW">
            Under åren 1919--1945 arbetade numera pensionerade lärarinnan
            Hulda Elisabet Viklund, Offerdal, vid en av henne upprättad och
            ledd skola i Mongoliet. Fröken Viklund hade ensam skapat skolan
            utan hjälp av någon missionsorganisation, och medel till dess
            drift skaffade hon huvudsakligen genom insamlingar i U. S. A.
            Våren 1945 blev hon, som då var enda svenska undersåten i Mongoliet,
            av japanerna anmodad att lämna landet. Enligt samstämmiga omdömen
            av vederhäftiga, högt bildade och aktade män från både Sverige
            och utlandet har fröken Viklund utfört ett verkligt storstilat
            arbete bland de mongoliska barnen och ungdomen och med sin gärning
            hedrat det svenska namnet. I detta sammanhang torde det vara till
            fyllest att hänvisa till de skrivelser av dr Sven Hedin, F. A.
            Larsson (Hertig Larsson) m. fl., vilka skrivelser översänts till
            vederbörande ut- skott. I sammanlagt 9 år och 142 dagar har fröken
            Viklund tjänstgjort som lärarinna i olika skoldistrikt inom Jämtlands
            län. För denna sin tjänstgö- ring uppbär fröken Viklund sedan
            den 1 juli 1949 pension från statens pen- sionsanstalt med 1716
            kronor till år 1955 och för tiden därefter 1380 kro- nor jämte
            i förekommande fall rörligt tillägg. Av handlingarna synes fram-
            gå, att hon icke, vilket bl. a. Frostvikens skoldistrikt förordat,
            fått till- godoräkna sig någon del av den tjänstetid, under vilken
            hon undervisat vid egen skola i Mongoliet. Ehuru fröken Viklund
            givetvis icke har någon juridisk rätt att erhålla ytterligare
            pension för tid, som hon tjänstgjort i annat land än vårt, anse
            vi dock, att starka moraliska skäl kunna anföras för ett bifall
            till hennes av oss framförda vädjan om att bli tillerkänd viss
            tilläggspension för de många år, som hon i främmande land utfört
            en högt uppskattad fostrar- och lärargärning bland barn och ungdom,
            som tyvärr i mycket stor ut- sträckning sakna utbildningsmöjligheter.
            Det torde icke heller kunna för- nekas, att det måste kännas vemodigt
            och bittert för en förtjänt svensk medborgare, som av osjälviska
            och ideella motiv offrat många hårda år i kärlekens tjänst, att
            av yttre förhållanden bli återbördad till hemlandet och där finna
            sig ställd inför tvånget att, när ålderdomen nalkas, framleva
            sina återstående år under mycket torftiga ekonomiska villkor.
            Vid åtskilliga tillfällen har riksdagen visat sig förstå och uppskatta
            för- tjänstfulla gärningar av män och kvinnor, vilka visserligen
            icke formellt
          </p>
          <pb facs="riksdagen-motions-pdf/data/1950/mot_1950__fk__57/mot_1950__fk__57-002.pdf"/>
          <fw xml:id="i-LiLHMs5ox9DPEXdznHY2ey">
            Motioner i Första kammaren, nr 57. 21
          </fw>
          <p xml:id="i-127txS6ALCPCuCCR7LCfC6">
            men väl reellt varit värda att på ålderdomen belönas med statspension,
            och främst ur denna synpunkt våga vi härmed hemställa,. att riksdagen
            ville besluta att lärarinnan Hulda Elisabet Viklund, Offerdal,
            fr. o. m. den 1 juli 1950 måtte erhålla till- läggspension med
            skäligt belopp.
          </p>
          <p xml:id="i-3PWWhKajfQ1wBm3JsGmET9">
            Stockholm den 12 januari 1950.
          </p>
          <p xml:id="i-6D3CHXfrHUTVhJNug5k1Ye">
            Nils A. Larsson. Olof Pålsson. Per Olofsson. Bilagor. 1. Redogörelse
            för Viklunds verksamhet i Mongoliet. 2. Utdrag ur Frostvikens
            folkskolestyrelses protokoll. 3. Intyg av dr Sven Hedin. 4. Intyg
            av hertig Larsson. 5. Intyg av missionär Joel Eriksson m. fl.
            6. Avskrift av pensionsbrev. 7. Utdrag ur tjänstematrikel för
            Frostvikens skoldistrikt.
          </p>
          <p xml:id="i-UygMDR1DaZsP1LrXL4HyP8">
            Bilagorna överlämnade till respektive utskott.
          </p>
        </div>
      </div>
    </body>
  </text>
</TEI>
