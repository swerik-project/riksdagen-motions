<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-00496">
  <teiHeader>
    <fileDesc>
      <titleStmt>
        <title>Arktis</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:496 av Aron Emilsson m.fl. (SD)</title>
          <idno type="rdwebb">HB02496</idno>
          <rs type="number">496</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB02496/text</ref>
          <ref type="dokument_url_html">https://data.riksdagen.se/dokument/HB02496</ref>
          <ref type="dokumentstatus_url_xml">https://data.riksdagen.se/dokumentstatus/HB02496</ref>
          <ref type="pdf">https://data.riksdagen.se/fil/CA0EB8DE-A2CA-4468-B312-AE3815F14F59</ref>
          <ref type="docx">https://data.riksdagen.se/fil/DCE43CAA-09B1-450C-B7B2-55265AE19AF6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7pp8o5KjbVfk6nNsz3e3FX</idno>
            <name>Rasmus Giertz</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UuAhFpL4GKgeQo8LiHMsr4" type="signed"/>
        <correspContext corresp="i-UuAhFpL4GKgeQo8LiHMsr4">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-7pp8o5KjbVfk6nNsz3e3FX"/>
        </correspContext>
        <correspAction type="submitted" xml:id="i-XcWfsJGFVkwSTCG4gfRapf">
          <date when="2023-10-02"/>
          <time when="12:57:06"/>
        </correspAction>
        <correspAction type="reviewed" xml:id="i-59XPtghrZ8eRh92hkhqxCH">
          <date when="2023-10-02"/>
          <time when="14:05:15"/>
        </correspAction>
        <correspAction type="referred" xml:id="i-FzT8rzaDFE3vNbmyDRTREk">
          <date when="2023-10-17"/>
        </correspAction>
        <correspAction type="assigned" xml:id="i-2vxJynu5aoEkDmSAy2ZxSA">
          <date when="2024-01-24"/>
          <time when="13:06:24"/>
        </correspAction>
        <correspContext corresp="i-2vxJynu5aoEkDmSAy2ZxSA">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:496 av Aron Emilsson m.fl. (SD) Arktis</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-GRsqd9TUXGXuXkddmsdKj1">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-3BGVJ7HPr2h757dqpfDKCx">
              Riksdagen ställer sig bakom det som anförs i motionen om säkerhetspolitiska
              frågor i Arktis och tillkännager detta för regeringen.
            </item>
            <item sortKey="Yrkande 2" xml:id="i-CFSKuGdrfzmfChHo75mSbL">
              Riksdagen ställer sig bakom det som anförs i motionen om möjligheterna
              till handel i Arktis och tillkännager detta för regeringen.
            </item>
            <item sortKey="Yrkande 3" xml:id="i-FUWddTwYjTLBZJEvrPxZmn">
              Riksdagen ställer sig bakom det som anförs i motionen om skydd
              av Arktis unika miljö och tillkännager detta för regeringen.
            </item>
            <item sortKey="Yrkande 4" xml:id="i-Qx2qzMspBeLiU9pZ5U75re">
              Riksdagen ställer sig bakom det som anförs i motionen om att
              urfolk i Arktis ska kunna verka fritt och tillkännager detta för
              regeringen.
            </item>
            <item sortKey="Yrkande 5" xml:id="i-BAyStsYpYM3QSpYGz6hQob">
              Riksdagen ställer sig bakom det som anförs i motionen om kulturbevarandet
              i Arktis och tillkännager detta för regeringen.
            </item>
            <item sortKey="Yrkande 6" xml:id="i-6iD7XkzQmYr65QERzZYuxc">
              Riksdagen ställer sig bakom det som anförs i motionen om Kinas
              verksamhet i Arktis och status i Arktiska rådet och tillkännager
              detta för regeringen.
            </item>
            <item sortKey="Yrkande 7" xml:id="i-NvLLFN5cVkkstA79qzfZBN">
              Riksdagen ställer sig bakom det som anförs i motionen om EU:s
              status i Arktiska rådet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-NSCaBLQKc3i5VjBCAueju9">
            Inledning
          </head>
          <p xml:id="i-WwsnaGWwYab9sAYmTxQq8N">
            Sveriges utrikespolitik ska utgå ifrån svenska intressen och
            ta till vara dem i de regioner som har störst påverkan på Sverige.
            Arktis är en region där Sverige ingår och utveck­lingen i Nordkalotten,
            Norra ishavet och därtill gränsande landområden påverkar Sverige.
            Med denna utgångspunkt är det mycket viktigt att det finns en
            väl utarbetad svensk strategi för vilka områden som ska prioriteras
            i Arktis och varför. Det är viktigt att beakta såväl möjligheterna
            som riskerna i den utveckling som pågår i Arktis. Regionen är
            för närvarande under förändring där främst ökad stormaktskonkurrens
            och klimatförändringar påverkar. Det är därför viktigt att värna
            om stabiliteten i Arktis och att se att det är en region som förvaltas
            till kommande generationer. De ekonomiska intressena för Arktis
            behöver balanseras mot de miljömässiga. Samarbete med angränsande
            och vänligt sinnade stater bör prioriteras. Säkerhetspolitiken
            behöver ökat fokus i och med den tilltagande stormaktskonkurrens
            som råder liksom även en bredare strategi angående handel och
            resurser samt ett tydligt bevarandeperspektiv för den unika arktiska
            miljön och den kultur som denna miljö format.
          </p>
          <head type="h1" xml:id="i-LqfmZfXPTzHo6bCthNFkKB">
            Säkerhetspolitik
          </head>
          <p xml:id="i-VxN3rvnngTiH32p4vV5qAi">
            Stormaktskonkurrensen om Arktis har pågått sedan andra världskriget,
            med ett avbrott efter att Sovjetunionen upplöstes. Intresset har
            främst rört förmågan för USA och Ryssland att verka mot varandra
            med strategiska vapensystem. Den kortaste vägen för bombflyg och
            robotsystem att leverera verkan har varit och är fortfarande över
            Arktis. Sverige har direkt drabbats av denna kapprustning i Arktis
            bl.a. av radioaktivt nedfall från kärnvapentesterna som Sovjetunionen
            genomförde vid Barents hav. När stormakts­konkurrensen tilltar
            i världspolitiken är Arktis åter aktuellt för Ryssland och USA
            att operera från med strategiska ubåtar som är skyddade under
            packisen, och banan över Arktis förblir den kortaste vägen för
            ländernas landbaserade strategiska robotar och bombflyg. Detta
            gör att även Arktis är aktuellt för robotförsvar från både USA
            och Ryssland. Ryssland har ett omfattande baskomplex som byggs
            ut och vars tyngdpunkt ligger på Kolahalvön vid Murmansk, där
            norra flottan har sin bas. USA saknar samma omfattande baskomplex
            men har bl.a. Thulebasen på Grönland och baser på Alaska. Risken
            för tilltagande kapprustning ökar under de kommande åren bl.a.
            i och med att både Ryssland och USA moderniserar sina kärnvapenarsenaler.
            En militär närvaro av Kina i Arktis kan heller inte uteslutas.
            Stormakterna har också intresse av att säkra naturresurser och
            transportleder med militär närvaro i Arktis.
          </p>
          <p xml:id="i-6VA8E92JbNsn3RWhjX8bTV">
            Konsekvenserna av denna omfattande och ökande militära närvaro
            gör att ett återtagande och stärkande av Försvarsmaktens arktiska
            och subarktiska förmåga behöver ske. Sverigedemokraterna har motsatt
            sig nedrustningen som har skett av svenskt försvar och i samband
            med detta har man tappat unik kompetens för att verka i de norra
            delarna av Sverige. Ett snabbt återtagande av förlorad kompetens
            och en utbyggnad av svensk militär närvaro i norra Sverige är
            således påfordrad.
          </p>
          <head type="h1" xml:id="i-2w93ggn7noay7m1UZTf619">
            Handel
          </head>
          <p xml:id="i-7F3hQvjuzHgG8Ez7TV6r3V">
            I Arktis finns en mycket stor potential för utökad handel. Det
            handlar dels om de stora naturresurserna som finns i området,
            dels om möjliga framtida handelsrutter. Det är i dag tre handelsrutter
            som håller på att bli mer tillgängliga givet smältningen av isarna
            i Arktis. Dels är det Nordvästpassagen norr om Kanada, dels polarrutten
            över Nordpolen och slutligen Nordostpassagen norr om Ryssland.
            Av dessa rutter är det främst Nordost­passagen som är av störst
            intresse för handel. Denna passage går genom Rysslands territorialvatten
            och har en förmåga att binda ihop Asien med Europa då det är betydligt
            närmare än Suezkanalrutten som används i dag. Hittills har denna
            rutt dock inte utnyttjats till sin fulla kapacitet. Det finns
            problem kopplat till rutten, bl.a. tillgång till räddningsresurser
            och isbrytarkapacitet.
          </p>
          <p xml:id="i-4gZ7SfLPNNYwrTHYiL86vK">
            För att kunna bedriva handel och annan verksamhet i Arktis är
            det vitalt att ha tillgång till isbrytarkapacitet. Insikten om
            detta är stor hos de arktiska strandstaterna och särskilt i Ryssland
            som har en stor flotta av atomisbrytare bestående av ca 10 enheter
            och gamla fartyg ersätts med nya. USA saknar helt atomisbrytare
            och förfogar i dagsläget endast över en isbrytare som lämpar sig
            för polartrakterna. Kina förfogar också över två isbrytare som
            lämpar sig för polartrakterna. Ryssland har dessutom flytande
            kärnkraftverk som används för energiförsörjning i Arktis. Det
            finns risker med denna omfattande flotta av reaktordrivna fartyg
            och enheter, men framför allt finns det en ojämlikhet som gynnar
            Rysslands förmåga i Arktis. Sverige har för närvarande isbrytaren
            Oden som används främst för forskning i Arktis.
          </p>
          <p xml:id="i-5crt3ocnEUXjRgMZkUYpEk">
            Sverigedemokraterna anser att handelsmöjligheterna måste uppmärksammas
            mer och att reell kapacitet har större påverkan än omfattande
            strategier. I detta avseende behöver de nya rutternas möjligheter
            och risker beaktas i större utsträckning. Isbrytar­kapaciteten
            behöver likaså uppmärksammas mer, och att Sverige riskerar att
            stå utan isbrytarkapacitet när isbrytaren Oden avvecklas är ett
            misslyckande som direkt påverkar Sveriges förmåga i Arktis. Ny
            svensk isbrytarkapacitet behöver omgående tillföras.
          </p>
          <head type="h1" xml:id="i-CBYaLLiFrZuyqGHH8BHaNh">
            Miljö
          </head>
          <p xml:id="i-WFSfbDrcnkhJS3uKj43Amf">
            Miljön i Arktis är unik och behöver bevaras, särskilt vikten
            av biologisk mångfald. Samtidigt är det viktigt att beakta möjligheten
            att kombinera ekonomisk verksamhet i Arktis såsom utvinning av
            dess naturresurser med ett långsiktigt miljötänkande. I Sveriges
            närområde i Barents hav finns ett av världens största gasfält
            i form av Shtokmanfältet. Det har länge diskuterats att påbörja
            utvinning av gas där och om det sker är det viktigt att Sverige
            verkar för att utvinningen sker på ett miljösäkert sätt. Att motsätta
            sig all utvinning i Arktis som inte består av 100 procent förnybara
            källor är inte rimligt.
          </p>
          <p xml:id="i-AQuCGgbF53nVSPQ5ZyJ2A9">
            Den biologiska mångfalden i Arktis behöver bevaras, vilket gäller
            både natur och djurliv. I Arktis återfinns många unika arter som
            riskerar att försvinna om inte hänsyn tas i förhållande till mänsklig
            aktivitet i området. Det är även viktigt att identifiera kultur-
            och naturlämningar av höga skyddsvärden så att dessa kan skyddas
            från påverkan. För att åstadkomma detta konkret behöver rutiner
            och kapacitet finnas för att kunna motverka exempelvis oljeutsläpp
            i området.
          </p>
          <p xml:id="i-HjcZdxYP3KyvozSafAom4E">
            Från sverigedemokratisk synpunkt behöver hänsynen till Arktis
            unika miljö beaktas och konkreta åtgärder för att förhindra en
            rovdrift som kan skada miljön behöver vidtas. Det är också mycket
            viktigt att det finns en beredskap för olika former av olyckor
            och utsläpp som allvarligt kan skada Arktis natur.
          </p>
          <head type="h1" xml:id="i-SWjFeccXN3c4kBhUtd7k9b">
            Urfolk och kultur
          </head>
          <p xml:id="i-X4oRATm4o8dXmkXo531B98">
            Arktis urfolk består av flera folk i den arktiska regionen. Dessa
            folk behöver respekteras och beredas möjlighet att utvecklas på
            sina egna villkor utan omotiverad inblandning utifrån. Utgångspunkten
            behöver vara att urfolken kan åtnjuta samma möjligheter och rättigheter
            som övriga folk i Arktis. Det ska inte finnas diskriminerande
            särlagstiftning mellan olika folkgrupper. Urfolken i Arktis och
            övriga folkgrupper har ett unikt kulturarv som utvecklats under
            årtusenden och präglats av de särskilda miljömässiga förutsättningar
            som finns i Arktis. Detta kulturarv behöver värnas i hela Arktis
            och det finns oroande uppgifter om att inte alla folk i Arktis
            kan få sina rättigheter tillfreds­ställda. I Sverige behöver den
            samiska kulturen och kulturen för nordbor som verkat i Arktis
            bevaras.
          </p>
          <p xml:id="i-9Bk5RKp3v7TUmu2onHDJTz">
            Sverigedemokraterna vill att Arktis urfolk och de folk som finns
            i den arktiska regionen ska kunna verka fritt och utan intervention.
            Bevarandet av kulturen i Arktis är en fråga som är viktig och
            Sverigedemokraterna har förslag om att i framtiden inrätta ett
            fristående nationellt samiskt forskningscentrum och därutöver
            från svensk sida bidra till finansiering av Internationella Samiska
            Filminstitutet med säte i Kautokeino i Norge.
          </p>
          <head type="h1" xml:id="i-FUwbDoXTNjZrgxYUCspCDR">
            Kinas status i Arktiska rådet
          </head>
          <p xml:id="i-SrnX8xDojSC2bjxe4Xdgqd">
            Kinas intresse i Arktis är omfattande såväl säkerhetspolitiskt
            som avseende möjligheten att utnyttja området som handelsrutt.
            Det går dock inte att tydligt urskilja de kinesiska intressena
            i Arktis och de kan även beröra tillgången till råvaror och möjligheten
            att patrullera med strategiska ubåtar. Landet har visat ett intresse
            för Arktis i och med att de har utvecklat en isbrytarförmåga och
            man är för närvarande observatörer i Arktiska rådet. Intresset
            för Arktis från Kinas del kan vara positivt från Sveriges utgångspunkt
            om kinesiska investeringar kan underlätta etablerandet av handelsrutter
            och bidra till exempelvis forskning och kommunikationer i Arktis.
            Det finns även stora risker med ett ökat kinesiskt intresse och
            verksamhet i Arktis. Inte minst att Kina kan få tillgång till
            teknik i Arktis eller att de genom sina företag kan få monopolställning
            gällande kommunikationsinfrastruktur i Arktis.
          </p>
          <p xml:id="i-NATKAXptoN5UWdo6pu7uHs">
            Kinas ställning som observatör i Arktiska rådet är problematisk.
            Det är heller inte klart om Kina uppnår samtliga de krav som formellt
            ställs på en stat för att vara observatör i Arktiska rådet. Sverige
            behöver samarbeta med likasinnade stater för att motverka ett
            alltför stort kinesiskt inflytande i arktiska frågor och i Arktiska
            rådet.
          </p>
          <head type="h1" xml:id="i-KiP3HqK7TT6u6cFZo4ff42">
            EU:s status i Arktiska rådet
          </head>
          <p xml:id="i-PF5HyPbGRbwAYpPu148eUx">
            Utifrån EU:s perspektiv finns det intresse att medverka i Arktiska
            rådet som observatör. Frågan är om behovet för EU att särskilt
            vara representerat i Arktiska rådet är motiverat, då flera av
            EU:s medlemsstater är medlemmar i Arktiska rådet. EU har intressen
            i Arktis i och med att dess medlemmar har det, men det finns en
            risk för dubbelarbete om EU också är representerat i rådet. Det
            kan vara så att ytterligare en röst för de intressen som gynnar
            svenska intressen kan vara motiverat.
          </p>
          <p xml:id="i-yR3fyPvKXSEkAHgBEXRvz">
            Sverigedemokraterna ser att det är viktigt att noga överväga
            om EU ska vara en observatör i Arktiska rådet, och om det finns
            tillräckliga skäl för att organisationen ska vara representerad
            i Arktiska rådet så bör det särskilt beaktas att det inte sker
            något dubbelarbete mellan EU och dess medlemsstater som också
            är representerade i Arktiska rådet.
          </p>
        </div>
        <div type="motSignatures">
          <list>
            <item xml:id="i-3JgrsPxRFjsajAK27kR27L" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-UMd7CQbopCgvDSaSP8YyUP" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-SEW9G5KxNAUUNfXPoTrpDg" who="i-4rFo5seKWQkpWzvXDuyLwP">
              Yasmine Eriksson (SD)
            </item>
            <item xml:id="i-HzwjH2gqYEMSuQkxitYP2o" who="i-7pp8o5KjbVfk6nNsz3e3FX">
              Rasmus Giertz (SD)
            </item>
          </list>
        </div>
      </div>
    </body>
  </text>
</TEI>
