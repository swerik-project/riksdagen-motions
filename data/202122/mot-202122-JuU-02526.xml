<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02526">
  <teiHeader>
    <fileDesc>
      <titleStmt>
        <title>Terrorism</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2526 av Adam Marttinen m.fl. (SD)</title>
          <idno type="rdwebb">H9022526</idno>
          <rs type="number">2526</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022526/text</ref>
          <ref type="dokument_url_html">http://data.riksdagen.se/dokument/H9022526</ref>
          <ref type="dokumentstatus_url_xml">http://data.riksdagen.se/dokumentstatus/H9022526</ref>
          <ref type="docx">http://data.riksdagen.se/fil/CEDFC8E7-5B9B-4B8D-9EFC-846B08CB54B3</ref>
          <ref type="pdf">http://data.riksdagen.se/fil/92BFDB80-8491-4890-B0F0-0207ED5F8C78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SM5cpsFZbGmd8rdcu4nCKZ" type="signed"/>
        <correspContext corresp="i-SM5cpsFZbGmd8rdcu4nCKZ">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-HUSmFsL1Y8xYLMbYyPfby2"/>
        </correspContext>
        <correspAction xml:id="i-Sxo22VceTy9JrD2EcfevN1" type="submitted">
          <date when="2021-10-01"/>
          <time when="18:47:26"/>
        </correspAction>
        <correspAction xml:id="i-4RbC19Bzi6FyYd23aXQ6Jt" type="reviewed">
          <date when="2021-10-04"/>
          <time when="11:27:10"/>
        </correspAction>
        <correspAction xml:id="i-LVi5ZgnGM8nTPkgJ3iX9No" type="referred">
          <date when="2021-10-14"/>
        </correspAction>
        <correspAction xml:id="i-DGAmGGEZAZbaoS8gQTpuyH" type="assigned">
          <date when="2022-10-05"/>
          <time when="11:46:51"/>
        </correspAction>
        <correspContext corresp="i-DGAmGGEZAZbaoS8gQTpuyH">
          <ref type="assignedTo">Justitieutskottet</ref>
        </correspContext>
        <correspAction xml:id="i-T8ZKdkci7oLJrA8CgFf68b" type="behandlas_i"/>
        <correspContext corresp="i-T8ZKdkci7oLJrA8CgFf68b">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V2odkZ6JfTf9CaGzPEBEXc" type="behandlas_i"/>
        <correspContext corresp="i-V2odkZ6JfTf9CaGzPEBEXc">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H8Aftiu9kNGqtccGxBw3BD" type="behandlas_i"/>
        <correspContext corresp="i-H8Aftiu9kNGqtccGxBw3BD">
          <ref type="uppgift">2021/22:JuU29</ref>
          <ref type="ref_dok_id">H901JuU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JzL3UewzHVGu53Qmv4LKd5" type="behandlas_i"/>
        <correspContext corresp="i-JzL3UewzHVGu53Qmv4LKd5">
          <ref type="uppgift">2021/22:JuU31</ref>
          <ref type="ref_dok_id">H901JuU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU31</ref>
          <ref type="ref_dok_titel">En samlad straffrättslig terrorismlagstiftning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-73yjDTv5U1v3GymTGMNdxy" type="behandlas_i"/>
        <correspContext corresp="i-73yjDTv5U1v3GymTGMNdxy">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QGTLvNm2G1EVFa2YZhJhpz" type="motHeader">
        <div xml:id="i-LWzBZnabjvzPTxNAUxe9vU" type="motTitle">
          Motion till riksdagen 2021/22:2526 av Adam Marttinen m.fl. (SD)
          Terrorism
        </div>
      </div>
      <div xml:id="i-UMJQ8TQLkmZb5KpE8T3mLD" type="motBody">
        <div xml:id="i-3pf2ixTuYD71wM3LWsmXRx" type="motProposal" subtype="förslag">
          <head xml:id="i-APten8qQQrnvvwXmbULNmj">
            Förslag till riksdagsbeslut
          </head>
          <list xml:id="i-QUaaCZtJtjBJXGNsBSh5AQ" style="ol">
            <item xml:id="i-28NzhtSNxSR3SxCZrRHNfT">
              Riksdagen ställer sig bakom det som anförs i motionen om skärpt
              regelverk och tillsyn gällande bidrag till ideella föreningar
              och trossamfund och tillkännager detta för regeringen.
            </item>
            <item xml:id="i-88oPiNRzmbKwReHf5k821r">
              Riksdagen ställer sig bakom det som anförs i motionen om att
              förbjuda utländsk finansiering av trossamfund och andra organisationer
              och tillkännager detta för regeringen.
            </item>
            <item xml:id="i-5J1zVqnmniVYpqtghXmJMh">
              Riksdagen ställer sig bakom det som anförs i motionen om att
              stoppa det offentliga samhällets legitimering av och anpassning
              till den islamistiska ideologin och tillkännager detta för regeringen.
            </item>
            <item xml:id="i-V25iDzCtbAKCCowMdQSTG8">
              Riksdagen ställer sig bakom det som anförs i motionen om ett
              förbud mot heltäckande klädsel på offentlig plats och tillkännager
              detta för regeringen.
            </item>
            <item xml:id="i-H68kCLPsuMTzon4KMpEa32">
              Riksdagen ställer sig bakom det som anförs i motionen om ett
              förbud mot att bära slöja i förskolor och grundskolor och tillkännager
              detta för regeringen.
            </item>
            <item xml:id="i-CjL7YoEAypSXpeGgFXPzW5">
              Riksdagen ställer sig bakom det som anförs i motionen om ett
              förbud mot böneutrop och tillkännager detta för regeringen.
            </item>
            <item xml:id="i-Y1M3czBmQYn8rJ6VBngsbE">
              Riksdagen ställer sig bakom det som anförs i motionen om en nationell
              handlingsplan kring radikalisering och tillkännager detta för
              regeringen.
            </item>
            <item xml:id="i-MWf36WFB7zpX4wMRXiv8jB">
              Riksdagen ställer sig bakom det som anförs i motionen om utökat
              stöd till närstående och tillkännager detta för regeringen.
            </item>
            <item xml:id="i-SpxFhKdU2P1cMD1Qu1uXfG">
              Riksdagen ställer sig bakom det som anförs i motionen om förbättrat
              utbildningsstöd för myndighetspersonal och tillkännager detta
              för regeringen.
            </item>
            <item xml:id="i-MMc1zkLegqD4sMkNjUJK2">
              Riksdagen ställer sig bakom det som anförs i motionen om registrering
              av att en person sympatiserar med en terrororganisation och tillkännager
              detta för regeringen.
            </item>
            <item xml:id="i-Af4ibGLmyyi4k4SXKGp6w2">
              Riksdagen ställer sig bakom det som anförs i motionen om rapporteringsplikt
              och tillkännager detta för regeringen.
            </item>
            <item xml:id="i-41v6sYQTpiQHyX6yC57vDZ">
              Riksdagen ställer sig bakom det som anförs i motionen om ett
              förbud mot propaganda för terrorism och tillkännager detta för
              regeringen.
            </item>
            <item xml:id="i-WH5SNziMaaSuKxknN6iHEj">
              Riksdagen ställer sig bakom det som anförs i motionen om förbud
              mot rättfärdigande av terrorhandlingar och tillkännager detta
              för regeringen.
            </item>
            <item xml:id="i-MhwJKcoXuRMGrKEEvXTiKi">
              Riksdagen ställer sig bakom det som anförs i motionen om samröre
              med terrororganisation och tillkännager detta för regeringen.
            </item>
            <item xml:id="i-XtgM3ZHgT2XnXSt4x2qcWh">
              Riksdagen ställer sig bakom det som anförs i motionen om deltagande
              i terrororganisation och tillkännager detta för regeringen.
            </item>
            <item xml:id="i-69NtHuXDPFoG5AyPCTcN86">
              Riksdagen ställer sig bakom det som anförs i motionen om skärpta
              straff för terroristbrott och tillkännager detta för regeringen.
            </item>
            <item xml:id="i-3UGV9xPnEXLLruz3ptJ2v2">
              Riksdagen ställer sig bakom det som anförs i motionen om återkallande
              av medborgarskap vid terroristbrott och tillkännager detta för
              regeringen.
            </item>
            <item xml:id="i-GfyqpbtX81UMTCywwGrAhe">
              Riksdagen ställer sig bakom det som anförs i motionen om omhändertagande
              av resenärer från terrorkontrollerade områden och tillkännager
              detta för regeringen.
            </item>
            <item xml:id="i-H8MmZXv8X8nLd9w7gkjm82">
              Riksdagen ställer sig bakom det som anförs i motionen om att
              ge Säkerhetspolisen direkttillgång till Migrationsverkets asylsystem
              och tillkännager detta för regeringen.
            </item>
            <item xml:id="i-Dgr9RSbsGfFeEf4epzx2N2">
              Riksdagen ställer sig bakom det som anförs i motionen om fördjupad
              samverkan inom Norden och tillkännager detta för regeringen.
            </item>
            <item xml:id="i-LkN6jWZzooMhCK22PcUcqW">
              Riksdagen ställer sig bakom det som anförs i motionen om gränskontroller
              och Schengensamarbetet och tillkännager detta för regeringen.
            </item>
          </list>
        </div>
        <div xml:id="i-E3eEcbg7f7RNymjNXjFp1Z" type="motContent">
          <head xml:id="i-6QiZ1tkUc1z4JxQzA1fcSK" type="h1">
            Motivering
          </head>
          <p xml:id="i-RPL5BuHS55YpU2Sag9oaJJ">
            Sverigedemokraterna var tidigt ute och varnade för riskerna som
            öppna gränser, mång­kulturalism och ett underfinansierat rättsväsende
            medför gällande framväxten av extremism och terrorism. Det var
            först när Sverige redan hade drabbats som de andra partierna vaknade.
            Trots detta uppvaknande är Sverige inte mindre utsatt idag. När
            IS besegrades internationellt flyttades kampen till vår bakgård.
            På grund av tidigare reger­ingars bristande insikt, och vilja
            att agera, finns i Sverige hundratals terrorister med praktisk
            erfarenhet av terror i IS och tusentals därutöver som delar deras
            åsikter.
          </p>
          <p xml:id="i-6wL73qdeSQPgmSckdrPbE2">
            Nu krävs det, mer än någonsin, att vi ligger steget före och
            driver igenom politik som bekämpar den destruktiva utvecklingen,
            att vi inte bara förbereder oss för terrordåd utan förekommer
            dem. För att nå dit krävs utökade resurser till rättsväsendet
            för att stärka arbetet med att upptäcka, utreda och bestraffa
            terrorbrott, det behövs utökade verktyg för de brottsbekämpande
            myndigheterna, men framför allt krävs det att politikerna anpassar
            sig efter hur verkligheten ser ut – inte hur de önskar att den
            skulle se ut.
          </p>
          <head xml:id="i-LMiGxqGGFefGFsDAvxxsiX" type="h2">
            Förebyggande åtgärder
          </head>
          <head xml:id="i-4chKHQQtzYh39FyDJGQPRN" type="h3">
            Skärpt regelverk och tillsyn gällande bidrag till ideella föreningar
            och trossamfund
          </head>
          <p xml:id="i-XRYdPUdXNzfMcTwtC9guqN">
            Terrorism och extremism är i grunden ideologiskt motiverade varpå
            det behövs ett regelverk som i ett tidigt skede upptäcker och
            motverkar framväxten av de extrema ytterkanterna gällande politik
            eller religion. Alltför ofta uppmärksammas det att ideella föreningar
            eller trossamfund bjuder in predikanter som sprider antisemitiska
            eller anti­demokratiska budskap, eller förhärligar islamistisk
            extremism.
          </p>
          <p xml:id="i-K19hX9eV8tpcBpkhbA37k2">
            Den svenska staten ska aldrig finansiera framväxten av eller
            underlätta och befrämja våldsbejakande extremism och antidemokratiska
            värderingar. Vi kräver ett skärpt regelverk och tillsyn gällande
            bidrag till ideella föreningar och trossamfund.
          </p>
          <head xml:id="i-AMAQCZ3fRPXFCeLoEe9awZ" type="h3">
            Förbjud utländsk finansiering av trossamfund och andra organisationer
          </head>
          <p xml:id="i-CWZqC7LSBrtUspnqJn7sPu">
            Islamism och extremism frodas i olika trossamfund och organisationer
            där den offentliga insynen brister och radikaliserande element
            tillåts verka och i vissa fall framhävs. Utländska aktörer har
            ett intresse av att påverka andra samhällen genom dessa organisationer
            och tillställer dessa organisationer medel och möjlighet att driva
            denna utveckling. I syfte att hindra denna utveckling bör Sverige,
            i likhet med Danmark och Österrike, utreda hur utländsk finansiering
            av sådana organisationer kan förbjudas. Utredningen bör ta ställning
            till både omfattningen av förbudet och huruvida samtliga aktörer
            bör förbjudas sådan finansiering eller om undantag kan göras för
            exempelvis medlemsstater i EU eller andra demokratiska stater.
          </p>
          <head xml:id="i-KvXgPY5X9hKKPUccBABRYr" type="h3">
            Stoppa det offentliga samhällets legitimering av och anpassning
            till den islamistiska ideologin
          </head>
          <p xml:id="i-JgpHDEXnvq3EQ2aYGM5ajf">
            Den största segregationen i Sverige är den kulturella. Det går
            inte att bortse från att det har kommit många människor hit från
            andra länder som uppskattar vår välutvecklade välfärd och vårt
            starka sociala skyddsnät – människor som i vissa fall inte alls
            tycker om svenska värderingar som jämställdhet eller individens
            frihet. I den kulturella segrega­tionen har extremismen blomstrat,
            och med den har det uppkommit nya krav på särbehandling. I stället
            för tydliga riktlinjer för vad som bör tolereras har det mesta
            accepterats i mångkulturalismens namn.
          </p>
          <p xml:id="i-DE3TfCKL1Ab9JdRRvgJFXT">
            Tydlighet är viktigt. Därför vill Sverigedemokraterna förbjuda
            könssegregerade verksamheter, skattefinansierad omskärelse av
            barn samt servering av kött från djur som slaktats utan bedövning.
            Detta ska aldrig förekomma inom offentligt finansierade verksamheter.
          </p>
          <head xml:id="i-WFFuYKcYsY4Q2gXqsn6AQK" type="h3">
            Förbud mot heltäckande slöja
          </head>
          <p xml:id="i-LvK9VyW73o8MCYgr446SKy">
            Det är av yttersta vikt att försvara våra demokratiska, kulturella
            och sekulära värder­ingar och förhindra att människor leds in
            i extremism. I ett antal europeiska länder, däribland Danmark,
            Belgien, Frankrike, Lettland och Österrike, råder förbud mot att
            bära ansiktstäckande plagg. Vi ser ingen anledning att tillåta
            denna extremistiska och kvinnoförtryckande symbol och föreslår
            därför att heltäckande slöja ska vara förbjudet på allmän plats.
          </p>
          <head xml:id="i-Y9YbzCRBDphvpkaAvWjFAW" type="h3">
            Förbud mot slöja i skolor
          </head>
          <p xml:id="i-5W7dXjCq2kX6XC1CREyf2N">
            Det har tidigare uppmärksammats att föräldrar i allt större utsträckning
            vill att deras minderåriga barn ska bära slöja. I en granskning
            som Göteborgs-Posten genomförde svarade 27 av 40 förskolor att
            de kunde tänka sig att kontrollera, tillrättavisa eller tvinga
            barn att bära slöja.
          </p>
          <p xml:id="i-4qaV25k7E8sANtJYiaT53F">
            De barn som växer upp i utanförskapsmiljöer har sämre förutsättningar
            att lyckas i det svenska samhället. Segregation och utanförskap
            skapar en grogrund för islamism och extremism att växa fram. Skolan
            blir en viktig plats för de barn som växer upp i utanförskapsområden.
            Här kan de komma i kontakt med det svenska samhället och bekanta
            sig med majoritetssamhällets normer och regler. För- och grundskolan
            ska verka för att bryta segregation och vara en plats där barn
            i särskilt utsatta områden får möjlighet att bekanta sig med det
            svenska samhället. Den får aldrig bidra till att upprätthålla
            segregerande och hedersrelaterade strukturer, eller tvingande
            normer från avlägsna kulturer. Därför bör man inte tillåta slöja
            på barn i för- och grundskolan.
          </p>
          <head xml:id="i-4YFa2fJnFtjxrcThguKT4L" type="h3">
            Förbud mot böneutrop
          </head>
          <p xml:id="i-RigQcCv9Npa3hHnmp6edBj">
            Kyrkan och kristendomen har under närmare tusen år haft stor
            betydelse för den svenska kulturen. Att förneka kyrkan och dess
            historiska betydelse för Sverige är att förneka en stor del av
            vår kultur. Kyrkan och kristendomen har en särställning av denna
            anledning.
          </p>
          <p xml:id="i-QgCvZZ2Tdx8kvqVU5s4Y5u">
            Det muslimska böneutropet har inte samma ställning vare sig historiskt
            eller kulturellt utan är ett relativt nytt fenomen i Sverige.
            En utbredd uppfattning är att påtvingad religiös propaganda på
            ett språk man inte förstår är ett otrevligt och störande inslag
            i stadsbilden. Debatten om religionsfriheten är sällan så detaljerad
            att den begrundar skillnaden mellan positiva och negativa rättigheter.
            Om denna skillnad hade tagits i beaktande torde det stå klart
            att böneutrop inte omfattas av religionsfriheten och att förbud
            går att genomföra med nu gällande fri- och rättigheter. Eftersom
            religions­friheten inte hindrar ett förbud, och behovet av ett
            sådant är betydande, bör böneutrop förbjudas och tillstånd för
            detta ska inte beviljas. Detta bör ges regeringen tillkänna.
          </p>
          <head xml:id="i-8XWbjpexpnyeQp1pJVBk8V" type="h3">
            Nationell handlingsplan kring radikalisering
          </head>
          <p xml:id="i-Qu26DpwjXn83LxwBZHsazT">
            Kriminalvården har vid ett flertal tillfällen fått i uppdrag
            att utveckla sitt arbete för att motverka och förebygga radikalisering
            och våldsbejakande extremism. Detta är positivt, men det måste
            finnas en enhetlig plan som även inkluderar hur kommunala, regionala
            och andra statliga enheter ska agera kring radikalisering.
          </p>
          <p xml:id="i-71FnWGDY75b6YNNgXjutJ3">
            Sverigedemokraterna anser därför att det ska utformas och införas
            en nationell handlingsplan för arbetet med att upptäcka och motverka
            radikalisering så att vi kan säkerställa att hela Sverige har
            en fullgod beredskap och en tydlig ansvarsfördelning när en person
            som uppvisar tecken på radikalisering uppmärksammas.
          </p>
          <head xml:id="i-94bNFpSKytQtRobCznSgPr" type="h3">
            Utökat stöd till närstående
          </head>
          <p xml:id="i-QSpxLcP2MtrNzvzodUjarR">
            Utöver en nationell handlingsplan krävs det tydlig information
            om hur exempelvis föräldrar, vänner och bekanta ska agera, och
            vilket stöd de kan förväntas få, när en person i deras umgängeskrets
            är på väg att dras in i nätverk präglade av våldsbejakande extremism.
          </p>
          <p xml:id="i-9KKkKe7NrG1uDZk8jJ4PFt">
            Sverigedemokraterna anser att det ska finnas en instans att vända
            sig till när man vill rapportera in ett ärende rörande extremism.
            Denna instans ska samordna myndigheter som på något sätt ansvarar
            för att motverka radikalisering och återkoppla till berörd person.
            Vidare bör lämplig myndighet ta fram lättläst information om hur
            man som närstående ska agera när man uppmärksammar extremism.
          </p>
          <head xml:id="i-Smp6YWTPq8iU7z6H3cDie" type="h3">
            Förbättrat utbildningsstöd till myndighetspersonal
          </head>
          <p xml:id="i-5mWKzGUf6cRSeSB4MXYEVH">
            Samtidigt som problemet med radikalisering har ökat kraftigt
            har vi kunnat se en brist i kompetens avseende myndighetspersonalens
            förmåga att upptäcka radikalisering. Att tidigt se tecken på radikalisering
            och sätta in åtgärder och behandling motverkar ytterligare radikalisering
            och hindrar tillväxten för sådana grupper.
          </p>
          <p xml:id="i-TgGYfwrrqPUwuiJJeKMVVK">
            Sverigedemokraterna vill därför se ett förbättrat utbildningsstöd
            till den myndig­hetspersonal som kan komma i kontakt med personer
            som uppvisar tecken på radikalisering.
          </p>
          <head xml:id="i-3PSe88ezSP7w3ADMWhBH8u" type="h3">
            Registrering av att en person sympatiserar med en terrororganisation
          </head>
          <p xml:id="i-FiQyuLxD3d1TxhXTtRh2xY">
            Säkerhetspolisen har visat intresse av att tillåtas registrera
            individer som sympatiserar med terrororganisationer. Polisdatalagen
            ger brottsbekämpande myndigheter verktyg att arbeta med brottsbekämpning
            när det gäller behandling av vissa personuppgifter i underrättelsesyfte.
            Enligt Säkerhetspolisen kan det finnas en koppling mellan personer
            som kan begå terrorrelaterade brott och de som redan har IS-sympatier.
          </p>
          <p xml:id="i-YSziauqoYrySAwh1RzykJv">
            Reglerna som omgärdar registrering av att en person sympatiserar
            med en terror­organisation är dock osäkra, då det enligt 6 kap.
            1 § krävs att sådana uppgifter behövs för att förebygga, förhindra
            eller upptäcka brottslighet som innefattar, i detta fall, terrorbrott.
            Problematiken härstammar i huruvida sådana uppgifter alltid kan
            anses göra det, varför sådana registers laglighet är tveksam.
            Det borde således klargöras att register över personer som sympatiserar
            med terrororganisationer bör kunna föras, i syfte att ge Säkerhetspolisen
            fullgoda underlag för sin verksamhet.
          </p>
          <head xml:id="i-JDxNcRnyjT4aR2YHxy4v3v" type="h3">
            Rapporteringsplikt
          </head>
          <p xml:id="i-WRP2gzzcZPPFW4DYwPhzho">
            Sverige står ut jämfört med övriga Europa när det kommer till
            människor som har rest, eller planerat att resa, för att ansluta
            sig till en terroristorganisation. Medan resan och förberedelse
            till resan är straffbelagt saknas det ett verktyg för dem som
            befinner sig i riskzonen men där gärningen inte är tillräckligt
            långt gången för att det ska kunna bedömas som förberedelse till
            terrorresa. Möjligheten att i likhet med Tyskland införa löpande
            rapporteringsplikt till polisen för personer som på sannolika
            skäl kan miss­tänkas planera en terrorresa bör utredas.
          </p>
          <head xml:id="i-RuzbpfQq9hD4jBqp77FGc" type="h2">
            Brottsbekämpning
          </head>
          <head xml:id="i-Ex8H1ETjz4GcVydLcewpfg" type="h3">
            Förbud mot propaganda för terrorism
          </head>
          <p xml:id="i-XbhvgA9sHT8HzYvrJspPVH">
            Propaganda för terrorism sprids i dag i sociala medier, i religiösa
            församlingar och i många andra sammanhang. Medan det är förbjudet
            att uppmana till terroristbrott enligt lagen om straff för offentlig
            uppmaning menar Sverigedemokraterna att det finns skäl att utreda
            hur man på ett mer omfattande plan kan förhindra propaganda för
            terrorism eller terroristorganisationer. Det gäller exempelvis
            sådana fall där gärningsmannen inte uppmanar direkt till sådan
            brottslighet men ändå propagerar för deltagande i organisa­tioner
            som kan bedömas utgöra terrororganisationer.
          </p>
          <head xml:id="i-81Rw8XQz9iJwXGyKq5DTy4" type="h3">
            Förbud mot rättfärdigande av terrorhandlingar
          </head>
          <p xml:id="i-EyjDiYWU6Dw6D9J1tguApm">
            Medan ett förbud mot propaganda för terrorism på ett bredare
            sätt kan straffa dem som uppmanar och uppmuntrar till terrorism
            anser Sverigedemokraterna att vi även behöver titta närmare på
            dem som rättfärdigar terrorhandlingar. Frankrike har exempelvis
            en sådan lagstiftning. Den nyttjades i samband med det senaste
            terrordådet för att gripa en politiker för det vänsterradikala
            partiet La France Insoumise som uttalade stöd för mordet på en
            fransk polis. Ett liknande lagförslag i Sverige är ett välbehövt
            komplement till nuvarande lagstiftning för att förhindra att terrorism
            normaliseras ytterligare.
          </p>
          <head xml:id="i-ShfZ5N7aFDWFL6svwVXxBP" type="h3">
            Samröre med terrororganisation
          </head>
          <p xml:id="i-HsQfwVBCow3kHA2HEyFJic">
            Regeringen föreslog i prop. 2019/20:36 en ny straffbestämmelse
            som omfattar vissa former av samröre med terroristorganisation
            om gärningen är ägnad att främja, stärka eller understödja denna.
            Det finns anledning att beröra ett par aspekter av förslaget,
            oaktat att en kriminalisering är både nödvändig och önskvärd.
            Flertalet remissinstanser har berört problematiken gällande definitionen
            av terroristorganisation. Även om regeringen redogör för detta
            finns det anledning att notera gränsdragningen när en sammanslutning
            anses ha en politisk och en militär gren. Det bör anses önskvärt
            att närmare konkretisera hur pass skild verksamheten bör vara
            för att detta ska anses tillämpligt. Det finns anledning att anse
            att beaktandet av samtliga omständigheter är nödvändigt, medan
            vägledningen i vilka omständigheter som bör beaktas får anses
            otillräcklig.
          </p>
          <p xml:id="i-3Zm3ni8DJgTc3mnfo58Vu2">
            Det finns även andra former av samröre med och stöd till terroristorganisationer
            som bör anses straffvärda än de som anförs i propositionen. Där
            ingår att exempelvis försörja terrorister eller terrororganisationer
            med mat och underhåll av materiel. Vidare bör bestämmelsen omfatta
            att förse en terrororganisation med information som är menad att
            understödja organisationens verksamhet i den mån informationen
            delas på ett sådant vis som är ägnat att främja, stärka eller
            understödja terrororganisationen. Även sådana handlingar möjliggör
            terrororganisationers fortlevnad och bör anses klandervärda nog
            för att omfattas av straffansvar.
          </p>
          <p xml:id="i-XqWontea6wnfZPr3da5nZe">
            När det gäller vilka handlingar som ska anses straffbara under
            en straffbestämmelse om samröre finns det anledning att notera
            den grundlagsstadgade problematik Lagrådet anför även i denna
            del. Givet utredningen om revidering av föreningsfriheten bör
            propo­sitionen, som berör lagstadgande av förbud mot deltagande
            i terrororganisation, även omfatta de typer av samröre med terrororganisation
            som inte kunde genomföras eller avstyrktes när förbudet mot samröre
            med terrororganisation infördes.
          </p>
          <head xml:id="i-8QeVUNNmxLWwnwU3PuowAz" type="h3">
            Deltagande i terrororganisation
          </head>
          <p xml:id="i-WoAock2efe9UnYzMaADSzv">
            Proposition 2019/20:36 saknade en nödvändig kriminalisering av
            deltagande i terror­organisation. Ett medlemskap eller deltagande
            i en organisation av detta slag bör anses klart falla inom det
            straffvärda området. Det bör dock, med anledning av vad Lagrådet
            yttrat vid den tidigare lagrådsremissen för att säkerställa tillämpligheten
            av en sådan bestämmelse, ske en grundlagsändring i syfte att säkerställa
            detta. Den beredning som regeringen genomfört bör anses både saktfärdig
            och undermålig. Även efter proposi­tionen hänvisade regeringen
            till att åter föra en dialog om en sådan grundlagsändring med
            grund i den tidigare terrorismöverenskommelsen. Ytterligare tid
            gick innan regeringen tillsatte en utredning, vilken nu har redovisats
            (SOU 2021:15). Utredningen föreslår en revidering i regeringsformen
            som möjliggör ett förbud mot deltagande i terrororganisation.
            Givet att frågan berör grundlagsändring krävs två likalydande
            beslut med mellanliggande val. Regeringens senfärdighet kan inte
            tillåtas innebära att det första beslutet om detta tas efter nästa
            val av nästa regering. Riksdagen bör därför snarast genom ett
            tillkännagivande ålägga regeringen att lägga fram en proposition
            om genomförande av utredningens förslag under riksmötet 2021/22.
          </p>
          <head xml:id="i-MBVXtsEuHN7WxbnHJhMjMZ" type="h3">
            Skärpta straff för terroristbrott
          </head>
          <p xml:id="i-RrbFZEQcSDUufmWSL2ZujA">
            Idag motsvarar inte straffskalorna för vissa terrorbrott graden
            av klander sådana gärningar innebär. Detta gäller exempelvis rubriceringarna
            om utbildning för terrorist­brott, finansiering av terroristbrott
            och resor i terrorismsyfte. En övergripande revi­dering bör således
            ske med utgångspunkt att straffskalorna för samtliga terrorbrott
            ska ses över och skärpas. Sådana terroristbrott av normalgraden
            bör i normalfallet motsvara fängelse i minst fyra år och om brottet
            är grovt fängelse i minst 8 år. För brott som är grova bör livstids
            fängelse finnas i straffskalan. Att medvetet medverka till terrorism
            är både att stödja extremism och att möjliggöra terrordåd. Sådana
            gärningars allvar måste motsvaras av straff som tillgodoser det
            allvaret.
          </p>
          <head xml:id="i-VykXf7YjZtvHBPiwPmaAaQ" type="h3">
            Återkallande av medborgarskap vid terroristbrott
          </head>
          <p xml:id="i-RC2DLt6F7NK1gziQaZijJB">
            Sverigedemokraterna har tidigare föreslagit att den som döms
            för terroristbrott och har dubbelt medborgarskap ska få sitt svenska
            medborgarskap indraget. Vi vidhåller den inställningen och vill
            att riksdagen ger detta till känna för regeringen som ska åter­komma
            med ett sådant lagförslag. Vi vill utreda möjligheten att dra
            in medborgarskapet även om det gör en person statslös. Detta bör
            utredas och inkluderas i ett sådant lag­förslag.
          </p>
          <head xml:id="i-XcQ5HyafFhuHXd6RycpMgj" type="h3">
            Omhändertagande av resenärer från terrorkontrollerade områden
          </head>
          <p xml:id="i-PEZv1Q694QdfdUjmRr8QJo">
            Genom att häkta samtliga som återvänder från terrorkontrollerade
            områden kan polisen ges tid att utreda om de har begått brott
            eller om de har planerat att begå brott. När det gäller rikets
            säkerhet bör polisen ha goda möjligheter att förhindra framtida
            dåd, även i tider då det råder personal- eller resursbrist.
          </p>
          <p xml:id="i-D3RHHcXXFc8TfNgAVu9oVX">
            Regeringen bör återkomma med ett lagförslag som syftar till att
            alla som åker till terroristkontrollerade områden, eller kan misstänkas
            ha något med terrorgrupper att göra, systematiskt häktas och utreds
            så snart de återvänder.
          </p>
          <head xml:id="i-96vqNi1yDvNWvd63f1W3wi" type="h3">
            Säkerhetspolisens direkttillgång till Migrationsverkets asylsystem
          </head>
          <p xml:id="i-U9fYfVppBoBGSMMCyT5NqN">
            Säkerhetspolisen har önskat direkttillgång till Migrationsverkets
            asylsystem. Anledning­en till önskemålet är att Säkerhetspolisen
            i godtagbar tid ska hinna utreda den kraftigt ökade mängden fall
            av säkerhetshot. Säkerhetspolisen ansökte redan i december 2015
            om en sådan direkttillgång, varefter Datainspektionen yttrade
            sig och anförde tveksam­heter om så var tillåtet eller ej. Riksdagen
            har i tillkännagivande (bet. 2019/20:JuU32) anfört att en översyn
            av sekretesslagstiftningen ska ske till del i syfte att säkerställa
            att Säkerhetspolisen får sådan tillgång, samt till del att övergripande
            öka möjligheterna till informationsutbyte mellan myndigheter i
            syfte att förhindra och förebygga brott. Det är angeläget att
            en sådan utredning snarast genomförs och förslag som motsvarar
            vad riksdagen tillkännagivit genomförs.
          </p>
          <head xml:id="i-K7qpw7WpqiNBvWA954Pkyk" type="h2">
            Internationella insatser
          </head>
          <head xml:id="i-9q6b7afHekRBBt3aDa5toR" type="h3">
            Fördjupad samverkan inom Norden
          </head>
          <p xml:id="i-WycTZRwLqbJ4rYkbd69Vc">
            Extremism, radikalisering och terrorism är inte ett lokalt fenomen.
            Detta har vi sett inte minst i samband med att IS-terrorister
            från hela Europa rest till Syrien och Irak för att mörda och våldta.
          </p>
          <p xml:id="i-TSzGRBhEaDeKKwXgdofuPX">
            Ett ökat utbyte av lärdomar bör därför stödjas. Detta kan ske
            genom att inrätta en årligt återkommande nordisk konferens kring
            motverkande av våldsbejakande extre­mism. En sådan konferens kommer
            att leda till en bättre terrorberedskap i såväl Sverige som våra
            grannländer, vilket med tanke på en alltjämt fri rörlighet gynnar
            oss alla.
          </p>
          <head xml:id="i-XesX6ytTGXiC7whkjekEGF" type="h3">
            Gränskontroller och Schengensamarbetet
          </head>
          <p xml:id="i-E7FNzhWjh9toBsRZDhxUJU">
            Den fria rörligheten i EU har varit problematisk för arbetet
            mot terror. Terrormisstänkta och personer dömda för terrorbrott
            har kunnat resa mellan länderna utan betydande kontroll. Samtidigt
            har arbetet för att förhindra att migranter med terrorsympatier
            reser in i Sverige varit obefintligt.
          </p>
          <p xml:id="i-VisCV55LUnhNGD4LT7Y2xC">
            För att förhindra att personer som inte har rätt att vistas i
            Sverige reser in och ut som de behagar krävs det ett fullgott
            gränsskydd. Sverigedemokraterna vill upprätta detta i form av
            gräns- och id-kontroller vid de delar av gränsen där migranter
            kan förväntas anlända. All inkommande trafik med buss, lastbil
            eller personbil ska kunna kontrolleras av en kraftigt förstärkt
            gränskontrollorganisation. Endast id-kort eller pass från viseringsfria
            länder ska godtas, och i annat fall ska visum eller annan giltig
            handling för vistelserätt kontrolleras. En sådan ordning hindras
            dock idag av Schengenkodexen och EU-rätten, varför en revidering
            av dessa bör ske. Då detta ligger utanför riksdagens mandat kan
            endast regeringen verka för ett sådant resultat. Regeringen bör
            därför driva att en omförhandling av Schengensamarbetet ska ske
            så att samtliga länder kan upprätta ett fullgott gränsskydd i
            form av stadigvarande inre gränskontroller.
          </p>
        </div>
        <div xml:id="i-47siVgGGQEDWo62CdDffhf" type="signatureBlock">
          <list xml:id="i-6Xu5L4dAh89Z6tvTaJd1vg">
            <item xml:id="i-XcSubaENkuKaTAvXt7sxk1" type="signature">
              Adam Marttinen (SD)
            </item>
            <item xml:id="i-5knMordENJZia1muMb2os1" type="signature">
              Katja Nyberg (SD)
            </item>
            <item xml:id="i-BQnzqdH7LTdjBVAbojCdfT" type="signature">
              Bo Broman (SD)
            </item>
            <item xml:id="i-Tu2kfFRoWfr4uwqyEx853g" type="signature">
              Ebba Hermansson (SD)
            </item>
          </list>
        </div>
      </div>
    </body>
  </text>
</TEI>
