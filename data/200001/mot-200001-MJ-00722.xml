<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0722/mot_200001_MJ_0722-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ722 pnr: mp506
          </p>
          <p>
            Motion till riksdagen 2000/01:MJ722
          </p>
          <p>
            av Per Lager m.fl. (mp)
          </p>
          <p>
            Gifter i rötslammet
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen lägger fram förslag till ändring
            av gränsvärden för, eller hur skatt kan tas ut på, kadmium i rötslam
            med syftet att styra bort det giftiga slammet från åkrarna. 2.
            Riksdagen begär att regeringen lägger fram förslag till ändring
            i lagstiftningen som understöder systemskiftet för källsorterande
            va- system och återskapad växtnäringsbalans inom jordbruket.
          </p>
          <p>
            Motivering
          </p>
          <p>
            Under flera år har mp i motioner upprepat kravet på att regeringen
            med större allvar och långsiktighet måste hantera problemet med
            förgiftningen av vår åkerjord. Även i år återkommer vi. Det finns
            nämligen inga tecken som tyder på en förbättring av situationen,
            tvärtom, och med de senaste rönen är frågan mer aktuell än någonsin
            och kräver skyndsam handling.
          </p>
          <p>
            Det giftiga slammet
          </p>
          <p>
            Slammet, som idag används till att gödsla åkrarna, innehåller
            alldeles för höga halter av kadmium. Det är ett problem som måste
            åtgärdas. Om slam överhuvudtaget ska användas som gödselmedel
            och inte spridas enbart av kortsiktiga kvittblivningsskäl, måste
            det givetvis vara fritt från tungmetaller och miljögifter och
            inte kunna konkurreras ut av konstgödsel, som absolut inte hör
            hemma i ett ekologiskt inriktat jordbruk bl.a. på grund av kadmiumhalt
            och innehåll av ändligt fosfor. En rad nya rapporter visar att
            befolkningen nu beräknas ha njurstörningar i stor omfattning,
            för närvarande ca 10.000 personer. Detta märks genom läckage av
            äggvita och förlust av kalcium. Riskgrupper är kvinnor med låga
          </p>
          <p>
            21
          </p>
          <pb facs="riksdagen-motions-pdf/data/200001/mot_200001_MJ_0722/mot_200001_MJ_0722-0002.pdf"/>
          <p>
            2000/01:MJ722
          </p>
          <p>
            22
          </p>
          <p>
            järndepåer och de som äter mycket grönsaker, samt de som är särskilt
            känsliga. Detta är synnerligen allvarligt och kräver drastiska
            förändringar inom livsmedelsproduktionen. En artikel i Svensk
            Veterinärtidning, nr 3/99, tar upp det allvarliga läget. En undersökning
            av 23 olika sorters modersmjölksersättning, välling och gröt till
            barn, visar att kadmiumhalterna i dessa mjölbaserade produkter
            är 1,5 till 17 gånger högre än i de mjölkbaserade. Samtidigt påpekas
            att djurexperimentella studier visar att kadmium kan orsaka skador
            på hjärnan redan vid lågdosexponering.
          </p>
          <p>
            Det svenska slamberget
          </p>
          <p>
            I det svenska slamberget finns ca 350 kg kadmium. Slammet sprids
            på mark nära tätorterna på några procent av åkerarealen, inte
            för att jordbruket betraktar det som ett idealiskt gödselmedel
            och sprider det med optimal fosforgiva, utan för att kommunerna
            har ett problem och ofta t.o.m. betalar för att bli av med slammet.
            Slamgivorna anpassas då istället efter hur mycket som kan spridas
            inom ramen för gränsvärden för tungmetaller, bl.a. koppar och
            kadmium. Följden blir både övergödsling och anrikning av tungmetaller
            i den tätortsnära åkermarken.
          </p>
          <p>
            Vad kommer kadmiumet ifrån
          </p>
          <p>
            Det kadmium som omsätts i människans värld kommer från det ständigt
            ökande uttaget av material från jordskorpan. En stor del kommer
            från fosforit via konstgödsel och jordbruksprodukter. Men huvuddelen
            av allt kadmium i slammet eroderar på alla möjliga sätt från samhällskroppen,
            där ca 5.000 ton kadmium finns inbyggt och hamnar i slammet genom
            avloppssystemen. Från rör och ledningar, från disk och tvättmaskiner,
            kläder som tvättas, varmvattenberedare, skurvatten, förzinkade
            järndetaljer som beslag, spikar och skruvar. T.o.m. kranvattnets
            egen halt av metaller räcker för att spoliera möjligheterna att
            upprätta ett kretslopp utan förstörelse av miljö och hälsa. Naturvårdsverket
            har angivit att mängden kadmium från kranvattnet är ca 3 ggr större
            än det som kommer med urin och avföring. Slutsatsen är helt klar.
            Slammet från vårt avloppsnät kan aldrig inpassas i ett uthålligt
            kretslopp — det är ett istället fråga om ett ohjälpligt systemfel.
          </p>
          <pb facs="riksdagen-motions-pdf/data/200001/mot_200001_MJ_0722/mot_200001_MJ_0722-0003.pdf"/>
          <p>
            Koppar och zink
          </p>
          <p>
            Koppar är vid sidan av kadmium det stora problemet med slammet.
            Allt slam har mycket höga kopparhalter — även i en trekammarbrunn
            på landet. Metallen kommer i huvudsak från ledningsnätet som korroderar,
            dels p.g.a. vattnets kemiska egenskaper, dels p.g.a. slitage.
            Kopparhalterna i vårt slam minskar inte heller, eftersom detta
            inte kan åtgärdas utan att byta ut delar av det svenska ledningsnätet
            till exempelvis rostfritt. Metallen zink är också en toxisk metall
            för markfloran och zink i slammet kommer från förzinkade vattenledningar,
            offeranoder av zink i varmvattenberedare, förzinkade inredningsdetaljer
            samt räcken, tak, lyktstolpar m.m. utomhus.
          </p>
          <p>
            Silver och andra farliga metaller mäts inte ens
          </p>
          <p>
            Det har visat sig att många riskabla metaller i slam inte mäts
            upp eller regleras. Det handlar om silver, volfram, platina och
            uran. Bara silverhalten i åkerjord kan dubbleras på mindre än
            tio år, vilket är ytterst oroande, då silver är extremt toxiskt
            för mikroorganismerna i åkern. Naturvårdsverket bekräftar nu i
            en ny undersökning att resultaten för ett år sedan var riktiga.
            Det allvarliga är att verket fortfarande inte anser sig ha resurser
            för att vidta några åtgärder. Vid en SCB-jämförelse av metallhalterna
            i det svenska slammet 1995 och 1998 visar sig att 4 av 7 uppmätta
            metaller ökar. Förhoppningen om att metallhalterna skulle sjunka
            i framtiden har alltså ingen grund. Istället ser problemet ut
            att förvärras.
          </p>
          <p>
            Smitta kan spridas med slammet
          </p>
          <p>
            Dagens vattenburna avloppssystem kan i värsta fall fungera som
            en storskalig spridare av smittoämnen om inte dessa är helt avdödade.
            Tyvärr är t.ex. infektionsklinikernas avlopp anslutna till reningsverken
            och det är tveksamt om sjukhusens smittreningsutrustning är permanent
            i funktion. I Sverige desinficeras inte slam som sprids i livsmedelsproduktionen.
            Den osäkerhet som detta leder till kan få bekymmersamma konsekvenser.
          </p>
          <p>
            Vad kan vi göra?
          </p>
          <p>
            Om vi vill fortsätta en framgångsrik kamp mot spridning av koppar,
            zink, silver, volfram, platina, uran och inte minst den ökande
            kadmiumhalten i våra njurar, är det nödvändigt att styra bort
            det giftiga slammet från åkern. I stället måste våra näringsämnen
            källsepareras från annat avloppsvatten. Då sjunker
          </p>
          <p>
            2000/01:MJ722
          </p>
          <p>
            23
          </p>
          <pb facs="riksdagen-motions-pdf/data/200001/mot_200001_MJ_0722/mot_200001_MJ_0722-0004.pdf"/>
          <p>
            2000/01:MJ722
          </p>
          <p>
            24
          </p>
          <p>
            kadmiumhalten kraftigt och näringsämnena kan inpassas i ett kretslopp
            värt namnet. Fram för källsortering och inget annat! Det bästa
            sättet att slippa rena är att aldrig blanda. Och blandar man inte
            näringsämnen i urin med avloppsvatten finns det inga miljögifter
            att vara rädd för. Ju tidigare alla inser detta, desto mindre
            skada sker. Samhället måste ta ansvar och hindra nya onödiga fall
            av njurskada på grund av kadmium. Det är viktigt att kretsloppet
            i livsmedelsproduktionen — om det skall fungera — inte får påspädning
            av olika gifter utifrån. Då får principen motsatt verkan.
          </p>
          <p>
            Använd försiktighetsprincipen och produktvalsprincipen!
          </p>
          <p>
            Enligt produktvalsprincipen skall vi välja det gödselmedel som
            är det ”renaste” och bl.a. ger det minsta bidraget till kadmiumökningen
            i åkermark och njurar. I ett ekologiskt inriktat jordbruk är detta
            inget större problem, eftersom där används de naturliga metoderna
            att gödsla, vilket också underlättas av balans mellan spannmålsproduktion
            och djurhållning. Dagens situation inom jordbruket är tyvärr en
            annan och konstgödselanvändningen är fortfarande utbredd, vilket
            till stor del är en följd av lågt pris på energi och konstgödsel
            och högbeskattning av arbete och andra ekologiska metoder. I Miljödepartementets
            egen utredning om kadmium konstateras att slam innehåller 66 mg/kg
            fosfor jämfört med 5 mg/kg fosfor för handelsgödsel. Det är en
            olycklig utveckling om konstgödsel, just på grund av t.ex. lägre
            kadmiumhalt, är att föredra framför naturlig näring i kretsloppet.
            För att få en ekologiskt anpassad inriktning borde man därför
            släppa fokus på att slammet från våra reningsverk långsiktigt
            ska användas i vårt jordbruk. Näringen till åkern är inte detsamma
            som slammet till åkern. Till dess vi antagit en långsiktigt hållbar
            hållning till problemet, i enlighet med de av riksdagen beslutade
            övergripande miljömålen för det framtida miljöarbetet (1999) och
            genomfört ett systemskifte mot systemfelet, är det bättre att
            deponera eller bränna rötslammet. Ett slutförvaringsproblem måste
            betraktas som ett sådant och inte prånglas ut på jordar och i
            livsmedelsförsörjningen för att det är politiskt obehagligt att
            se det växande slamberg som just är beviset eller symtomet på
            en otidsenlig teknik, utan möjlighet — till kretsloppsinpassning.
            Försiktighetsprincipen och produktvalsprincipen måste gälla. Det
            är hög tid att införa kadmiumskatt också på avloppsslammet, som
            hittills varit befriat.
          </p>
          <p>
            Stockholm den 27 september 2000
          </p>
          <p>
            Per Lager (mp) Gudrun Lindvall (mp) Thomas Julin (mp) Marianne
            Samuelsson (mp) Kia Andreasson (mp)
          </p>
          <p>
            Ewa Larsson (mp)
          </p>
          <pb facs="riksdagen-motions-pdf/data/200001/mot_200001_MJ_0722/mot_200001_MJ_0722-0005.pdf"/>
          <p>
            2000/01:MJ722
          </p>
          <p>
            25
          </p>
        </div>
      </div>
    </body>
  </text>
</TEI>
