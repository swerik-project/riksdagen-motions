<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00388">
  <teiHeader>
    <fileDesc>
      <titleStmt>
        <title>Konfliktlösning för färre skilsmässor som nytt jämställdhetsmål</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konfliktlösning för färre skilsmässor som nytt jämställdhetsmål</title>
          <idno type="rdwebb">GW02A388</idno>
          <rs type="number">A388</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A388/text</ref>
          <ref type="dokument_url_html">http://data.riksdagen.se/dokument/GW02A388</ref>
          <ref type="dokumentstatus_url_xml">http://data.riksdagen.se/dokumentstatus/GW02A388</ref>
          <ref type="doc">http://data.riksdagen.se/fil/E50E4B92-08C7-4781-9BA2-1F4EB2C8338A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XXWPDWpX8yXpXgWbXN2bTZ" type="signed"/>
        <correspContext corresp="i-XXWPDWpX8yXpXgWbXN2bTZ">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-GpyACm4hnJn7V1SHXd5qTL" type="numbering">
          <date when="2008-10-08"/>
        </correspAction>
        <correspAction xml:id="i-P4LEKDfM17bX63yubyK1uC" type="submission">
          <date when="2008-10-07"/>
        </correspAction>
        <correspAction xml:id="i-3ZWzJLCeBZnt44ZrnxdhJo" type="transfer">
          <date when="2008-10-07"/>
        </correspAction>
        <correspAction xml:id="i-QvhMZhpQU9jtA6BSAk6Z5R" type="assigned"/>
        <correspContext corresp="i-QvhMZhpQU9jtA6BSAk6Z5R">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XWn3ECaTXYx6NFcBr8uUn4">
            Förslag till riksdagsbeslut
          </head>
          <p xml:id="i-TjEfVrdnm2ejF8iGZG3cSv">
            Riksdagen tillkännager för regeringen som sin mening vad som
            anförs i motionen om att föra in vuxnas konfliktlösning för minskad
            familjesplittring som ett nytt jämställdhetsmål.
          </p>
        </div>
        <div type="motContent">
          <head xml:id="i-Lu6BomswPko3fxTB9dXksF" type="h1">
            Motivering
          </head>
          <p xml:id="i-Wiidw3fR9RFPaufxkQKVW6">
            Att vårt land på bara några få årtionden gick från ett mycket
            lågt skilsmässotal till ett av de allra högsta i världen är naturligtvis
            ett trauma i vårt samhälle. Oavsett vilken uppfattning var och
            en har om skilsmässor, är det tveklöst så att skilsmässan innebar
            för barnen att föräldrarna inte klarade av att lösa sina inbördes
            konflikter utan att ge upp det gemensamma hemmet. För många barn
            är just det gemensamma hemmet med sina föräldrar, präglat av en
            kärleksfull anda och förstående miljö, något man värdesätter enormt,
            inte minst när de som vuxna blickar tillbaka på sin uppväxttid.
            Det svenska samhället ska inte i sin lagstiftning eller folkhälsopolitiska
            målsättning tappa bort detta perspektiv, inte minst för det uppväxande
            släktets skull.
          </p>
          <p xml:id="i-4GyEZa1AU3SixXgdAY5icA">
            Ett bevis för att det politiska arbetet i vårt land för jämställdhet
            och delat ansvarstagande mellan föräldrarna i hemmet långt ifrån
            har uppnåtts är just att samlivet i osedvanligt hög grad i Sverige
            slutar i oupplösliga konflikter och till sist i skilsmässor.
          </p>
          <p xml:id="i-JYSg22CFoD1xNcsjfdioHn">
            Det jämställda Sverige borde vara ett konfliktlösningens Sverige
            där makarna inte ger upp i så hög utsträckning, utan vandrar vidare
            gemensamt efter att ha fått hjälp att arbeta sig igenom motsättningarna.
            Den bild som barnen och omvärlden får av det land som betonar
            jämställdheten hemma och internationellt så starkt som just Sverige,
            är att just här ger man upp i konflikterna tidigare och oftare
            än på de flesta andra håll. Jämställdhet utan en realistisk koppling
            till vardagslivets handfasta verklighet och konfliktlösning blir
            lätt en teoretisk produkt. Skilsmässostatistiken i vårt land bär
            vittnesmål om detta.
          </p>
          <p xml:id="i-RDeKttm1bJWMoYGNuHSS2L">
            Är det detta som är vårt lands bidrag till jämställdheten mellan
            man och kvinna, att vi inte orkar leva tillsammans utan ger upp
            och går isär? Är det så lagstiftningen, landets ledning och hela
            det politiska systemet vill att vårt familjeliv ska se ut: att
            vi inte klarar sammanhållningen och istället går ifrån varandra,
            våra eviga löften till trots?
          </p>
          <p xml:id="i-WHBVuyigGERD4x3CcN1HHm">
            Barnpsykolog Alf B Svensson i Nässjö har gjort följande sammanställning
            (Dagen 24 januari 2008) av de myter som tyvärr i allt för hög
            utsträckning kommit att forma svensk familjepolitik under gångna
            årtionden. Mot det ställer han korta sammanfattningar av den faktiska
            situationen dokumenterad i vetenskap och statistik:
          </p>
          <p xml:id="i-5TSX6WdutjofZ2yvrNykJq">
            1) Kärnfamiljen är död. En vanlig myt som bland annat framförs
            av Gudrun Schyman är att kärnfamiljen med mamma, pappa och barn
            är död. Men hela sjuttio procent av alla barn mellan 0 och 17
            år lever fortfarande i kärnfamilj. Antalet ingångna äktenskap
            har inte heller minskat utan ökat. Skilsmässorna minskar också.
            Kärnfamiljen lever även om den är utsatt för påfrestningar.
          </p>
          <p xml:id="i-MuD9w3fK78MFMqbugSPaRs">
            2) Att vara sambo är lika bra som att gifta sig. Att det är bra
            för homosexuella att kunna ingå äktenskap tycker nu de flesta
            politiska partier. Men att äktenskapet skulle vara den överlägset
            bästa samlevnadsformen för heterosexuella är det få som vågar
            hävda. Trots att så är fallet. Sambopar med barn skiljer sig dubbelt
            så ofta som gifta par med barn. Kvinno- och barnmisshandel och
            även sexuella övergrepp är vanligare i samboförhållande. Gifta
            par är också lyckligare tillsammans och har ett bättre sexliv.
          </p>
          <p xml:id="i-46BmnNffiTTzXfnsgm6qSd">
            3) Äktenskapet är ett kvinnofängelse. Många feminister påstår
            att äktenskapet är ett kvinnofängelse där kvinnor förtrycks och
            hindras i sin personliga utveckling. Sanningen är den motsatta.
            Gifta och sammanboende kvinnor har mycket bättre fysisk och psykisk
            hälsa än ensamstående kvinnor. Ensamma mammor är sjukskrivna dubbelt
            så ofta som sammanboende mammor. De äter mer lugnande mediciner
            och gör fler suicidförsök än sammanboende mammor. Risken att dö
            i förtid är dubbelt så hög som för sammanboende mammor enligt
            Socialstyrelsens folkhälsorapport 2001.
          </p>
          <p xml:id="i-9q2MPGpLd6VGPYfw8xDSaZ">
            4) Skilsmässor leder ofta till ett bättre liv. Skilsmässor är
            ibland nödvändiga. Men det finns inte många lyckliga skilsmässor.
            De skapar fattigdom och ohälsa och ökar klyftorna i samhället.
            Lågutbildade drabbas värst. De skiljer sig dubbelt så ofta som
            välutbildade och får mer psykiska besvär. Vid en skilsmässa får
            vi ofta tunnelseende. Vi ser bara två alternativ. Antingen stanna
            kvar och vara olyckliga resten av livet. Eller skilja oss och
            bli fria och lyckliga. Några år efter skilsmässan tycker endast
            två av tio att de fått ett bättre liv. Hälften har samma problem
            som förut. Men nu med en ny partner. Gräset är inte alltid så
            grönt på andra sidan staketet. När det verkar så beror det nog
            ofta på att vi inte vattnat vår egen gräsmatta.
          </p>
          <p xml:id="i-XkR8gSvkHDTnipMYVz8PNS">
            5) En skilsmässa är bara en tillfällig kris för barnen. Många
            barn far illa när föräldrarna skiljer sig. Men sedan hoppas och
            tror vi att tiden läker alla sår. Sannolikheten att skilsmässobarn
            ska drabbas av allvarliga psykiska besvär eller göra ett suicidförsök
            är dubbelt så hög som för andra barn. Konsekvenserna av föräldrarnas
            skilsmässa märks tydligt många år senare när barnen själva skall
            bilda familj. Många väljer att leva ensamma. De har blivit brända
            och vågar inte satsa på en kärleksrelation. De som gör det har
            svårare att hantera de konflikter som uppstår och skiljer sig
            mer.
          </p>
          <p xml:id="i-SPRyAvjKE8Uvc6zXPMCwqa">
            6) Man ska inte hålla ihop för barnens skull. Förr tyckte de
            flesta att man skulle hålla ihop för barnens skull. I dag är uppfattningen
            den motsatta. Den forskning som finns visar att om det förekommer
            våld och öppna konflikter är det bäst för barnen att man skiljer
            sig. Annars är det bättre att vi håller ihop. Det tycks inte spela
            så stor roll för barnen att vi inte är så kära. Bara vi inte bråkar.
            Två tredjedelar av alla skilsmässor sker i familjer med få öppna
            konflikter. Skall vi ha det barnperspektiv som FN:s barnkonvention
            talar om och utgå från vad som är bäst för barnen bör vi då göra
            allt vi kan för att få äktenskapet att fungera.
          </p>
          <p xml:id="i-Cs5cHGL4inTtqqPiR3koFz">
            Naturligtvis ska det civila samhällets insatser välkomnas, men
            även svenska staten bör ge äktenskap och vuxnas relationer sitt
            stöd, och uppmuntra till sund och långvarig samlevnad, inte minst
            för barnens skull. Det bör därför inrättas ett nytt jämställdhetspolitiskt
            mål: konfliktlösning för minskad familjesplittring.
          </p>
        </div>
        <div type="motSignatures">
          <list>
            <item xml:id="i-4XRFMMuc5Td6SBPMGJDcP5" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
