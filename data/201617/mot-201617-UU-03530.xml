<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03530">
  <teiHeader>
    <fileDesc>
      <titleStmt>
        <title>med anledning av prop. 2016/17:32 Fortsatt svenskt deltagande i den militära utbildningsinsatsen i Irak</title>
        <author corresp="i-9Rr7JqtzHpZv84evqPH4D8">av Karin Enström m.fl. (M, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3530 av Karin Enström m.fl. (M, C, KD)</title>
          <idno type="rdwebb">H4023530</idno>
          <rs type="number">3530</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023530/text</ref>
          <ref type="dokument_url_html">http://data.riksdagen.se/dokument/H4023530</ref>
          <ref type="dokumentstatus_url_xml">http://data.riksdagen.se/dokumentstatus/H4023530</ref>
          <ref type="docx">http://data.riksdagen.se/fil/7A00AF35-E33D-48D5-BDCF-6AF793AC1D0A</ref>
          <ref type="pdf">http://data.riksdagen.se/fil/4E1D963F-79B7-4D91-AFFC-4FC043FCDEDB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-MvtueCqXEtMA1qymmmnHWQ</idno>
            <name>Lena Asplund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8VmE5T5zHxEZuNdnxerckz" type="basedOn"/>
        <correspContext corresp="i-8VmE5T5zHxEZuNdnxerckz">
          <ref>Proposition 2016/17:32</ref>
        </correspContext>
        <correspAction xml:id="i-9o6zQe9MbtdMD7qLHEMzsA" type="signed"/>
        <correspContext corresp="i-9o6zQe9MbtdMD7qLHEMzsA">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-MvtueCqXEtMA1qymmmnHWQ"/>
          <note type="signatory" corresp="i-5iLkMds96DbsdoQ1H5obCT"/>
        </correspContext>
        <correspAction xml:id="i-Afi6JEDbjCRfivfvaRDvFe" type="submitted">
          <date when="2016-11-11"/>
          <time when="16:16:19"/>
        </correspAction>
        <correspAction xml:id="i-Kp1ax22XbqF3z4kCuJ5hxq" type="reviewed">
          <date when="2016-11-14"/>
          <time when="16:41:38"/>
        </correspAction>
        <correspAction xml:id="i-VsiQZrEFaMEQRcxVmAP9Gd" type="dismissed">
          <date when="2016-11-15"/>
        </correspAction>
        <correspAction xml:id="i-9CChXnTVWQCWtBKeMmy4KL" type="referred">
          <date when="2016-11-16"/>
        </correspAction>
        <correspAction xml:id="i-RuQftEQXgkXgV3n3hQCkbR" type="assigned">
          <date when="2017-06-19"/>
          <time when="08:55:32"/>
        </correspAction>
        <correspContext corresp="i-RuQftEQXgkXgV3n3hQCkbR">
          <ref type="assignedTo">Utrikesutskottet</ref>
        </correspContext>
        <correspAction xml:id="i-DV9BKDePs8BXkMiDbL5wZ9" type="behandlas_i"/>
        <correspContext corresp="i-DV9BKDePs8BXkMiDbL5wZ9">
          <ref type="uppgift">2016/17:UFöU2</ref>
          <ref type="ref_dok_id">H401UFöU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UFöU2</ref>
          <ref type="ref_dok_titel">Fortsatt svenskt deltagande i den militära utbildningsinsatsen i Irak</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L43PCtMqAL6DR7GnUqPgEL" type="motHeader">
        <div xml:id="i-Vt6vDfXrTMPc28pkFW7r4J" type="motTitle">
          Motion till riksdagen 2016/17:3530 av Karin Enström m.fl. (M,
          C, KD) med anledning av prop. 2016/17:32 Fortsatt svenskt deltagande
          i den militära utbildningsinsatsen i Irak
        </div>
      </div>
      <div xml:id="i-Lj83VFps4R1Vz6vq8qwki" type="motBody">
        <div xml:id="i-A47wNgSdqM8F6dYJc5fGqX" type="motProposal" subtype="förslag">
          <head xml:id="i-ABb4frabDgDsCgjzZ15NTD">
            Förslag till riksdagsbeslut
          </head>
          <list xml:id="i-3UcyjQNUHLU9YWCqgUMxkW" style="ol">
            <item xml:id="i-SMs74SsemYn6LP8UquxchK">
              Riksdagen ställer sig bakom det som anförs i motionen om att
              regeringen bör införa att kommande förslag om fredsfrämjande insatser
              ska återgå till ordningen att säkerställa en bred samsyn, och
              detta tillkännager riksdagen för regeringen.
            </item>
            <item xml:id="i-MQaV3Sx5GjaYz5rCJrYSoL">
              Riksdagen ställer sig bakom det som anförs i motionen om behovet
              av att utvärdera de insatser som Sverige har genomfört i Irak
              sedan insatsen inleddes och tillkännager detta för regeringen.
            </item>
            <item xml:id="i-5LwphxQHGJQo3ksvyaGX67">
              Riksdagen ställer sig bakom det som anförs i motionen om behovet
              av att göra en helhetsbedömning av säkerhetsläget i Irak och dess
              påverkan på den svenska insatsen och tillkännager detta för regeringen.
            </item>
            <item xml:id="i-89xgffCVJzQ81L59GCAsLH">
              Riksdagen ställer sig bakom det som anförs i motionen om analys
              och information om vilka områden i Irak som den svenska insatsen
              ska verka i och tillkännager detta för regeringen.
            </item>
          </list>
        </div>
        <div xml:id="i-HyTXgiDAWbau21Sv2xWvSz" type="motContent">
          <head xml:id="i-PyS1nXios6HhfLXFQcJD4D" type="h1">
            Motivering
          </head>
          <p xml:id="i-QNzc3rDtBJfErqh4RkUHPm">
            I proposition 2016:17:32 Fortsatt svenskt deltagande i den militära
            utbildningsinsatsen i Irak föreslås att riksdagen medger att regeringen
            ställer en svensk väpnad styrka till förfogande under 2017 för
            att fortsatt delta i den militära utbildningsinsats som genomförs
            av koalitionen mot Isil/Daish (den s.k. Islamiska staten i Irak
            och Levanten) i Irak på inbjudan av den irakiska regeringen.
          </p>
          <p xml:id="i-MtXAhBy5ecWjCJc9LLhRj9">
            Det senaste året har Europa och världen drabbats av ett stort
            antal terrordåd – Paris, Bryssel, Ankara, Nice och många fler.
            Hundratals människor har fått sätta livet till och Isil/Daish
            sätter skräck i de områden de kontrollerar. Offensiven mot Mosul
            har börjat men har redan resulterat i många döda och kommer att
            innebära många fler dödsfall och skadade innan den är över. Även
            om Mosul befrias kommer Isil/Daish innebära ett stort hot inte
            bara i kontrollerade områden men även i resten av världen. Världssamfundet
            måste fortsatt samla sig kring kraftfulla åtgärder för att bekämpa
            Isil/Daish på plats i Irak och Syrien samt vidta effektiva åtgärder
            för att förhindra nya terrorattentat. Det finns ett stort behov
            av att Sverige ökar sin insats. Det internationella samfundet
            måste också ha ett långsiktigt engagemang som innebär att hjälpa
            Irak att bygga upp infrastruktur, vård och skolor och inte minst
            säkerheten. Insatsen får inte räknas som klar så snart Mosul befriats.
          </p>
          <p xml:id="i-LEwtUzDdJkhn6ALfTNHAps">
            Detta ärende behandlar Sveriges insats i Irak och hur vi på bästa
            sätt, med de förmågor som Sverige besitter, kan bidra till kampen
            mot Isil/Daish på plats i Irak.
          </p>
          <p xml:id="i-JKdRjeo5eddfeh349fCBKV">
            Sverige kan och ska hjälpa till i kampen mot Isil/Daish. För
            att kunna göra detta måste det göras en helhetsbedömning av alla
            faktorer, dvs. säkerhetsläget i regionen, vilka resurser Sverige
            kan ställa till förfogande och om Sverige kan prioritera våra
            insatser bättre än vad vi gör i dag. En sådan analys måste ske
            i dialog mellan regeringen och oppositionen i riksdagen.
          </p>
          <p xml:id="i-SWxVdcPxTHKa9SDue2Mqa9">
            Vi kan konstatera att regeringen i hanteringen av den aktuella
            propositionen har brutit mot den väl etablerade praxis som finns
            när det gäller den politiska beredningen av internationella insatser.
            Det bör i sammanhanget understrykas att det är av yttersta vikt
            att värna principen om en bred samsyn kring fredsfrämjande insatser.
            Det är nödvändigt att en bred riksdagsmajoritet tar gemensamt
            ansvar för beslut som rör svenska säkerhetsintressen och svenska
            medborgares liv och hälsa. Svenska internationella insatser förutsätter
            politisk dialog och tydlig förankring. Regeringen bör återkomma
            i detta och vi avser vara öppna och konstruktiva i den processen.
          </p>
          <p xml:id="i-6t9AEyv8WUShn5XsuuW6K8">
            Den 3 juni 2015 tog riksdagen beslut om att bifalla regeringens
            förslag att skicka en styrka om 35 personer till norra Irak för
            att stödja de irakiska självförsvarsstyrkorna, i detta fall kurdiska
            peshmergaförband, med utbildning och rådgivning. Den 16 december
            2015 fattade riksdagen beslut om en förlängning och utökning av
            insatsen och svensk väpnad styrka bestående av högst 120 personer
            till förfogande till utgången av december månad 2016 för att på
            irakisk inbjudan delta i den militära utbildningsinsats som genomförs
            av koalitionen mot Isil/Daish i norra Irak.
          </p>
          <p xml:id="i-UiacwhDQCbtsucAcv4mqWs">
            Den svenska styrkan i dag utgörs fortsatt av 35 soldater men
            kan tillfälligt utökas till 120. I den proposition som nu föreligger
            föreslås att styrkan ökas till 70 personer. Insatsområdet, som
            varit begränsat till norra Irak, föreslås nu i propositionen utökas
            till hela Irak. Vilka områden som den svenska styrkan ska verka
            i framgår inte av propositionen. Det är viktigt att det görs en
            analys av vad detta innebär för säkerheten för den svenska insatsen.
            Regeringen bör återkomma till riksdagen med information angående
            vilka områden som det svenska styrkebidraget ska verka i. Detta
            då säkerhetsläget ser olika ut i olika delar av landet. Styrkan
            ska med kort varsel kunna förstärkas om behov uppstår och uppgå
            till 220 personer.
          </p>
          <p xml:id="i-Y2xnsad6qbKEfb7c1YWpcg">
            Det är av stor vikt att de erfarenheter som gjorts av det svenska
            förbandet på plats nu utvärderas grundligt för att ta till vara
            lärdomar för den förlängda insatsen. Betydelsen av att tidigt
            fånga in relevanta utmaningar är en viktig lärdom från insatsen
            i Afghanistan. Detta perspektiv måste vi ta med oss inför kommande
            svenska internationella insatser, vilka vi kommer få anledning
            att återkomma till. Erfarenheterna från det första året bör sammanställas
            av regeringen i samråd med Försvarsmakten och återrapporteras
            till riksdagen.
          </p>
          <p xml:id="i-JUCQW8nKnL6vjTyyBGQp8M">
            Säkerhetsläget är i ständig förändring och detta är något som
            påverkar säkerheten för den svenska insatsen och i förlängningen
            även Sveriges säkerhet. Sedan beslut togs om insatsen har säkerhetsläget
            i Irak blivit betydligt mer komplext. Situationen i regionen är
            fragmentiserad där det finns grupperingar som bekämpar Isil/Daish,
            men som även strider sinsemellan.
          </p>
          <p xml:id="i-793dpqy49p3TrPbXwCwZD2">
            Inom Kurdistans regionala regering (KRG) finns inre motsättningar
            som kan komma att påverka den svenska insats som sker i den kurdiska
            delen av Irak. Turkiet har valt att spela en alltmer aktiv roll
            i konflikten i regionen, vilket inte minst påverkar kurderna.
            Dessutom har Ryssland truppnärvaro i Syrien, vilket ytterligare
            komplicerar situationen. Läget i Turkiet och landets beslut att
            skicka trupp till irakiskt territorium tillsammans med Rysslands
            agerande i samarbete med Assadregimen gör att läget i regionen
            är mycket komplext.
          </p>
          <p xml:id="i-KKBX8CCkWmDuQTQmXqo8gk">
            Med anledning av ett förändrat säkerhetsläge bör det därför göras
            en bredare och mer aktuell bedömning i syfte att kunna göra en
            mer relevant helhetsbedömning av långsiktigheten i insatsen och
            med vilka resurser Sverige ska bidra. Regeringen ska återkomma
            snarast med en redovisning till riksdagen av säkerhetsläget i
            regionen.
          </p>
          <p xml:id="i-6DV2Ef2n9oVYF6hmhuMBp7">
            Enligt propositionen regleras den svenska insatsen i Irak och
            statusen för den deltagande personalen av bilaterala avtal mellan
            Sverige och Irak, utifrån en skriftväxling med den irakiska regeringen.
            Däremot finns det inte ett Status of Forces Agreement (SOFA) på
            plats. Ett SOFA reglerar rättigheter och skyldigheter för den
            utländska personalen i värdlandet. Rent militära operativa frågor
            såsom placeringen av baser och tillgång till lokaler omfattas
            av övriga avtal. Ett SOFA täcker rättsliga frågor som berör jurisdiktionen
            över insatslandets baser och deltagande individer. Detta gäller
            allt från beskattning och regler för in- och utresor till straffrättsliga
            frågor.
          </p>
          <p xml:id="i-LamkyK3ZMTujUe2cFv72Ax">
            För att tydliggöra den svenska personalens status, och ytterst
            dess säkerhet, måste de bilaterala avtalen med Irak även innefatta
            de aspekter som vanligtvis inkluderas i ett SOFA och vara så tydliga
            och omfattande som möjligt.
          </p>
          <p xml:id="i-BakmGHRHWgH8ykup4bgj5v">
            Regeringen beräknar att kostnaden för det svenska bidraget under
            2017 kommer uppgå till 200 miljoner kronor. Förlängningen av insatsen
            i Irak innebär att det inte finns några medel kvar på anslaget
            för internationella insatser.
          </p>
          <p xml:id="i-FRScM2omddx5BS8VP5xczz">
            Om det uppstår behov av nya eller förstärkta insatser utgår vi
            från att anslag 1:2 (Försvarsmaktens insatser internationellt)
            tillförs nya medel. Eventuell finansiering ska inte negativt påverka
            övriga anslag för det militära försvaret, utan måste tillföras
            utifrån. Detta följer av försvarsuppgörelsen om inriktningen för
            Sveriges försvar 2016–2020. Nya eller utökade insatser får inte
            medföra att Sveriges försvarsförmåga urholkas.
          </p>
          <p xml:id="i-DtN7WFAQgBhXuv8Ns3D6h4">
            Allt detta sammantaget pekar på behovet av en bred politisk process
            grundad i dialog och förankring för att kunna svara upp mot de
            höga krav som kommer att ställas på Sverige den kommande tiden.
            Det finns en komplexitet i den svenska militära insatsen i Irak
            som väcker avgörande frågor när det gäller saker som helhetssyn
            och långsiktighet och hur Sverige kan och ska bidra, men inte
            minst vad gäller säkerheten för den svenska styrkan och ytterst
            Sveriges säkerhet.
          </p>
        </div>
        <div xml:id="i-YQxsWuhTZQ5ijFtbsjEV7C" type="signatureBlock">
          <list xml:id="i-7VPR765y3teGLdDwVg4V5c">
            <item xml:id="i-Lh4McG4e5yevsan3w7viGR" who="i-9Rr7JqtzHpZv84evqPH4D8" type="signature">
              Karin Enström (M)
            </item>
            <item xml:id="i-SMU4HFhi2T66Yp2VvWfJg2" who="i-9xarzmckV5SS8EyJPN5b3x" type="signature">
              Hans Wallmark (M)
            </item>
            <item xml:id="i-2aYjZFv4cCEeCh5BpNmNS9" who="i-H7qdW9GRQn7LaQ2UGGAvYC" type="signature">
              Kerstin Lundgren (C)
            </item>
            <item xml:id="i-BVyQ2x9hnPw1UEEQhNiHPn" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
            <item xml:id="i-98sZp8EjgaBtYRJi7jfprp" who="i-MvtueCqXEtMA1qymmmnHWQ" type="signature">
              Lena Asplund (M)
            </item>
            <item xml:id="i-CuJSdrP8TfZ8FZRUn7EvRw" who="i-5iLkMds96DbsdoQ1H5obCT" type="signature">
              Sofia Arkelsten (M)
            </item>
          </list>
        </div>
      </div>
    </body>
  </text>
</TEI>
