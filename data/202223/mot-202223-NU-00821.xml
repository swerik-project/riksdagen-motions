<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00821">
  <teiHeader>
    <fileDesc>
      <titleStmt>
        <title>Utrikes födda företagares betydelse för Sverige</title>
        <author corresp="i-8LDEcfmJoNdnZMCPvSjiNu">av Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:821 av Lars Beckman (M)</title>
          <idno type="rdwebb">HA02821</idno>
          <rs type="number">821</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA02821/text</ref>
          <ref type="dokument_url_html">https://data.riksdagen.se/dokument/HA02821</ref>
          <ref type="dokumentstatus_url_xml">https://data.riksdagen.se/dokumentstatus/HA02821</ref>
          <ref type="pdf">https://data.riksdagen.se/fil/A6657C4A-2C51-4650-9649-CE255F8A4BD8</ref>
          <ref type="docx">https://data.riksdagen.se/fil/1FD56428-B4D6-4EAF-9842-BE1E53A3AC75</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8kodTSvSzURzJgguVGDG9a" type="signed"/>
        <correspContext corresp="i-8kodTSvSzURzJgguVGDG9a">
          <note type="signatory" corresp="i-8LDEcfmJoNdnZMCPvSjiNu"/>
        </correspContext>
        <correspAction xml:id="i-SWRs8ZTTg1BCsvu79mZKzr" type="submitted">
          <date when="2022-11-22"/>
          <time when="11:23:19"/>
        </correspAction>
        <correspAction xml:id="i-XX31VkA3zXoo6WW2383MzB" type="reviewed">
          <date when="2022-11-22"/>
          <time when="11:35:01"/>
        </correspAction>
        <correspAction xml:id="i-UjTuTSCSHKcsQFVDycPLYe" type="referred">
          <date when="2022-12-01"/>
        </correspAction>
        <correspAction xml:id="i-5K9XCeqUp14jvNvxohaqjy" type="assigned">
          <date when="2023-06-05"/>
          <time when="10:39:08"/>
        </correspAction>
        <correspContext corresp="i-5K9XCeqUp14jvNvxohaqjy">
          <ref type="assignedTo">Näringsutskottet</ref>
        </correspContext>
        <correspAction xml:id="i-TAjoctBWP4Y4u2iVcM2iAA" type="behandlas_i"/>
        <correspContext corresp="i-TAjoctBWP4Y4u2iVcM2iAA">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KySuwRww2kULBg3qKrQwgB" type="motHeader">
        <div xml:id="i-J8R9ePLVid7hEY3A4UfRED" type="motTitle">
          Motion till riksdagen 2022/23:821 av Lars Beckman (M) Utrikes
          födda företagares betydelse för Sverige
        </div>
      </div>
      <div xml:id="i-Qzka89oWUZUMwUow9NMNE6" type="motBody">
        <div xml:id="i-EqYWrjLsR3LdEhEmAgqVDA" type="motProposal" subtype="förslag">
          <head xml:id="i-tZQ1x8ycEoZTfrvcZ5dCT">
            Förslag till riksdagsbeslut
          </head>
          <list xml:id="i-7HY98q5q9rC7rNT1Qi1hb3">
            <item xml:id="i-4QKTbuzHphg6vZY1FPewSY" sortKey="Yrkande 1">
              Riksdagen ställer sig bakom det som anförs i motionen om utrikes
              födda företagares betydelse för Sverige och tillkännager detta
              för regeringen.
            </item>
          </list>
        </div>
        <div xml:id="i-BycRyk9z482VsYAHLZSNCY" type="motContent">
          <head xml:id="i-D4d1bYgvjmhLdARbgwaWp4" type="h1">
            Motivering
          </head>
          <p xml:id="i-KWTR3npsgJYTDjkSg6t3DM">
            Utrikesfödda företagare är en viktig resurs i Sverige som skapar
            jobb. Ungefär 2 000 utrikes födda har valt att flytta till Gävleborg
            och starta eget företag i länet. Små­företagande är ett av de
            bästa sätten att integreras i det svenska samhället, oavsett om
            man blir egenföretagare eller börjar som anställd.
          </p>
          <p xml:id="i-ABZUpwqooWFqNumnjrabf8">
            Småföretagen skapar flest jobb, och de senaste 20 åren har nio
            av tio jobb skapats i just småföretag med färre än 50 anställda.
            En rapport från riksdagens utredningstjänst (RUT) visar att det
            tack vare de utrikesfödda företagarna skapas nästan 1 900 jobb
            i Gävleborgs län. De vanligaste branscherna är hotell och restaurang,
            handel och olika typer av tjänster, såsom städföretag och byggföretag,
            detta mycket tack vare rut- och rotavdragen.
          </p>
          <p xml:id="i-8DoHxqCtSLZ7xDpCyd5VG4">
            Debatten om invandring tenderar ibland att vara uppbyggd på felaktiga
            argument som baseras på myter och fördomar. Fokus borde i stället
            ligga på alla entreprenörer som väljer att flytta till Sverige
            och startar företag och därmed också skapar jobb i Sverige och
            i Gävleborg.
          </p>
          <p xml:id="i-KGnwwxWymNpGyNnvL7FSkh">
            Enligt rapporten från RUT går cirka 755 000 utrikes födda till
            jobbet varje vecka. I Gävleborg är det 11 300 utrikes födda förvärvsarbetande
            som bidrar till den svenska välfärden. Det är en viktig resurs
            för hela samhället och för arbetsgivarna.
          </p>
          <p xml:id="i-QSdr98mmY1PGkUPrEHeLmi">
            I ett rundabordssamtal som hölls med utrikesfödda företagare
            i Gävle framkom många synpunkter och förslag i fråga om hur det
            kan bli enklare att starta och driva företag i Sverige. Man var
            överens om att det viktigaste är att lära sig det svenska språket
            och den svenska kulturen när man kommer till Sverige. Det bör
            finnas möjlighet att läsa svenska på kvällstid och helger så att
            man kan arbeta vid sidan av studierna.
          </p>
          <p xml:id="i-GaNuF3zEiZqDoX7aUXDS1Q">
            Det framkom också att det är stora problem med finansiering vid
            start av företag och vid en så enkel fråga som att kunna öppna
            ett bankkonto. Det finns även ett behov av att översätta information
            från myndigheter till olika språk för att underlätta för nya utrikes
            födda entreprenörer att snabbt kunna starta företag.
          </p>
          <p xml:id="i-LJpKvxTsnR95mCoUkHwSYK">
            Det finns nyföretagarcentrum runt om i landet som är specialiserade
            på att hjälpa människor att starta företag, och de borde ges ett
            särskilt uppdrag att hjälpa utrikes födda att starta företag.
            Almi Företagspartner borde också ges ett tydligare uppdrag att
            hjälpa till med finansiering av företag som startas av människor
            med små resurser oavsett bakgrund.
          </p>
          <p xml:id="i-PRfpbrGFejZyvEkZTBLGpQ">
            Vidare borde staten ställa krav på kommunerna att bedriva sfi-undervisning
            på kvällar och helger så att man kan kombinera arbete med svenskundervisning.
            Det finns fortfarande negativa effekter av att gå från bidrag
            till egen försörjning, och här är det viktigt att se över trygghetssystemen
            så att den som har en god idé kan förverkliga den och starta sitt
            företag utan att riskera försörjningen av sin egen familj.
          </p>
          <p xml:id="i-EyKTy9o9mdrGnrKiLkhcR5">
            Det vore önskvärt att regeringen beaktar de synpunkter som har
            angetts i motionen och gör en översyn av frågan om utrikes föddas
            möjlighet att starta och driva företag i Sverige.
          </p>
        </div>
        <div xml:id="i-E8SCjETEsR8rvsiqmr32NW" type="motSignatures">
          <list xml:id="i-LU2qKro7gdQ1fCxyGrotj5">
            <item xml:id="i-SwBZByUApKCdmniuXxEcfy" who="i-8LDEcfmJoNdnZMCPvSjiNu">
              Lars Beckman (M)
            </item>
          </list>
        </div>
      </div>
    </body>
  </text>
</TEI>
