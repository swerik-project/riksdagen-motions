<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-04121">
  <teiHeader>
    <fileDesc>
      <titleStmt>
        <title>med anledning av prop. 2017/18:158 Ökade tillståndskrav och särskilda regler för upphandling inom välfärden</title>
        <author corresp="i-TodycJLEopZCV6uNkQANDV i-VBA6eUH2CpmPZFgqzCpt9N">av Jakob Forssmed och Mats Persson (KD, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4121 av Jakob Forssmed och Mats Persson (KD, L)</title>
          <idno type="rdwebb">H5024121</idno>
          <rs type="number">4121</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5024121/text</ref>
          <ref type="dokument_url_html">http://data.riksdagen.se/dokument/H5024121</ref>
          <ref type="dokumentstatus_url_xml">http://data.riksdagen.se/dokumentstatus/H5024121</ref>
          <ref type="docx">http://data.riksdagen.se/fil/81A37476-7186-43CE-9783-D3610462A899</ref>
          <ref type="pdf">http://data.riksdagen.se/fil/E538667B-DEFC-41C7-A364-48E6A6422B9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BFhk2vRU4cN4KUyMiYbbRp" type="basedOn"/>
        <correspContext corresp="i-BFhk2vRU4cN4KUyMiYbbRp">
          <ref>Proposition 2017/18:158</ref>
        </correspContext>
        <correspAction xml:id="i-9yePSXQR7qSmJSqX3dAmbK" type="signed"/>
        <correspContext corresp="i-9yePSXQR7qSmJSqX3dAmbK">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-VBA6eUH2CpmPZFgqzCpt9N"/>
        </correspContext>
        <correspAction xml:id="i-LrswmRCyqKBmBbd17yHRSz" type="submitted">
          <date when="2018-04-11"/>
          <time when="16:43:22"/>
        </correspAction>
        <correspAction xml:id="i-VYg9Gacr5rUiEqgx9ZPL6v" type="dismissed">
          <date when="2018-04-12"/>
        </correspAction>
        <correspAction xml:id="i-Nm5rZxg128qSYy26twVdyZ" type="reviewed">
          <date when="2018-04-12"/>
          <time when="16:53:12"/>
        </correspAction>
        <correspAction xml:id="i-14eMDSzocbxfYaqFT8B1bL" type="referred">
          <date when="2018-04-13"/>
        </correspAction>
        <correspAction xml:id="i-LyGwx3aEaB2kxtDUTo6ds8" type="assigned">
          <date when="2018-06-07"/>
          <time when="17:28:00"/>
        </correspAction>
        <correspContext corresp="i-LyGwx3aEaB2kxtDUTo6ds8">
          <ref type="assignedTo">Finansutskottet</ref>
        </correspContext>
        <correspAction xml:id="i-AjJDdiDafZHiRkDw9hmSYv" type="behandlas_i"/>
        <correspContext corresp="i-AjJDdiDafZHiRkDw9hmSYv">
          <ref type="uppgift">2017/18:FiU43</ref>
          <ref type="ref_dok_id">H501FiU43</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU43</ref>
          <ref type="ref_dok_titel">Ökade tillståndskrav och särskilda regler för upphandling inom välfärden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XhzEAsPU7vsrYYpLPBCXD5" type="motHeader">
        <div xml:id="i-7Nqg2scc1zLeR18JbvP5Dd" type="motTitle">
          Motion till riksdagen 2017/18:4121 av Jakob Forssmed och Mats
          Persson (KD, L) med anledning av prop. 2017/18:158 Ökade tillståndskrav
          och särskilda regler för upphandling inom välfärden
        </div>
      </div>
      <div xml:id="i-7RekdKPa4xsvVyVqCskek6" type="motBody">
        <div xml:id="i-CrnTaWduzdcvTMpQaL1WyN" type="motProposal" subtype="förslag">
          <head xml:id="i-WxFjmNpHA9uJb5LrBxb7t1">
            Förslag till riksdagsbeslut
          </head>
          <list xml:id="i-8nXXVGaopczopPx7rMkxxj" style="ol">
            <item xml:id="i-L1JyXaxV3e2vT7z4ZHkjHV">
              Riksdagen ställer sig bakom det som anförs i motionen om att
              genomföra en utvärdering av effekten av de nya reglerna för upphandling
              av vissa sociala tjänster och andra särskilda tjänster under tröskelvärdet
              och hur dessa har påverkat den idéburna sektorns möjligheter att
              delta i upphandlingar och tillkännager detta för regeringen.
            </item>
            <item xml:id="i-C2aNGasHprMfdTs9qcBxBD">
              Riksdagen ställer sig bakom det som anförs i motionen om att
              ifall utvärderingen visar små eller inga förbättringar för den
              idéburna sektorn bör regeringen på nytt överväga en ordning där
              upphandlingar under tröskelvärdet av de välfärdstjänster som anges
              i propositionen helt undantas från LOU i enlighet med förslaget
              från utredningen Palett för ett stärkt civilsamhälle (SOU 2016:13)
              och med förslag på hur detta kan genomföras och tillkännager detta
              för regeringen.
            </item>
            <item xml:id="i-3dKeRhBt9bt6MPHsB5SVB4">
              Riksdagen ställer sig bakom det som anförs i motionen om att
              regeringen ska utvärdera förslaget att reservera upphandlingar
              av vissa tjänster i LOU och särskilt effekten av den föreslagna
              treårsregeln och tillkännager detta för regeringen.
            </item>
            <item xml:id="i-VqtzdjgvJkSbN6Bsu14iBs">
              Riksdagen ställer sig bakom det som anförs i motionen om att
              regeringen skyndsamt bör återkomma till riksdagen med ett tydliggörande
              av hur ett ideellt offentligt partnerskap (IOP) ska kunna genomföras
              inom ramen för dagens lagstiftning eller med de förändringar av
              lagstiftningen som krävs för att formen ska kunna användas och
              utvecklas och tillkännager detta för regeringen.
            </item>
          </list>
        </div>
        <div xml:id="i-NkKizn4FRmFTVLEnp7wgh4" type="motContent">
          <head xml:id="i-AHEauk1ANxRCnnDusR3y7T" type="h1">
            Inledning
          </head>
          <p xml:id="i-WT39vV8jN3ppju2PmWsrqb">
            En mångfald av aktörer i välfärdssektorn är en självklarhet.
            Mångfalden ska utgöras av offentliga och privata aktörer samt
            civilsamhällets ideella aktörer, som tillsammans skapar en bred
            bas av idéer och valmöjligheter för brukare och elever.
          </p>
          <p xml:id="i-XoK3LRHDZyuXNHnhGvqJ14">
            Nära var tredje elev i fristående skolor går i en skola som drivs
            av organisationer i det civila samhället enligt rapporten Mångfald
            och enfald. Det är ideella organisationer, kooperativ, stiftelser
            osv. som har en viktig roll och skapar goda värden för elever
            och brukare runt om i Sverige. Men när fokus hamnar på vinstutdelning
            hamnar dessa aktörer lätt i skymundan då deras vinster återinvesteras
            i verksamheten. Samtidigt har andelen skolor utan vinstsyfte minskat
            avsevärt de senaste åren. Medan en av friskolereformens bärande
            intentioner var att säkra en pedagogisk och idémässig mångfald
            av aktörer – också fler idéburna aktörer – så ser vi att utvecklingen
            går mot större koncerner med färre ägare. Vi ser en liknande utveckling
            på vård- och omsorgsområdet. Huvuddelen av de nya vård- och omsorgsaktörer
            som tillkommer är privata företag.
          </p>
          <p xml:id="i-LxqhtVffVfRgMSo9P2QkYf">
            Privata företag spelar en viktig roll i välfärden, men mångfalden
            av aktörer måste även innebära att ideella krafter får betydande
            utrymme att verka. Dessa har ofta högt förtroende hos medborgarna
            att driva viktiga välfärdsverksamheter utan vinstsyfte och med
            stora mervärden i form av en tydlig idémässig grund och tradition
            kring sin verksamhet. Dessa aktörers möjligheter att bedriva offentligt
            finansierad välfärdsverksamhet tycks dock minska och potentialen
            tas inte fullt ut till vara. Det är en utveckling som måste brytas.
          </p>
          <p xml:id="i-JFisLCNh16cPseBE3duF8s">
            Ideella aktörer kan ha en organisatorisk effektivitet och smidighet
            som liknar de vanliga företagens, samtidigt som de ofta har en
            tradition av mer öppenhet genom tydliga värdebaserade mål för
            sin verksamhet. Värt att notera är att Sverige skiljer ut sig
            avsevärt gentemot övriga västvärlden när det gäller inslagen av
            icke-vinstdrivande aktörer inom vård och omsorg. Betydligt lägre
            andel i vårt land drivs av icke-vinstdrivande ideella aktörer
            än i snart sagt varje jämförbart land.
          </p>
          <p xml:id="i-FusQpHUgUUef5s8miN1Wpw">
            Vi anser därför att det är viktigt att regelverket tar särskild
            hänsyn till hur dessa aktörer påverkas och att förändringar av
            regelverket underlättar för ideella aktörer att verka.
          </p>
          <p xml:id="i-CJRLhGe2uEiYjPSWGEmARC">
            I proposition 2017/18:158 om ökade tillståndskrav och särskilda
            regler för upphandling inom välfärden söker regeringen lösningar
            för att underlätta för ideella aktörer i upphandlingsförfarandet.
          </p>
          <p xml:id="i-Gqk3uSH8NXe9ibLpSWEBY8">
            Vi stöder i grunden förslaget om enklare och flexiblare regler
            för upphandling av vissa sociala tjänster och andra särskilda
            tjänster samt reserverade kontrakt för vissa tjänster. Det finns
            emellertid skäl att noga följa upp och granska konsekvenserna
            av de av regeringen föreslagna ändringarna, då det är osäkert
            om ändringarna kommer att förbättra ideella aktörers möjligheter
            på marknaden i tillräckligt stor utsträckning för att på allvar
            förbättra förutsättningarna.
          </p>
          <head xml:id="i-MpkJ8cmviwsrbkgAqLziRB" type="h1">
            Förenklad upphandling under tröskelvärdet
          </head>
          <p xml:id="i-LHgCzmcymFbeRtey2NMx5N">
            Regeringen föreslår användning av det nationella handlingsutrymmet
            i EU-regelverket för upphandlingar av välfärdstjänster. Förslaget
            innebär i praktiken att upphandlingar av välfärdstjänster som
            understiger EU:s tröskelvärde på 750 000 euro ska undantas från
            ordinarie regler gällande lagen (2016:1145) om offentlig upphandling
            (LOU) och i stället enbart ställas under ett ”fåtal regler”, som
            specificeras i propositionen.
          </p>
          <p xml:id="i-3r3c81VHcG2HHS8yvYgvaZ">
            Vi anser att det finns en god ambition i förslaget om att underlätta
            för mindre upphandlingar och att det är rimligt att genomföra
            förslagen. Samtidigt finns farhågorna i remissvaren om att förslagen
            inte kommer att uppnå syftet att i praktiken underlätta för ideella
            – och mer specifikt – små idéburna aktörer. Vi menar därför att
            en utvärdering bör genomföras så snart tillräckligt med underlag
            finns att tillgå. Utvärderingen ska ta sikte på vad de föreslagna
            (”fåtal regler”) reglerna för förenklade upphandlingar av välfärdstjänster
            under tröskelvärdet har haft för effekt för den idéburna sektorns
            möjligheter att delta i upphandlingar och de mervärden som de
            idéburnas medverkan i välfärden medför.
          </p>
          <p xml:id="i-LEnMLRyy2ggJBVqs5Df7H1">
            Om en sådan utvärdering visar att förändringarna inneburit små
            eller inga förbättringar för sektorn bör det på nytt övervägas
            en ordning där upphandlingar under tröskelvärdet av de välfärdstjänster
            som anges i propositionen helt kan undantas från lagen (2016:1145)
            om offentlig upphandling. Detta i enlighet med utredningens förslag
            samt tidigare förslag i utredningen Palett för ett stärkt civilsamhälle
            (2016:13). Ett sådant undantag skulle kunna ge ökad frihet och
            en förbättring för sektorn. LOU ersätts då av generella förvaltningsrättsliga
            principer, såsom principen om objektivitet, och förbudet mot att
            gynna enskilda näringsidkare blir i stället tillämpligt.
          </p>
          <head xml:id="i-NrcXgDtrnzsQvsUYzte7Se" type="h1">
            Reserverade upphandlingar och kontrakt
          </head>
          <p xml:id="i-BUgNxhbZuHeHLpZdUaHMxX">
            Regeringen föreslår också att inom LOU-direktivets bestämmelser
            möjliggöra att reservera upphandlingar till välfärdstjänster.
            Förslaget innebär att upphandlande myndigheter ska kunna rikta
            en upphandling till en viss organisation som uppfyller vissa krav,
            vilket skulle kunna underlätta för kommuner och öka möjligheterna
            för idéburen sektor. Vi anser även här att intentionerna med förslaget
            är goda. En majoritet av remissinstanserna menar att förslaget
            kan underlätta för idéburen sektor, däribland branschorganisationen
            Famna som anser att förslaget innebär att det blir tydligt lättare
            för den upphandlande myndigheten att ingå samverkan med idéburen
            sektor. Men det finns också remisskritik mot förslagets tänkbara
            effekter.
          </p>
          <p xml:id="i-DKHpPPj9wDUpA56wK3DGNE">
            Sveriges advokatsamfund, Vårdföretagarna, Almega m.fl. ifrågasätter
            förslagets effekt och menar att begränsningarna och den av EU-regelverket
            stipulerade treårsgränsen på kontraktets längd innebär en rad
            problem. Det senare innebär att ett kontrakt bara får gälla under
            tre år och att den aktör som fått ett kontrakt för en viss tjänst
            inte på nytt ska få ett kontrakt för en sådan tjänst tilldelad.
            Det riskerar att minska kontinuiteten och försvåra för verksamhetens
            långsiktighet. Små ideella aktörers möjlighet att anskaffa kapital
            blir därmed sämre och verksamheten skör då ett kontrakt utgår
            efter kort tid, utan möjlighet till direkt förlängning. Därför
            ser vi det som viktigt att de föreslagna bestämmelserna utvärderas.
          </p>
          <p xml:id="i-VZri4LkbsqMggiU6wJWdAY">
            Den utvärdering som bör göras ska fokusera på de reserverade
            kontraktens effekt på idéburen sektor, samt särskilt effekterna
            av den treårsregel som är en del av LOU-direktivet. Skulle det
            visa sig att regeln behöver ändras bör regeringen i så fall driva
            frågan i EU-sammanhang.
          </p>
          <head xml:id="i-CXEj1tU1E9f2JQMSXRfjqb" type="h1">
            Möjliggör IOP i dagens lagstiftning
          </head>
          <p xml:id="i-VgmJgjPN29mPb32KoDrCZj">
            Regeringen bör också skyndsamt återkomma till riksdagen med ett
            tydliggörande av hur ett IOP – idéburet offentligt partnerskap
            – kan genomföras inom ramen för dagens lagstiftning, eller med
            de förändringar av lagstiftning som krävs för att formen ska kunna
            användas och utvecklas.
          </p>
          <p xml:id="i-4qrHk1r33t9Cy5fbpveCqC">
            Idéburet offentligt partnerskap (IOP) är en samverkansmodell
            mellan det offentliga och den idéburna sektorn med social inriktning.
            Modellen funkar så att parterna identifierar ett samhällsproblem
            där den idéburna aktören har ett unikt angreppssätt på frågan
            som inte kan åstadkommas av annan offentlig aktör. I parternas
            avtal stipuleras hur de ska bidra till en lösning och styrning
            av projektet.
          </p>
          <p xml:id="i-MVRk6pFAfPWf4fVhay6o9U">
            I utredningen Palett för ett stärkt civilsamhälle framkommer
            att rättsläget på området är oklart och det saknas praxis vad
            gäller IOP. De rättsliga förutsättningarna måste därför bedömas
            för varje enskilt partnerskap för att säkerställa att det inte
            strider mot upphandlings- eller statsstödsreglerna. Pågående rättsfall
            har också skapat en stor osäkerhet vad som gäller, vilket lagt
            en tydlig hämsko på utvecklingen. Med lagmässiga förändringar
            skulle IOP sannolikt kunna underlättas och tillåtas växa sig större.
          </p>
        </div>
        <div xml:id="i-T8DXpA3dVtyRHSkUbXvrVs" type="motSignatures">
          <list xml:id="i-HThsAWJg3yEdyS2tEvaQzT">
            <item xml:id="i-GJFoBTQQrmyAADK3H8Nup5">
              Jakob Forssmed (KD)
            </item>
            <item xml:id="i-Rc5GjwK1Br4WUK85DdVJpw">
              Mats Persson (L)
            </item>
          </list>
        </div>
      </div>
    </body>
  </text>
</TEI>
