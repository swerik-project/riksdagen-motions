<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00214">
  <teiHeader>
    <fileDesc>
      <titleStmt>
        <title>Förtroendet för polisen</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förtroendet för polisen</title>
          <idno type="rdwebb">H102Ju214</idno>
          <rs type="number">Ju214</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju214/text</ref>
          <ref type="dokument_url_html">http://data.riksdagen.se/dokument/H102Ju214</ref>
          <ref type="dokumentstatus_url_xml">http://data.riksdagen.se/dokumentstatus/H102Ju214</ref>
          <ref type="doc">http://data.riksdagen.se/fil/FBD28B86-C53E-4AE6-A747-1EE508756C1D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YLFGDUCgsMKRbFF82hzVwy" type="signed"/>
        <correspContext corresp="i-YLFGDUCgsMKRbFF82hzVwy">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-CW3T9VCmQ8BNTgguXS8DtF" type="numbering">
          <date when="2013-09-27"/>
        </correspAction>
        <correspAction xml:id="i-NKeHePBkWpUvNeqG6j1MAo" type="submission">
          <date when="2013-09-25"/>
        </correspAction>
        <correspAction xml:id="i-Yaej1kYp6o3PUXwN6bEmEY" type="transfer">
          <date when="2013-09-23"/>
        </correspAction>
        <correspAction xml:id="i-WTrH61TiAEXjx6bjeaNHb8" type="assigned"/>
        <correspContext corresp="i-WTrH61TiAEXjx6bjeaNHb8">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-841FbB9Do8Kk14ozwnjZHc" type="motHeader"/>
      <div xml:id="i-BGyKrZ9EkWpvdeyvQoTL8d" type="motBody">
        <div xml:id="i-Ans1Li8Wj6cfF65Yb1eCxn" type="motProposal" subtype="förslag">
          <head xml:id="i-ReaqUjH9nvCBv3WF1tJhvK">
            Förslag till riksdagsbeslut
          </head>
          <list xml:id="i-JeJ8LZ7vjFSyPtzALz59NY" style="ol">
            <item xml:id="i-MbzCJKUY3MH6M9VEbZS5MR">
              Riksdagen tillkännager för regeringen som sin mening vad som
              anförs i motionen om att stödja projekt som syftar till att öka
              förståelsen mellan polis och invånare.
            </item>
            <item xml:id="i-SrqNfpvKaGuXU5gM5tZtKq">
              Riksdagen tillkännager för regeringen som sin mening vad som
              anförs i motionen om att Rikspolisstyrelsens föreskrifter och
              allmänna råd om inre utlänningskontroller bör ändras.
            </item>
            <item xml:id="i-NYUmSbRJBcZCVaRGTcoyoW">
              Riksdagen tillkännager för regeringen som sin mening vad som
              anförs i motionen om att rättsväsendets statliga företrädare såsom
              polis, åklagare och domare bör genomgå obligatoriska utbildningar
              i mångfalds- och diskrimineringsfrågor och att det bör genomföras
              en utbildningssatsning för rättsväsendets aktörer med fokus på
              att upptäcka och åtgärda diskriminerande strukturer och praktiker
              inom rättssystemet.
            </item>
            <item xml:id="i-URMQjp7tFcjEEtpfHdFCwd">
              Riksdagen tillkännager för regeringen som sin mening vad som
              anförs i motionen om att polisens värdegrundsarbete bör vara inriktat
              på att främja alla människors lika värde och om att polisens piketstyrkor
              ska ha genomgått en värdegrundsutbildning till sommaren 2014.
            </item>
            <item xml:id="i-FUp9GMkqo9KYmn6UrwQktS">
              Riksdagen tillkännager för regeringen som sin mening vad som
              anförs i motionen om att arbeta för en aktiv rekrytering av utrikes
              födda samt miljonprogramsbor till rättsväsendet.
            </item>
            <item xml:id="i-UinJHuuX9VogqxuFThU42d">
              Riksdagen tillkännager för regeringen som sin mening vad som
              anförs i motionen om att arbetet med att stärka förtroendet för
              polisen nu bör göras till en prioriterad fråga från politiskt
              håll och polisledningens håll.
            </item>
            <item xml:id="i-8nmrU6uVHTbC7A8gwkkRW">
              Riksdagen tillkännager för regeringen som sin mening vad som
              anförs i motionen om att regeringen omedelbart bör tillsätta en
              kommission för lika rättigheter.
            </item>
          </list>
        </div>
        <div xml:id="i-Sxo7MuRV65P9mTspySXfsf" type="motContent">
          <head xml:id="i-BzmeW5bYTpGPq2QqXx9Vyi" type="h1">
            Motivering
          </head>
          <p xml:id="i-4BCPkopV79fguStmYUhVe3">
            Enligt en nyutkommen rapport från tankesmedjan Miklo uppges att
            både brottsoffer och förövare boende i flerfamiljshus i storstadsregionerna
            – i miljonprogrammen – känner oro och otrygghet samtidigt som
            de har lågt förtroende för polisens arbete och förmåga att lösa
            brott.
          </p>
          <p xml:id="i-NenHDcgTH4TUp2MqbvDG4Z">
            Det konstateras också i rapporten att en återkommande uppfattning
            som boende i miljonprogramsområden ger uttryck för, är att de
            poliser som beter sig tveksamt handlar rasistiskt i de situationer
            som det handlar om.
          </p>
          <p xml:id="i-HMBLCfWGei7W38jUJ1ZBUc">
            Därför är det viktigt att polisen tar förtroendefrågan på allvar.
            Det faktum att miljonprogramsbor känner ett bristande förtroende
            för polisen är ett problem för alla. Det är ett problem för polisen
            som inte kan göra sitt jobb lika bra eftersom tips och kontakter
            med allmänheten är av stor vikt. Det är ett problem för invånare
            som inte känner trygghet och för deras faktiska trygghet eftersom
            polisens arbete försvåras. Det är ett hot mot rättsstaten och
            demokratin.
          </p>
          <head xml:id="i-85oPk7TrJY43yUdrurECbG" type="h2">
            Stöd projekt för förbättrad dialog
          </head>
          <p xml:id="i-UZp8MnfXbQNKVfyC6Diste">
            Polishatet måste också tas på allvar och motverkas. Att det sprids
            nidbilder av poliser och desinformation som syftar till att öka
            motsättningar och locka människor till upplopp är oacceptabelt.
            För att öka förtroendet och förståelsen för polisen är det såklart
            också avgörande med en aktiv medverkan från miljonprogramsbor
            såsom skedde under upploppen i Husby med många som nattvandrat
            för att säkra en trygg vuxennärvaro.
          </p>
          <p xml:id="i-5JRTzHjfj99Ef34SkWAZNS">
            Polisförbundet och Fryshusets gemensamma dialogprojekt som syftar
            till att skapa ökad förståelse mellan polisen och ungdomar är
            ett mycket positivt exempel. 1 Liknande projekt och verksamheter
            är viktiga pusselbitar för att öka förtroendet och förståelsen
            mellan polisen och invånare. Miljöpartiet vill stödja projekt
            som syftar till att öka förståelsen mellan polis och invånare.
          </p>
          <head xml:id="i-KeM8h8MzbaEbv4Vo9PBLaR" type="h2">
            Prioritera arbetet mot diskriminering
          </head>
          <p xml:id="i-AsLVuN4SiUDrkaHyfVNSx1">
            Det är viktigt att polisen erkänner att det finns problem med
            diskriminering inom polisen. Det betyder inte att alla poliser
            ska misstänkliggöras. Polisen är dock en del av samhället och
            genomsyras därför av samma diskriminering och fördomsfullhet som
            resten av samhället. Man behöver inte peka ut någon för att inse
            att det är så det fungerar.
          </p>
          <p xml:id="i-NhKcwr8u8hkQS22BLFg2cb">
            Den utredning Brottsförebyggande rådet publicerade år 2008 som
            heter Diskriminering i rättsprocessen visade att diskriminering
            var utbredd på alla nivåer inom rättsväsendet. Muslimer var en
            av de grupper som var extra utsatta inom rättsväsendet och som
            oftare än andra dömdes utifrån stereotypa föreställningar.
          </p>
          <p xml:id="i-LyjpxdzYAaR2AApSFumemw">
            Det finns föreställningar inom rättsväsendet om att vissa minoritetsgrupper
            och vissa brottstyper hör ihop, om att personer med vissa typer
            av minoritetsbakgrund alltid nekar och därför inte tas på allvar.
            Personer med utländsk bakgrund betraktas som mindre trovärdiga
            än etniska svenskar – på brottsplatsen, under brottsutredningen
            och i domstolsförhandlingen.
          </p>
          <p xml:id="i-9tTkUqsbwM65Neyx55KKZq">
            Undersökningar har visat att fotgängare och bilförare med minoritetsbakgrund
            är klart överrepresenterade bland dem som utsätts för poliskontroller.
          </p>
          <p xml:id="i-4vJyemnpUxkTcvToqrgarg">
            Enligt en studie från Göteborgs universitet, som P3 Nyheter rapporterade
            om den 23 juni 2011, är rå jargong och fördomsfulla skämt om utlänningar
            vardag inom polisen i Västra Götaland.
          </p>
          <p xml:id="i-6YPGjFedUumq6TyZdioNTG">
            Insikten om att dessa problem existerar måste leda till ett aktivt
            arbete mot diskriminering. Det bör genomföras en utbildningssatsning
            för rättsväsendets aktörer med fokus på att upptäcka och åtgärda
            diskriminerande strukturer och praktiker inom rättssystemet. Närpolisen
            och civilsamhället, de goda krafterna, bör samverka för att öka
            förtroendet för polisen och skapa nya kontaktytor. Polisens piketstyrkor
            ska ha genomgått en värdegrundsutbildning innan sommaren 2014.
            Detta bör riksdagen tillkännage för regeringen som sin mening.
          </p>
          <head xml:id="i-6pgtWUdwEx7SRNctqHsTKD" type="h2">
            Motverka rasprofilering
          </head>
          <p xml:id="i-NBy6gPnasgZFjBCLGkxw9D">
            Likhet inför lagen är oerhört viktigt. Om människor behandlas
            olika på grund av ursprung och utseende underminerar det rättsstatens
            grunder och minskar förtroendet för rättsväsendet. Under våren
            2013 har en debatt om så kallad racial profiling/rasprofilering
            briserat med anledning av polisens arbetsmetoder vid tillämpningen
            av lagen om inre utlänningskontroll i exempelvis Stockholms tunnelbana.
            Att kontrollera kollektivtrafikbiljetter endast som en förevändning
            för att göra en inre utlänningskontroll gränsar till rasprofilering.
            Det blir ett sätt att kringgå lagen eftersom det är förbjudet
            att kontrollera endast på grund av hur en person ser ut.
          </p>
          <p xml:id="i-RwLmPcgLsRkcHUHqD56KKR">
            Det är alltså tydligt i lagstiftningen att en kontroll endast
            på grund av utseende inte får förekomma, men samtidigt visar forskning
            och praxis på risken för rasprofilering i samband med inre utlänningskontroller.
            Rikspolisstyrelsens föreskrifter och allmänna råd gällande inre
            utlänningskontroller bör ändras så att biljettkontroller inte
            används som svepskäl för inre utlänningskontroller på grund av
            utseende.
          </p>
          <head xml:id="i-8vJAZoa21Hhy7iQAzR9ZxF" type="h2">
            Bredda rekryteringen
          </head>
          <p xml:id="i-4EfNeBpRxM2Xvj3AySMhQU">
            Arbetet med att rekrytera poliser bör också syfta till att bredda
            rekryteringen så att poliskåren i större utsträckning speglar
            befolkningssammansättningen. Mångfald inom poliskåren skulle bidra
            till ökad kvalitet inom det polisiära arbetet och förhoppningsvis
            även ett ökat förtroende för polisen överlag. Detta är också den
            enskilt viktigaste åtgärden för att motverka diskriminering. Detta
            bör riksdagen tillkännage för regeringen som sin mening.
          </p>
          <head xml:id="i-2kB9ShcCEHJYrbZmeaXTtr" type="h2">
            Tillsätt kommission för lika rättigheter
          </head>
          <p xml:id="i-FPE5mjq6HSR8knu2Q3LZRS">
            Miljöpartiet anser att regeringen omedelbart bör tillsätta en
            kommission för lika rättigheter inom rättsväsendet med uppdrag
            att komma med förslag till regeringen om hur rättsväsendets strukturer
            och aktörer kan respektera alla människors lika värde. Dessutom
            bör arbetet med att stärka polisens förtroende nu göras till en
            prioriterad fråga från politiskt håll och polisledningens håll.
            Detta bör riksdagen ge regeringen tillkänna.
          </p>
        </div>
        <div xml:id="i-P9fsTeZpjRjUjya2e5nact" type="motSignatures">
          <list xml:id="i-D7z3PvfXESKffVDpKbdNc7">
            <item xml:id="i-NLgPJrhWry98rP1emTNmNB">
              Maria Ferm (MP)
            </item>
            <item xml:id="i-22BTMLWUTyPfkJ5aWXmFA7">
              Agneta Börjesson (MP)
            </item>
            <item xml:id="i-YqSwQjnmQKW7vXEA4m2hr">
              Mehmet Kaplan (MP)
            </item>
            <item xml:id="i-4qm7HgCMVScRdjXxnnwifr">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
