<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00516">
  <teiHeader>
    <fileDesc>
      <titleStmt>
        <title>Sexualundervisningen i skolan</title>
        <author corresp="i-WJM6edqhGfBK1ijhNxfgoj i-EFJ93MgPh6dJrzDB1Tt657">av Chatrine Pålsson Ahlgren och Yvonne Andersson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexualundervisningen i skolan</title>
          <idno type="rdwebb">GW02Ub516</idno>
          <rs type="number">Ub516</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub516/text</ref>
          <ref type="dokument_url_html">http://data.riksdagen.se/dokument/GW02Ub516</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub516</ref>
          <ref type="doc">http://data.riksdagen.se/fil/271F37BC-9DDF-4A38-AC0A-F36F1C5E9E3E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AT3F9gjypxzYC8hxT4k1BR" type="signed"/>
        <correspContext corresp="i-AT3F9gjypxzYC8hxT4k1BR">
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction type="numbering" xml:id="i-8jsyyTjJELKbMYYfVBwCQd">
          <date when="2008-10-08"/>
        </correspAction>
        <correspAction type="submission" xml:id="i-4PqdFRZZoz8AoFvn3hW8CV">
          <date when="2008-10-07"/>
        </correspAction>
        <correspAction type="transfer" xml:id="i-ND2pYm8QEuqgiP4hDCgF6U">
          <date when="2008-10-06"/>
        </correspAction>
        <correspAction type="assigned" xml:id="i-VXCa6TrYocNjfuzDJKEHem"/>
        <correspContext corresp="i-VXCa6TrYocNjfuzDJKEHem">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VarfCQRiWjSzFKLp7TuaUr">
            Förslag till riksdagsbeslut
          </head>
          <p xml:id="i-Ghoe3VthyjCLZSnGrgLs4q">
            Riksdagen tillkännager för regeringen som sin mening vad som
            anförs i motionen om att barnmorskor och skolsköterskor ska ansvara
            för sexualundervisningen i skolan.
          </p>
        </div>
        <div type="motContent">
          <head type="h1" xml:id="i-F2fuLav9QJ99UB5XAYzkHk">
            Motivering
          </head>
          <p xml:id="i-7DRosXVwmRwoFouvhBMEbx">
            De sexuellt överförbara sjukdomarna ökar i Sverige. Den överlägset
            största ökningen står klamydia för. Statistiken visar att de flesta
            klamydiafall konstateras bland ungdomar. Även antalet tonårsaborter
            ökar. År 2007 var antalet tonårsaborter 7 584, eller 24,8 per
            1 000 kvinnor. Det är en ökning med 50 procent sedan 1995.
          </p>
          <p xml:id="i-UQpwxmo1K1PLSRUzz5hi57">
            En förklaring till klamydiaepidemin och de höga aborttalen bland
            ungdomar är ett minskat kondomanvändande. En undersökning bland
            OECD-länderna visar att svenska 15-åringar är sämst på att använda
            kondom. I Sverige var det endast 65 procent som använde kondom
            vid sitt senaste samlag. I Spanien, som låg högst på listan, var
            det 90 procent. Samtidigt hamnade Sverige bland de länder som
            låg högst på listan över hur många av 15-åringarna som haft samlag.
            28 procent av 15-åringarna i Sverige har haft sex.
          </p>
          <p xml:id="i-Rg9W5JZEkuN232jHT4EwMi">
            De flesta unga försöker nog ta ansvar för sina sexuella relationer,
            men statistiken ovan tyder ändå på att många unga tar stora risker
            vid sexuella kontakter. Det alltmer sexualiserade samhället ställer
            ökande krav på ungdomar att ställa upp på sex. Fler tillfälliga
            sexuella kontakter och kompissex har blivit allt vanligare.
          </p>
          <p xml:id="i-5yyMLXfvky6jhAaneLEsaG">
            Studier visar att främst pojkar och unga män får sina attityder,
            kunskaper och uppfattningar om sex via porrfilmer. Men ansvar,
            hänsyn och kondomanvändning lyser ofta med sin frånvaro i den
            sortens filmer. För många unga är det svårt att hitta fram till
            en partner och en sex- och kärleksrelation som man mår bra av.
          </p>
          <p xml:id="i-38jPyFH9WqhgsFR4TsZQmF">
            Enligt Socialstyrelsens rapport Ungdomars Sexuella Hälsa (2007)
            kan ungdomars sexuella hälsa härledas till hur väl utbildade de
            är i ämnet. Åtskilliga internationella rapporter slår fast att
            skolan är den centrala arenan för att fånga ungdomars intresse
            för undervisning om sex och samlevnad. Forskning visar att om
            sexualundervisning ingår som en del av läroplanen leder det till
            lägre sexuellt risktagande hos ungdomar. Den kunskap eleverna
            får med sig i skolan påverkar deras sexuella beteende både nu
            och senare i livet.
          </p>
          <p xml:id="i-SWYHosime8wHashonTbuEg">
            Men den svenska skolundervisningen i sex och samlevnad är bristfällig.
            Majoriteten av Sveriges skolor saknar kompetens för att undervisa
            om sex och samlevnad. Många ungdomar vittnar om att sexualundervisningen
            i bästa fall endast behandlats under några lektioner. På många
            skolor verkar den helt ha uteblivit.
          </p>
          <p xml:id="i-7Dn2XY5xvbfrpbDGvoxb5r">
            Sexualundervisning är idag inget separat ämne i skolan, vare
            sig i grundskolan eller på gymnasiet. För lärare som undervisar
            i sex och samlevnad krävs inte heller någon särskild ämneskunskap.
            RFSU presenterade nyligen en undersökning som visar att endast
            6 procent av alla lärare på den svenska lärarutbildningen har
            utbildats i sex- och samlevnadsundervisning.
          </p>
          <p xml:id="i-PmbDv3eqTtmUBFGsraZTv3">
            Det är oroande. Sex- och samlevnadsundervisningen utförs alltså
            i de flesta fall av lärare som saknar relevant utbildning. Det
            kan också diskuteras hur lämpligt det är att samma lärare som
            endera dagen talar om biologi, fysik och kemi nästa dag ska tala
            om samlag, preventivmedel och könssjukdomar. Det borgar knappast
            för att eleverna ska ställa sina mest intima frågor, frågor som
            läraren många gånger förmodligen inte kan svara på.
          </p>
          <p xml:id="i-WAUUgYPf4mZEPysSBB4vHS">
            Det är hög tid att komma till rätta med den bristfälliga undervisningen
            i skolan om sex- och samlevnadsfrågor. För ungdomars hälsa och
            välbefinnande är det avgörande att personal med rätt utbildning
            och kunskap i dessa frågor ansvarar för undervisningen.
          </p>
          <p xml:id="i-3PigoS6mYVScbKXmQYwthp">
            Därför borde barnmorskor eller skolsköterskor ansvara för utbildningen
            av sex och samlevnad inom skolan. Barnmorskorna och skolsköterskorna
            har, förutom stor kunskap i dessa frågor, även medicinsk kunskap.
            De skulle ock så kunna fungera som en länk mellan skolan och ungdomsmottagningarna.
            Det skulle ge skolan tillgång till den expertkunskap man idag
            saknar. Dessutom skulle eleverna få möjlighet att ställa känsliga
            frågor till en utomstående person.
          </p>
          <p xml:id="i-3TDNhE2nciVpeULbdvdbKK">
            Studier från Holland visar att det genom bra sexualundervisning
            i skolorna och gratis preventivmedel går att förebygga könssjukdomar
            och oönskade aborter. I Holland är tonårsaborterna endast en femtedel
            så stora som i Sveri ge. Och även antalet könssjukdomar är betydligt
            lägre.
          </p>
          <p xml:id="i-NQ3JecDczJn5k5Repkgg3f">
            För att förbättra både den psykiska och fysiska hälsan hos våra
            tonåringar måste de få kunskap och möjlighet att diskutera sexualitet
            och relationer. Barnmorskor och skolsköterskor borde därför få
            överta ansvaret för sexualundervisningen i skolan. Detta bör ges
            regeringen till känna.
          </p>
        </div>
        <div type="motSignatures">
          <list>
            <item xml:id="i-eHUVDPnxmyB5kJ72xm91d" who="i-WJM6edqhGfBK1ijhNxfgoj">
              Chatrine Pålsson Ahlgren (kd)
            </item>
            <item xml:id="i-CzN4nS9Ayfb26vZtUMTD7N" who="i-EFJ93MgPh6dJrzDB1Tt657">
              Yvonne Andersson (kd)
            </item>
          </list>
        </div>
      </div>
    </body>
  </text>
</TEI>
