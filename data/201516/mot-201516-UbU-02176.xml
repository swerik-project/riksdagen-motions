<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-02176">
  <teiHeader>
    <fileDesc>
      <titleStmt>
        <title>Uppvärdering av modersmålskunskaper</title>
        <author>av Annika Hirvonen (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2176 av Annika Hirvonen (MP)</title>
          <idno type="rdwebb">H3022176</idno>
          <rs type="number">2176</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3022176/text</ref>
          <ref type="dokument_url_html">http://data.riksdagen.se/dokument/H3022176</ref>
          <ref type="dokumentstatus_url_xml">http://data.riksdagen.se/dokumentstatus/H3022176</ref>
          <ref type="docx">http://data.riksdagen.se/fil/5FD4ECF2-3073-4CEE-9381-257B3FA367A2</ref>
          <ref type="pdf">http://data.riksdagen.se/fil/11E0A141-EC60-4538-A7F0-0ADCC9161314</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TrEzEqZXmn7qgVURUJkUpa" type="signed"/>
        <correspContext corresp="i-TrEzEqZXmn7qgVURUJkUpa">
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-Bxc8ukGZKzSED7t3GNG16f" type="submitted">
          <date when="2015-10-06"/>
          <time when="12:13:34"/>
        </correspAction>
        <correspAction xml:id="i-5yaDfeq2D511gfgYX1dMLk" type="referred">
          <date when="2015-10-13"/>
        </correspAction>
        <correspAction xml:id="i-RBx5KmjfjvWyh9X9da8cmP" type="assigned">
          <date when="2016-06-28"/>
          <time when="13:11:08"/>
        </correspAction>
        <correspContext corresp="i-RBx5KmjfjvWyh9X9da8cmP">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-TZ9ZfmmJMJwGCiCUb2cd3p" type="behandlas_i"/>
        <correspContext corresp="i-TZ9ZfmmJMJwGCiCUb2cd3p">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Eg4fqoBZUDgowLPA6tFhiq" type="motHeader">
        <div xml:id="i-MzuRst5ERXAccBjEYFTwAh" type="motTitle">
          Motion till riksdagen 2015/16:2176 av Annika Hirvonen (MP) Uppvärdering
          av modersmålskunskaper
        </div>
      </div>
      <div xml:id="i-K9m9k27qCyypbF4tkQ2uxT" type="motBody">
        <div xml:id="i-FLUB2yB1eYv2sb6JBXCSoG" type="motProposal" subtype="förslag">
          <head xml:id="i-ghXvjJfXpbtCyLtxAuan9">
            Förslag till riksdagsbeslut
          </head>
          <list xml:id="i-QoFSp6Rs5sdyWJYAaUsRvi" style="ol">
            <item xml:id="i-4ausyb9byV1NoWDLwKvhjv">
              Riksdagen ställer sig bakom det som anförs i motionen om att
              meritpoäng bör ges för modersmålsstudier på samma sätt som för
              kurser i moderna språk och tillkännager detta för regeringen.
            </item>
            <item xml:id="i-Ee8w5q2izpBpFRmPvXVi8c">
              Riksdagen ställer sig bakom det som anförs i motionen om att
              elever ska ha möjlighet att tillgodoräkna sig meritpoäng och betyg
              i modersmålet via prövning och tillkännager detta för regeringen.
            </item>
            <item xml:id="i-48dmcmrs9j9QD1Au6Y8osZ">
              Riksdagen ställer sig bakom det som anförs i motionen om att
              elever som studerar sitt modersmål inte ska missgynnas i dagens
              meritpoängssystem och tillkännager detta för regeringen.
            </item>
          </list>
        </div>
        <div xml:id="i-4oXH3iH73Ah7kbukRAwTpq" type="motContent">
          <head xml:id="i-YMwmMagxNKE8jptKaBJp6T" type="h2">
            Meritpoäng också för modersmålsstudier
          </head>
          <p xml:id="i-TVgWvsVY8sYYUc6QpwE2oN">
            Hösten 2010 började nya regler att gälla för antagning till högskolan.
            Genom att läsa särskilda så kallade meritkurser får eleven extra
            poäng, meritpoäng, att lägga till på sitt meritvärde och därmed
            förbättra förutsättningarna att komma in på en särskild utbildning.
            En del av dessa meritkurser är de i moderna språk. Detta gäller
            bland annat fördjupningskurser i moderna språk. Syftet är att
            få fler att läsa språk på gymnasiet. Alla språk som läses enligt
            kursplanen för ämnet moderna språk är meriterande.
          </p>
          <head xml:id="i-FcJ9NgosRXdqjKkCYQZ85n" type="h3">
            Systemet ser ut som följer:
          </head>
          <p xml:id="i-X6NiLHDgfWNoSKTZmk3xC7">
            Eleven kan få maximalt 1,5 meritpoäng i moderna språk. Steg 3
            i ett språk ger 0,5 meritpoäng och steg 4 ger ytterligare 0,5
            meritpoäng. Om steg 3 krävs för behörighet (till den utbildning
            eleven vill söka på högskolan) ger steg 4 1,0 meritpoäng. Läser
            eleven steg 5 i det aktuella språket eller minst steg 2 i ett
            annat modernt språk får eleven 0,5 meritpoäng till. Eleven kan
            inte få poäng både för steg 5 och steg 2 och för att få 0,5 poäng
            för steg 2 måste eleven ha kvalificerat sig för 1,0 meritpoäng
            i det första språket. Om elev får betyget Godkänt eller högre
            i steg 4 får eleven 1,0 meritpoäng även om eleven inte fått betyg
            i underliggande kurser. Om eleven får betyget Godkänt eller högre
            i steg 5 får elev 1,5 meritpoäng även om elev inte har betyg i
            underliggande kurser (Skolverket).
          </p>
          <p xml:id="i-AiucmW4Hgdutcy65LUmTQs">
            Systemet finns till för att uppmuntra elever att studera mer
            språk. Kunskaper i andra språk än modersmålet har sedan länge
            uppvärderats inom skolan och i arbetslivet. EU tillsatte 2007
            en högnivåpanel om flerspråkighet och kom fram till följande:
          </p>
          <p xml:id="i-BqXpsjtL1wYBQyfv3YtRVt">
            1) Det blir allt svårare att förutse människors karriärvägar.
            Språkkunskaper i flera språk ger en bra grund för inlärning av
            fler språk om och när behovet uppstår.
          </p>
          <p xml:id="i-9sK5ZFva75kAvdDzEvRmLD">
            2) Inlärning av språk gör det möjligt för människor att samarbeta
            och kommunicera över språk- och kulturgränser.
          </p>
          <p xml:id="i-aYYDDoUoMgEgwEd4ieuqZ">
            3) Inlärning av språk stöder utvecklingen av människans kognitiva
            kompetens.
          </p>
          <p xml:id="i-WJviHdqzQX7tZjWmqSJhAQ">
            4) Fördelarna som gäller enskilda individer, vilka nämns ovan,
            främjar också samhällets välstånd och utbildningsnivå, vilket
            i sin tur korrelerar positivt med allmän levnadsnivå, hälsa och
            välstånd i ett samhälle (EC, 2008).
          </p>
          <p xml:id="i-L7Up4Ug4kcEu9ARSr4B9dM">
            Modersmålsundervisningen har en egen kursplan och är därför inte
            meriterande. Om vi överhuvudtaget ska ha ett meritpoängssystem
            och premiera språkkunskaper vid antagning till gymnasieutbildning
            och till högskolan bör kunskaper som eleven tillägnat sig genom
            studier i modersmålet naturligtvis vara meriterande på samma sätt
            som moderna språk. Det är möjligt att kursplanen för modersmål
            behöver omarbetas i samband med detta.
          </p>
          <head xml:id="i-MBcnVEuCGXBnHSWFhwizDM" type="h2">
            Meritpoäng och betyg i modersmålet via prövning
          </head>
          <p xml:id="i-RvPag5aKyoEVXdY7M5a86s">
            Fler elever ska få sina språkkunskaper erkända. Fler elever bör
            ges möjlighet att få betyg i sitt modersmål genom prövning. Så
            länge betyg i moderna språk är meriterande medan modersmål inte
            är det, bör elever få sina kunskaper validerade genom att genomgå
            prövning i ämnet moderna språk. En elev har i dag bara rätt att
            genomgå prövning i språk i vilka undervisning anordnas i kommunen.
            Det är en orimlig reglering då det framförallt är kunskaper i
            språk som eleven saknar möjlighet att studera som eleven behöver
            få validerade. Denna begränsning bör tas bort. Elever ska ha rätt
            att få kunskaper i alla språk prövade oavsett om dessa erbjuds
            i kommunen eller ej.
          </p>
          <head xml:id="i-bCBurZKTgaWm1ML6JD9Yv" type="h2">
            Elever som väljer modersmålsstudier missgynnas av meritpoängssystemet
          </head>
          <p xml:id="i-TexS2bhCg8yb791MaCWf5z">
            Det nuvarande meritpoängssystemet begränsar tyvärr många elever
            genom att det utgår från att svenska är elevens modersmål. Många
            elever i den svenska skolan läser i dag svenska som andraspråk.
            Vid sidan om har de sedan modersmålsundervisning samt kurser i
            engelska. Att utöver detta aktivt välja att läsa ytterligare kurser
            i ett så kallat modernt språk innebär att dessa elever läser mer
            språk men belönas inte för det i meritpoängssystemet.
          </p>
          <p xml:id="i-Ei821QA1dwbmiCmgxdjzsR">
            Språkval i grundskolan är idag frivilligt och där kan eleven
            idag välja modersmål istället för modernt språk. Det försvårar
            dock meritpoäng för moderna språk i gymnasiet, som nämligen bara
            kan maxas om studierna inleds i grundskolan. Det är utmärkt att
            modersmål är valbart, men väljer eleven att läsa modersmål istället
            för ett så kallat modernt språk har eleven en svagare utgångspunkt
            vid ansökan till högskolan. Att bara 59 elever läste modersmål
            inom ramen för språkvalet läsåret 2009/10 bekräftar den bilden
            (siffror från Skolverket). Elever som av olika anledningar läser
            modersmål ska inte missgynnas av det nuvarande meritpoängssystemet.
          </p>
          <p xml:id="i-HmKYtNmtbQZYH7mtsfuQV7">
            Språket är bryggan mellan kulturer och olika världar. Det är
            nyckeln till deltagande och jämlikhet. Därför är det viktigt att
            modersmålsundervisningen i den svenska skolan är prioriterad.
            Meritpoängssystemet kan här spela en viktig roll. De elever som
            tar del av modersmålsundervisning motsvarande de timmar som svenskspråkiga
            elever tar del av ett tredje språk bör belönas likvärdigt. Meritpoängssystemet
            bör inte göra skillnad på vilket språk eleven har tillgodosett
            sig. Inte heller bör det göras skillnad på vilken kurs eleven
            har tillgodosett sig kunskaperna.
          </p>
        </div>
        <div xml:id="i-Auqa7zPjaMpif7PaRWnAk1" type="motSignatures">
          <list xml:id="i-AhnvUfZeiJGm4qKtVvtPCu">
            <item xml:id="i-X2ewyi5vtTSgYAeyw7PNHG" who="i-X9jqcGenibr5tWEbnZgddm">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
