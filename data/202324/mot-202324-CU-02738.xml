<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-02738">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning och byggande samt konsumentpolitik</title>
        <author corresp="i-HMEQZGcMqKo8y9F6jxfnev">av Alireza Akhondi (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2738 av Alireza Akhondi (C)</title>
          <idno type="rdwebb">HB022738</idno>
          <rs type="number">2738</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB022738/text</ref>
          <ref type="dokument_url_html">https://data.riksdagen.se/dokument/HB022738</ref>
          <ref type="dokumentstatus_url_xml">https://data.riksdagen.se/dokumentstatus/HB022738</ref>
          <ref type="pdf">https://data.riksdagen.se/fil/B858FD8C-EAC7-4DEF-BCBC-B6B2D83A59B9</ref>
          <ref type="docx">https://data.riksdagen.se/fil/460A093C-5FD9-4CF4-A72E-46D4C0C0CF13</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-P74Deyen3yLmL8Ga2qBpbT" type="signed"/>
        <correspContext corresp="i-P74Deyen3yLmL8Ga2qBpbT">
          <note type="signatory" corresp="i-HMEQZGcMqKo8y9F6jxfnev"/>
        </correspContext>
        <correspAction type="submitted" xml:id="i-EjjcnwznxWjXnHN1v5nyKP">
          <date when="2023-10-05"/>
          <time when="20:59:29"/>
        </correspAction>
        <correspAction type="reviewed" xml:id="i-FpikmCV1aZ6qDb1iWnTWue">
          <date when="2023-10-06"/>
          <time when="15:18:49"/>
        </correspAction>
        <correspAction type="referred" xml:id="i-NAKKGGQz26Yo96g2vsYdTS">
          <date when="2023-10-17"/>
        </correspAction>
        <correspAction type="assigned" xml:id="i-BghRgTZWTTAqegJZLBanxf">
          <date when="2024-02-08"/>
          <time when="10:03:10"/>
        </correspAction>
        <correspContext corresp="i-BghRgTZWTTAqegJZLBanxf">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-XcFmKR2F3Sz83cGTB6K5ix"/>
        <correspContext corresp="i-XcFmKR2F3Sz83cGTB6K5ix">
          <ref type="uppgift">2023/24:CU1</ref>
          <ref type="ref_dok_id">HB01CU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2738 av Alireza Akhondi (C) Utgiftsområde 18 Samhällsplanering, bostadsförsörjning och byggande samt konsumentpolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-8BrVSsvaMyr6E5ReKmu5P5">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-RDsJsEZkW2fKy5XPGrx935">
              Riksdagen anvisar anslagen för 2024 inom utgiftsområde 18 Samhällsplanering,
              bostadsförsörjning och byggande samt konsumentpolitik enligt förslaget
              i tabellen i motionen.
            </item>
          </list>
        </div>
        <div type="motContent">
          <head type="h1" xml:id="i-P19mXwjsgqpXDUq6N821SA">
            Utgiftsområde 18 Samhällsplanering bostadsförsörjning och byggande
            samt konsumentpolitik
          </head>
          <p xml:id="i-DhHpTcMWcJvKtz6NjB4P1P">
            Samhällsplaneringen, bostadsbyggandet, bostadsmarknaden och våra
            konsumtionsmönster påverkas på djupet av den ekonomiska situationen.
            När räntor och inflation stigit prövas de hårt belånade svenska
            hushållen. Takten i byggandet har minskat kraftigt. Ändå är behovet
            av bostäder stort. Enligt Boverket rapporterar fortfarande långt
            över hälften av Sveriges 290 kommuner att de har underskott på
            bostäder. Fler bostäder behöver byggas samtidigt som det befintliga
            bostadsbeståndet behöver nyttjas mer effektivt. Detta måste ske
            med en medvetenhet om att förutsättningarna för bostadsbyggandet
            och skapandet av bra boendemiljöer skiljer sig åt i olika delar
            av landet. En hållbar bostadspolitik måste utgå från lokala förutsättningar,
            samtidigt som den ska vara anpassad till de övergripande samhällsutmaningar
            vi står inför.
          </p>
          <head type="h2" xml:id="i-Mgo344qmGMwqoq4ButjdFL">
            Underlätta bostadsbyggandet
          </head>
          <p xml:id="i-PAbr8YUDkwhrZsAmuqqqax">
            För att råda bot på bostadsbristen och öka antalet tillgängliga
            bostäder behövs ett fortsatt arbete med att undanröja hindren
            för nybyggnation. Den statliga nivån behöver stödja och uppmuntra
            kommunerna i planeringsarbetet. Den regionala samordningen i planarbetet
            behöver förstärkas och Lantmäteriets handläggningstider kortas.
            De många och långa överklagandeprocesserna behöver begränsas.
            Kommunal försöksverksamhet för att förkorta och förenkla byggprocesser
            bör införas. Det bör vidare finnas möjlighet att peka ut innovationsytor
            där avsteg från gällande byggregler är tillåtna.
          </p>
          <p xml:id="i-VoakXfGLKeTeR1swaZmGyf">
            Samtidigt som det kommunala självbestämmandet värnas måste digitaliseringen
            av plan- och byggprocesserna fortgå. En viktig del i det arbetet
            är öppna och kostnadsfria geodata, tillgängliga för berörda aktörer.
            På så sätt kan fler aktivt ta del i samhällsplaneringen.
          </p>
          <p xml:id="i-ETWacTdhSGUtEM48ynAoCB">
            I och med beslutet att införa privat initiativrätt är det enklare
            för planintressenter att själva driva planprocesser. Rätt tillämpad
            kan denna reform innebära en välbehövlig avlastning för kommunerna
            samtidigt som förutsättningarna för nyproduktion av bostäder förbättras.
          </p>
          <p xml:id="i-9kMNFXFWH2QDKVo5AaWRBD">
            Ungefär halva Sverige är i dag klassat som statligt riksintresse.
            Omfattningen är för stor och ingriper på ett orimligt sätt mot
            angelägna behov. Därför måste riksintressena preciseras så att
            mindre arealer omfattas. Riksintresseanspråk bör som regel vara
            till skydd för områden som är av just nationellt intresse snarare
            än regionala angelägenheter. Riksintressen bör heller inte användas
            för att skydda mark som redan är skyddad genom annan lagstiftning
            eller som är ianspråktagen för det avsedda syftet.
          </p>
          <head type="h2" xml:id="i-AjEi351xHAq9t9svgt3Jz5">
            Byggande på landsbygden
          </head>
          <p xml:id="i-6ghUmw8W63qfaMTkxTTaY3">
            I Sveriges landsbygder och mindre orter finns andra utmaningar
            än i storstadsregionerna där höga markpriser och byggkostnader
            täcks av stora värden på färdigställda bostäder. Låga bostadspriser
            utanför de större städerna gör det svårt att få lönsamhet i investeringar
            när fastighetsvärdet måste skrivas ner så fort huset är byggt.
          </p>
          <p xml:id="i-WkJ9kRmrVA4DGGbuxpLbXR">
            Redovisningsreglerna för allmännyttiga bostadsbolag gör att det
            i många kommuner är svårt att bygga nya hyresbostäder, trots att
            efterfrågan finns. Centerpartiet har sedan många år drivit frågan
            om en översyn av regelverken i syfte att finna lösningar som underlättar
            bostadsbyggande i hela landet utan att kollidera med EU:s statsstödsregler,
            och anser att en utredning bör tillsättas för att föreslå lämpliga
            förändringar i årsredovisningslagen. Därtill behöver bland annat
            de statliga kreditgarantierna riktas tydligare mot svaga marknader
            där det är särskilt svårt att på kort sikt få lönsamhet i nyproduktion
            av bostäder. Insatser behövs också för att stötta bostadsinvesteringar
            i Sveriges landsbygder.
          </p>
          <p xml:id="i-FFPT5XmryGYQ1CaqhUiiWz">
            Runtom i landet finns många hus som står öde. Detta är ett exempel
            på dåligt utnyttjande av befintligt bostadsbestånd. För att minska
            trösklarna för människor att ta sig an denna typ av hus och på
            så sätt bidra till att fler bostäder tas i bruk i Sveriges landsbygder
            vill vi utreda ett slopande av fastighetsavgiften de första fem
            åren för den som för permanentboende tar över en byggnad som inte
            använts under lång tid.
          </p>
          <p xml:id="i-GQS9FRz1aVY4odUhN2EoGd">
            Värdefull jordbruksmark behöver skyddas från omfattande exploatering.
            Samtidigt måste det vara möjligt att tillskapa enskilda tomter
            som kan bebyggas och finnas möjlighet att stycka av mindre befintliga
            jordbruksfastigheter som inte längre brukas, för att möjliggöra
            att nya ägare kan bebo och bruka marken på nytt. Det behövs en
            proportionalitet när det gäller bedömningen av bostadsbyggande
            i Sveriges landsbygder. Utöver detta är också avgiften för avstyckning
            av mark i vissa fall orimligt hög.
          </p>
          <head type="h2" xml:id="i-3JfAMnxYoc1XK7ZeK6CCaa">
            Reformera hyresmarknaden
          </head>
          <p xml:id="i-K5tsNNHMsLiu3nF8Fh2jEc">
            Hyressättningsmodellen, med kollektiva förhandlingar och bruksvärdeshyra,
            har inte lyckats åstadkomma en bostadsförsörjning som motsvarar
            de faktiska behoven. I stället bidrar den till låg rörlighet och
            inlåsningseffekter för grupper och enskilda. Samtidigt har den
            illa fungerande hyresmarknaden eldat på bostadspriserna, ökat
            hushållens belåningsgrad och tvingat människor att, med räntekänsliga
            kalkyler, söka sig till den ägda marknaden.
          </p>
          <p xml:id="i-Sx6inhJP45XM8iNaEfmdwB">
            Kötiden till en hyresrätt i storstäderna är orimligt lång. De
            många sociala kontrakten och den alltför omfattande hemlösheten
            visar dessutom att modellen inte klarat av att ta de sociala hänsyn
            som behövs. Systemet med förhandlade hyror har alltjämt en roll
            att spela på svensk bostadsmarknad. Men den måste kompletteras
            med såväl mer efterfrågedrivna lösningar som riktade insatser
            till de människor som i dag faller mellan stolarna.
          </p>
          <p xml:id="i-UGRjpaMcT3MwxYK6gxGMNB">
            Under våren 2020 tillsattes en utredning om fri hyressättning
            i nyproduktion. Det ökade utbud som följer av en sådan reform
            skulle i förlängningen kunna ge följdverkningar som leder till
            en egen bostad för många av dem som i dag väntar på att få ett
            hyreskontrakt. Ett tungt vägande skäl för reformer är också att
            incitamenten för svarthandel med hyreskontrakt behöver minska.
          </p>
          <p xml:id="i-Kpw6o5Et3riBNnFKQtevHH">
            Andrahandsuthyrning är viktig för en väl fungerande bostadsmarknad.
            Inte minst för vissa branscher och i regioner med en hög grad
            säsongsarbetare. Många som i dag äger ett större bostadshus där
            man själv inte har behov av hela bostadsytan skulle genom smärre
            ombyggnationer kunna inreda en eller flera lägenheter i den egna
            bostaden. Genom liberalare skatteregler skulle det kunna bli enklare
            och mer attraktivt för privatpersoner att bidra till fler tillgängliga
            bostäder på marknaden.
          </p>
          <head type="h2" xml:id="i-GD5r16nkQPC7Ty5XA7VG6j">
            Studentbostäder
          </head>
          <p xml:id="i-FqBUVMTnmazfQX2Ha2xTNq">
            På en fungerande bostadsmarknad ska det vara möjligt att snabbt
            hitta en bostad för den som behöver flytta för att studera. Centerpartiet
            ser behov av att regelverken blir mer flexibla genom att studentbostäder
            definieras som en egen boendeform och att lättnader i byggkraven
            införs. Möjligheten att säkerställa att den som bor i en studentbostad
            verkligen studerar bör stärkas.
          </p>
          <head type="h2" xml:id="i-C3qTLvFL3qNfk8BRhhu7L9">
            Bostäder för äldre
          </head>
          <p xml:id="i-7dycn9dtqf6WoRgCkgiBWR">
            Behovet av fler bostäder för äldre är stort. Behoven ser dock
            olika ut i olika delar av landet. Vi behöver anpassa synen på
            hur vi kan erbjuda boende för äldre. För äldre som i allt väsentligt
            klarar sig själva men har ett visst behov av service bör man,
            exempelvis i vanliga hyresrätter, försöka finna modeller för gemensamma
            ruttjänster eller hemtjänst per trappuppgång och liknande.
          </p>
          <p xml:id="i-M5THz2ZBEVSUwxjWWRQXPo">
            Det kanske tydligaste hindret mot framväxten av nya bostäder
            för äldre är att det inte finns något enhetligt och tydligt regelverk
            för vad de olika boendeformerna för äldre innebär. Följden har
            blivit att olika kommuner ställer olika krav som passar dåligt
            i förhållande till de byggtekniker som utvecklats de senaste åren.
            Allt detta fördyrar byggandet av bostäder för äldre, och leder
            till att färre byggs. Därför behöver regelverken förtydligas.
          </p>
          <head type="h2" xml:id="i-6BAjpMbGPMW7sKaPsz9h38">
            Social bostadspolitik
          </head>
          <p xml:id="i-kbYRDZeKRENbULTUgyQTG">
            För de människor som saknar möjlighet att söka en bostad på den
            ordinarie marknaden behövs ytterligare åtgärder och en modern
            social bostadspolitik. Att bygga hela bostadsområden för sociala
            ändamål är inte en tilltalande modell. Snarare bör vi inrikta
            oss på att enskilda bostäder i såväl befintligt bestånd som nybyggnation
            kan vikas för detta ändamål. Genom industriellt byggande och effektiv
            markanvändning kan en social bostadspolitik underlättas. Parallellt
            finns behov av att se över hur människor som står långt ifrån
            bostadsmarknaden kan ges förutsättningar att efterfråga en bostad.
          </p>
          <p xml:id="i-M1ynwaoP7DkZiQHaJUzauW">
            Insatser behövs dels för att underlätta för människor med svag
            ekonomisk ställning att ta sig in på bostadsmarknaden, dels för
            att behovet av nya bostäder på svaga marknader – i exempelvis
            landsbygdskommuner – ska kunna tillgodoses. Därför avser Centerpartiet
            under de kommande åren att presentera reformer som kan möta de
            konkreta behov som finns.
          </p>
          <head type="h2" xml:id="i-744oBgCiVTMJGLK9q4ebFN">
            Fler vägar till ägt boende
          </head>
          <p xml:id="i-HJrBUGYNGVw1rJ4eionbKs">
            Amorteringskrav och andra kreditrestriktioner har gjort det avsevärt
            svårare för många människor att köpa en egen bostad. Därför vill
            Centerpartiet slopa det skärpta amorteringskravet. Vidare bör
            bosparande uppmuntras.
          </p>
          <head type="h2" xml:id="i-97Hky33MaPhAByVs54soHG">
            Grönt och klimatsmart byggande
          </head>
          <p xml:id="i-LPFovbrFVLDCUvRAcfJXnA">
            För Centerpartiet är det självklart att Sverige ska vara världsledande
            när det gäller klimatsmart byggande. Men Sverige behöver också
            vara ledande i att planera hållbart. Klimatförändringarna innebär
            att nya krav kommer att ställas på dagvattenhantering, energieffektivitet,
            hållbar mobilitet med mera. Ambitiösa klimatmål behöver avspegla
            sig i bostadsbyggandet. Takytor bör betraktas som en strategisk
            resurs för energiproduktion, dagvattenhantering och ekosystemtjänster.
            Skäl finns att införa krav på byggnaders klimatpåverkan som successivt
            styr mot klimatneutralitet.
          </p>
          <head type="h2" xml:id="i-NQTFYBf6V9vNThp7S4vLiK">
            Trygga boendemiljöer
          </head>
          <p xml:id="i-FWfw8oPm4e4X2d54XdHA6k">
            Människors upplevelser av otrygghet måste tas på allvar. Att
            öka tryggheten i våra bostadsområden måste ges hög prioritet i
            samhällsplaneringen. Ofta kan relativt enkla insatser göra stor
            skillnad för den upplevda tryggheten. Det kan exempelvis handla
            om hur man placerar och utformar buskage och planteringar, belysning
            och liknande åtgärder. Men det handlar också om att skapa förutsättningar
            för ett levande civilsamhälle, tillgång till service, de boendes
            delaktighet och mötesplatser, grönområden och levande stadsmiljöer.
          </p>
          <p xml:id="i-oXYb271yCUmc6DqQRvmqK">
            Segregationen mellan olika stadsdelar och bostadsområden är ett
            stort och allvarligt problem i Sverige. Blandade upplåtelseformer,
            levande stadsmiljöer och en framåtsyftande samhällsbyggnadspolitik
            är viktiga delar för att minska segregationen. Erfarenheter visar
            att samverkan mellan fastighetsägare, bostadsbolag och myndigheter
            kan vara helt avgörande för att bryta en negativ utveckling i
            bostadsområden. Ett tätt samarbete mellan fastighetsägare, sociala
            myndigheter, polis, näringsliv, civilsamhälle och föreningsliv
            med mera är en viktig framgångsfaktor om segregation och utsatthet
            ska brytas.
          </p>
          <head type="h2" xml:id="i-EueUqK6bJhL6XK7ZJSzmwh">
            Mötesplatser och allmänna samlingslokaler
          </head>
          <p xml:id="i-UicsFREcTDgrqGkYBpievG">
            Mötesplatser och lokaler för olika typer av verksamheter är en
            viktig infrastruktur såväl för demokrati och trygghet som för
            civilsamhälle och meningsfulla fritidsaktiviteter. Här spelar
            mötesplatser och de föreningsdrivna samlingslokalerna en mycket
            viktig roll.
          </p>
          <p xml:id="i-V2tN1uYe1mXm6oMJUoN2hH">
            Trots samlingslokalernas betydelse drabbas man av att finansieringen
            är splittrad och osäker. De föreningsdrivna samlingslokalerna
            behöver långsiktiga förutsättningar för att verka i hela landet.
            Vi har också sett att allmänna och föreningsdrivna samlingslokaler
            använts vid krissituationer eller när samhället behöver föreningslivets
            stöd. Därför finns skäl att se över stödet till allmänna samlingslokaler
            i syfte att de ska kunna ge stöd till det omgivande samhället
            i krissituationer.
          </p>
          <head type="h2" xml:id="i-PufhEjmzXxvsGER7qPQaXM">
            Konsumentpolitik
          </head>
          <p xml:id="i-U4eFadMHw5nxiXSx7tNsuR">
            Utvecklingen av handeln under de senaste decennierna har på många
            sätt gynnat konsumenterna. Den enskilda konsumenten har stor valfrihet,
            tillgång till fler försäljningskanaler och större möjligheter
            att göra aktiva val. Den ökade konsumtionen har dock haft en baksida,
            främst i form av ohållbar miljöbelastning. Därför är det avgörande
            att beslutsfattare på alla nivåer ser till att lagar och regler
            värnar en långsiktigt hållbar utveckling. Vidare krävs att regelefterlevnad
            säkerställs och att miljövärden, ändliga resurser och gemensamma
            tillgångar tillmäts sitt rätta värde, och att långsiktiga kostnader
            beaktas.
          </p>
          <p xml:id="i-3hh66vSwgVRUHJo1BTxksE">
            Utvecklingen har dock i vissa delar inneburit att det har blivit
            svårare för konsumenter att göra välgrundade val. Komplexiteten
            hos varor och tjänster har ökat. E‑handeln och den digitala utvecklingen
            har också medfört att även konsumenter handlar på en internationell
            marknad. Konsumenten har begränsade möjligheter att överblicka
            sådant som exempelvis tillverkningsförhållanden, en produkts totala
            miljöpåverkan eller innehåll av skadliga ämnen. Även möjligheten
            att som konsument kommunicera med tillverkaren kan vara begränsad.
            Samtidigt uttrycker många konsumenter ett starkt engagemang och
            vill göra medvetna val.
          </p>
          <p xml:id="i-7NoYfFUN4WezR67EbZPaz5">
            Det ska vara lätt att göra välgrundade miljö- och klimatsmarta
            val.
          </p>
          <head type="h3" xml:id="i-Fg94NcFiUdW1Kb9arBn7Ff">
            Centerpartiets överväganden
          </head>
          <p xml:id="i-DPyBT8pBb4sMCequ1ZHZL9">
            Anslagsförslag 2024 för utgiftsområde 18 Samhällsplanering, bostadsförsörjning
            och byggande samt konsumentpolitik
          </p>
          <p xml:id="i-GmRGZbdNQY5Sfi4DJfL9iZ">
            Centerpartiet säger nej till regeringens avveckling av stöd för
            hållbart samhällsbyggande, vilket medför utgifter om 40 miljoner
            kronor årligen under 2024–2026 inom 1:1 Bostadspolitisk utveckling.
            För att finansiera det så föreslår Centerpartiet att avslå temporär
            stimulans för omvandlingsåtgärder, vilket beräknas spara 20 miljoner
            2024, 25 miljoner 2025 och 25 miljoner 2026. Centerpartiet föreslår
            också att avslå temporär stimulans för småhusplanering vilket
            beräknas spara 60 miljoner kronor 2024, samt 75 miljoner kronor
            2025 och 2026.
          </p>
          <p xml:id="i-LLcXdKbPnCHsehVnsyt1J9">
            Även 1:4 Boverket påverkas av att Centerpartiet motsätter sig
            avveckling av stöd för hållbart samhällsbyggande; här beräknas
            det öka kostnader med 1,7 miljoner kronor 2024, 2025 och 2026.
          </p>
          <p xml:id="i-7aKPZFsjwt1eymcjSBFri6">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
        </div>
        <div type="motSignatures">
          <list>
            <item xml:id="i-Ld8KJVUgE5pfEv17LLs2xB" who="i-HMEQZGcMqKo8y9F6jxfnev">
              Alireza Akhondi (C)
            </item>
          </list>
        </div>
      </div>
    </body>
  </text>
</TEI>
