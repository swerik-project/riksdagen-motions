<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00543">
  <teiHeader>
    <fileDesc>
      <titleStmt>
        <title>Levnadsförhållanden för personer med neuropsykiatrisk funktionsnedsättning</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Levnadsförhållanden för personer med neuropsykiatrisk funktionsnedsättning</title>
          <idno type="rdwebb">GW02So543</idno>
          <rs type="number">So543</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So543/text</ref>
          <ref type="dokument_url_html">http://data.riksdagen.se/dokument/GW02So543</ref>
          <ref type="dokumentstatus_url_xml">http://data.riksdagen.se/dokumentstatus/GW02So543</ref>
          <ref type="doc">http://data.riksdagen.se/fil/C487634D-E45F-4220-BA0A-EA889F71AB94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5B4uinBTGxMWK8PhqotbUT" type="signed"/>
        <correspContext corresp="i-5B4uinBTGxMWK8PhqotbUT">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-E2WWpyKgHxmFQBuAoHYmbJ" type="numbering">
          <date when="2008-10-08"/>
        </correspAction>
        <correspAction xml:id="i-C8Lm5Fh2qtwu75LRWqQoo1" type="submission">
          <date when="2008-10-07"/>
        </correspAction>
        <correspAction xml:id="i-RHK9tHYZZJjNu5mBi8BBHe" type="transfer">
          <date when="2008-10-07"/>
        </correspAction>
        <correspAction xml:id="i-3V3CwGYmJp9PYHNcn9THDc" type="assigned"/>
        <correspContext corresp="i-3V3CwGYmJp9PYHNcn9THDc">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-75jUcSZozUiFxopEQ4rKux" type="motBody">
        <div xml:id="i-SrQh72HZbdvpxiocxMv4B2" type="motProposal" subtype="förslag">
          <head xml:id="i-4wHTeD5dwGycXtp1GtZAvS">
            Förslag till riksdagsbeslut
          </head>
          <p xml:id="i-BuqTHtEfGYVCeT6j9ndpVA">
            Riksdagen tillkännager för regeringen som sin mening vad som
            anförs i motionen om levnadsomständigheterna för personer med
            neuropsykiatrisk funktionsnedsättning.
          </p>
        </div>
        <div xml:id="i-GhtWq744vShuxSb743JtzL" type="motContent">
          <head xml:id="i-S72t2S5rce9MBEjauR3nFd" type="h1">
            Motivering
          </head>
          <p xml:id="i-BMubkq8MJfpu6daubvt4dP">
            Neuropsykiatriska funktionsnedsättningar, som adhd (Attention
            Deficit Hy-peractivity Disorder), medför ofta stora anpassningssvårigheter
            för åtskilliga personer i vårt samhälle. Enkla funktionshinderanpassade
            stödinsatser och behandling kan göra stor skillnad, men utbudet
            av sådan hjälp har varit otillräckligt eller på sina håll obefintligt.
            Det sker förvisso en positiv utveckling, men den går onödigt långsamt,
            till stor del beroende på att aktörerna runt de funktionshindrade
            fortfarande, med sina olika utbildningsbakgrunder, har olika kunskaper,
            uppfattningar och förhållningssätt inför dessa människors svårigheter.
            Kunskapsläget är dock i väsentliga stycken så entydigt att en
            bredare samsyn bör vara möjlig att uppnå. Ett tydligare fokus
            på den här gruppens svårigheter från regeringens och riksdagens
            sida skulle också kunna påskynda utvecklingen.
          </p>
          <head xml:id="i-BscwuXqNR7rbwRW6VF9bhb" type="h2">
            Neuropsykiatriska funktionshinder
          </head>
          <p xml:id="i-LGAbFLN7qo2H6LtErWHKcY">
            Ett flertal undersökningar från Sverige och många andra länder
            har visat, mycket samstämmigt, hur människor med neuropsykiatriska
            funktionshinder ofta hamnar i sociala och ekonomiska svårigheter.
            Det börjar i skolan där funktionshindren innebär att man inte
            kan tillgodogöra sig utbildningen på ett sätt som svarar mot individens
            grundläggande begåvning. Många lämnar skolan utan de basala kunskaper
            som krävs för att kunna gå vidare in i yrkesutbildningar.
          </p>
          <p xml:id="i-5mvtrCuhbAoX4H8FfLqPfH">
            Tyvärr är den vanligaste utgången att man efter skolåren gör
            korta inhopp på arbetsmarknaden med okvalificerade arbetsuppgifter
            och till sist resignerar eller blir utan erbjudanden om arbete.
            Övergripande innebär det att majoriteten av vuxna med adhd i vårt
            samhälle står utanför arbetsmarknaden och ofta hamnar i bidragsberoende,
            fastän de är motiverade och förmögna till ett mer aktivt liv om
            de får adekvat stöd och behandling.
          </p>
          <p xml:id="i-8Vj6Z1jQVdt7ZfyokxNUey">
            Barn med adhd får numera vanligen sina svårigheter igenkända
            (diagnostiserade) och de erbjuds därefter olika stödinsatser.
            Säkert finns här en utvecklingspotential, särskilt vad gäller
            kontinuiteten genom årskurser och stadier och hur man fångar upp
            de mest skoltrötta. Lärarutbildningen uppmärksammar otillräckligt
            den här sårbara gruppens förhållanden.
          </p>
          <head xml:id="i-WXjiM43Ut7ikwVri4JXuso" type="h2">
            Missbruk
          </head>
          <p xml:id="i-Naw5oAFYSXZ3wfTStBJ82F">
            Utanförskap och upplevelsen av droger som självmedicinering att
            inledningsvis fungera bättre med droger än utan leder ofta in
            i missbruk och kriminalitet. Det gäller främst de starkast utagerande,
            konfliktbenägna barnen och ungdomarna (svarande mot barnpsykiatrins
            ytterligare diagnoser, trotssyndrom och uppförandestörning), särskilt
            om föräldrarna har psykiska och/eller sociala problem och om man
            tidigt förlorar kontakten med skolan. Forskning social, kriminologisk
            och psykiatrisk visar att barn med dessa beteendestörningar ofta
            får allvarliga sociala anpassningsproblem senare i livet och att
            de har en skrämmande hög överdödlighet i unga år. Den nära kopplingen
            till neuropsykiatriska störningar, främst adhd, innebär att cirka
            hälften av alla barn med sådana latent antisociala beteendestörningar
            har adhd, liksom cirka hälften av dem som i vuxen ålder uppfyller
            kriterierna för diagnoserna antisocial personlighetsstörning.
            Minst var tredje blandmissbrukare har adhd och det handlar främst
            om dem som blir missbrukare i mycket unga åldrar och som är starkt
            återfallsbenägna.
          </p>
          <p xml:id="i-HrBenVkHEkNkEWChENQfbe">
            Aktuella behandlingserfarenheter från några framsynta beroendecentrum
            som förmedlar samtidig behandling av missbruket och det psykiska
            funktionshindret, är mycket positiva i jämförelse med vården som
            denna grupp traditionellt erbjuds . Erfarenhet från denna pionjärverksamhet
            är så lovande att man kan tala om ett paradigmskifte.
          </p>
          <p xml:id="i-WZ1b8UnVwJcCFvLo2HcrUq">
            Socialstyrelsens kunskapssamling, 2002, adhd hos barn och vuxna
            beskrev tydligt sambanden som diskuteras här, men därefter har
            Socialstyrelsen varit lågmäld i att föra ut kunskapen om adhd
            som vanlig bakgrund/orsak till missbruk och tunga sociala problem
            i vuxen ålder. Som tillsynsmyndighet har man inte reagerat mot
            att missbruksvården på de flesta ställen i landet blundar för
            dubbeldiagnosen adhd. I Socialstyrelsens Nationella riktlinjer
            för missbruks- och beroendevård omnämns inte sambandet mellan
            adhd och missbruk, vilket inger osäkerhet inom vården.
          </p>
          <head xml:id="i-JWxxBRFr7upLbJ6ZUeNwFf" type="h2">
            Hemlöshet
          </head>
          <p xml:id="i-P1D4KqJh4hbKBhrmazxsAK">
            Forskningen i Sverige om hemlöshetens upprinnelser har knappast
            ägnat någon uppmärksamhet åt adhd och närbesläktade funktionshinder.
            Kunskaperna om de hemlösas situation med missbruksproblem, att
            flertalet aldrig kommit in i arbetslivet och att de i besvikelse
            ofta vänder vården ryggen fastän de brottas med psykiska problem,
            ger dock grund för den kvalificerade gissningen att 3040 procent
            av uteliggarna och de som bor på härbärge har adhd. I den vidare
            gruppen av hemlösa är med största sannolikhet människor med adhd
            likartat överrepresenterade.
          </p>
          <p xml:id="i-6a6JjVt7CKjqQchAXQPJhi">
            Socialstyrelsen har, trots påstötningar, aldrig tagit upp anrikningen
            av människor med adhd bland de hemlösa i sina informationsmaterial
            eller utvecklingsprojekt. Inte heller vid socialutskottets senaste
            utfrågning om hemlösheten (2008-09-17) omnämndes den.
          </p>
          <head xml:id="i-U7Seq5vEkboCBN3HhXsSfE" type="h2">
            Drabbade familjer
          </head>
          <p xml:id="i-2r8MNgp7ribfQNuoSAFq1P">
            De neuropsykiatriska funktionshindrens huvudsakligen ärftliga
            grund för ofta med sig att, i samma familj, både barn och föräldrar
            har dessa svårigheter. För den ensamma dolt funktionshindrade
            mamman, med ett eller flera funktionshindrade barn, blir livssituationen
            närmast omöjlig med mindre än att familjen får ett allsidigt och
            uthålligt stöd, långt mer omfattande än vad som vanligen sker
            idag.
          </p>
          <head xml:id="i-CVPqaD7NtUZpC8fGkmaXc6" type="h2">
            Psykiatrin
          </head>
          <p xml:id="i-VibGNMsHXJotsf1NSq8xx1">
            Inom barnpsykiatrin har medvetenheten och kompetensen tveklöst
            ökat under senare år, men fortfarande uppfattar föräldrarna barnpsykiatrins
            engagemang som otillräckligt. Inom vuxenpsykiatrin kan man också
            skönja en positiv utveckling. På de flesta håll har utredningsteam
            startats, men än så länge är utbudet av stöd och behandling begränsat
            och högst varierande i olika delar av landet.
          </p>
          <head xml:id="i-MkMDCk2aD26LsnKPASdkna" type="h2">
            Möte med myndigheter
          </head>
          <p xml:id="i-vo2y1J1RwrQjT18XYbaAK">
            De funktionshindrade upplever ofta oförstående och ifrågasättanden
            i sina möten med myndigheter. Det har mycket sin grund i bristande
            kunskaper hos handläggare inom t ex socialtjänsten och Försäkringskassan,
            avsaknad av tydliga ställningstaganden och direktiv och därmed
            också underlag för god samverkan mellan de många samhälleliga
            aktörer som de funktionshindrade kommer i kontakt med.
          </p>
          <head xml:id="i-EWffVfPUaK7NS2KykjEHVs" type="h2">
            Avslutning
          </head>
          <p xml:id="i-PsZYUNdSipvvjrNSuyn1gA">
            Denna motion vill väcka frågan om de neuropsykiatriskt stördas
            utsatta situation. Stödet, som barn och vuxna med neuropsykiatriska
            funktionshinder är i behov av, involverar många av samhällets
            stödfunktioner: socialtjänsten, skolan, vuxenutbildningen, Försäkringskassan,
            barn- och vuxenpsykiatrin, missbruksvården, m.fl. Insatserna som
            dessa institutioner förmedlar kunde bli till så mycket större
            hjälp, om de grundades i en större samsyn och bättre insikt om
            hjälptagarnas svårigheter.
          </p>
          <p xml:id="i-CfshvZG2Pr2g9EUAWTDDMG">
            Övergripande tror jag att bland de mest lönsamma socialpolitiska
            projekten i vår tid, mätt både i kronor och som humankapital,
            vore om samhället vågade sig på att allvarligt och förutsättningslöst
            diskutera sambanden neuropsykiatrisk funktionsnedsättningsuicid
            i unga årutanförskapmissbrukkriminalitethemlöshet.
          </p>
          <p xml:id="i-P1ZsyFg4EmfAXDx5Y5YEin">
            Regeringen bör ta initiativ som kan bidra till större samstämmighet
            mellan de olika kunskapsområdena och utbildningarna som kommer
            i kontakt med problemområdet.
          </p>
        </div>
        <div xml:id="i-YJY7MFfDfLS4zfYQrZiqKk" type="signatureBlock">
          <list xml:id="i-PV4x52ppornuJZ5Cefx569">
            <item xml:id="i-3feindhDz1dXvYVZmNWTwW" who="i-SmQxY46smWu5awEQ2oGr4n" type="signature">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
