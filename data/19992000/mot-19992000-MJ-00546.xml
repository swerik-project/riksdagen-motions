<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0546/mot_199900_MJ_0546-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ546 pnr: kd650
          </p>
          <p>
            Motion till riksdagen
          </p>
          <p>
            1999/2000:MJ546
          </p>
          <p>
            av Inger Davidson (kd) Djurförsök
          </p>
          <p>
            Motionen delad mellan flera utskott
          </p>
          <p>
            Enligt tidningen Dagens Medicin (990921) finns det idag ett växande
            intresse för grundforskning utan djurförsök. Orsaken till detta
            är enligt uppgift både av etisk och vetenskaplig karaktär. Det
            är positivt att forskarsamhället nu visar en större öppenhet för
            alternativ till djurförsök. Centrala försöksdjursnämnden som har
            till uppgift att främja utvecklingen av alternativ till djurförsök
            har en viktig uppgift. Stiftelsen forskning utan djurförsök som
            ända sedan 1964 delat ut anslag till forskare som vill utveckla
            alternativa försöksmodeller har medverkat till att skapa en bättre
            dialog mellan forskare och kritiker till djurförsöken. Fortfarande
            ligger dock Sverige efter utvecklingen i andra länder, som exempelvis
            Schweiz. Där har ledamöter i etiska nämnder möjlighet att göra
            en uppföljning av försök som godkänts. Ett annat exempel som lyfts
            fram är Holland där det förs en livlig etisk diskussion om det
            berättigade i djurförsök. En sådan utveckling är nödvändig också
            i Sverige. Tystnad och brist på offentlighet är den bästa grogrunden
            för en desperation som många motståndare mot djurförsök upplever
            och som i värsta fall tar sig oacceptabla militanta uttryck. Frågan
            om djurförsök i utbildningssammanhang har vid flera tillfällen
            behandlats av riksdagen. Redan 1978 beslutade regeringen om en
            begränsning av djurförsöken. Målet skulle nås bland annat genom
            att främja utvecklingen av alternativa metoder. Trots att snart
            tjugo år passerat sedan omläggningen av djurförsökspolitiken beslutades,
            förekommer fortfarande djurförsök i stor omfattning. Sverige har
            undertecknat Europarådskonventionen om skydd av ryggradsdjur som
            används vid försök och annat vetenskapligt ändamål (ETS 123).
            Där anges mycket klart att djurförsök endast bör förekomma i utbildningssammanhang
            om berörda elever kommer att arbeta med djurförsök i sin yrkesutövning.
            Det anges vidare i konventionen att djurförsök endast ska tillåtas
            i de fall där målet med försöken inte kan uppnås med alternativa
            metoder. I enlighet med Europarådskonventionen borde endast djurförsök
            utföras i utbildningar som syftar till att ge yrkesförberedande
            kunskap, där det anses att försöksdjursteknisk träning är nödvändig.
            Så länge det ändå förekommer i större utsträckning borde det vara
            en självklar rätt för studenterna, om de så vill, att slippa genomföra
            djurförsök. Istället borde studenterna erbjudas alternativa metoder
            i sin utbildning. Elevens eget etiska ställningstagande bör få
            styra. Ingen ska tvingas utföra djurförsök mot sin vilja.
          </p>
          <pb facs="riksdagen-motions-pdf/data/199900/mot_199900_MJ_0546/mot_199900_MJ_0546-0002.pdf"/>
          <p>
            Enligt en nyligen presenterad utredning, Djurförsök, SOU 1998:75,
            finns Mot. 1999/2000 det idag goda möjligheter att använda alternativa
            metoder inom utbildning på MJI546 alla nivåer. Ansvaret för att
            tillhandahålla alternativ till djurförsök bör åläggas de utbildningsansvariga.
            Det bör skrivas in i lagstiftningen, antingen i djurskyddslagen,
            djurskyddsförordningen eller i annan lämplig författning, så att
            inga tveksamheter uppstår om studentens rätt eller om de utbildningsansvarigas
            skyldigheter. 1993 införde Italien en liknande lag om rätten att
            få slippa delta i djurförsök. Denna lag omfattar inte bara studenter
            utan gäller även på arbetsplatsen.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att Sverige skall följa Europarådskonventionen om skydd av ryggradsdjur
            som används för försöksändamål och annat ändamål (ETS 123), 2.
            att riksdagen som sin mening ger regeringen till känna vad i motionen
            anförts om att högskolor och universitet skall vara skyldiga att
            erbjuda alternativ till djurförsök,' 3. att riksdagen som sin
            mening ger regeringen till känna vad i motionen anförts om studenters
            rätt att slippa utföra djurförsök, ' 4. att riksdagen som sin
            mening ger regeringen till känna vad i motionen anförts om en
            öppen diskussion och offentlighet när det gäller djurförsök.
          </p>
          <p>
            Stockholm den 5 oktober 1999
          </p>
          <p>
            Inger Davidson (kd)
          </p>
          <p>
            "Yrkandena 2 och 3 hänvisade till UbU.
          </p>
        </div>
      </div>
    </body>
  </text>
</TEI>
