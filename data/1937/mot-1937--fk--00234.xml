<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__234/mot_1937__fk__234-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 234. 1
          </p>
          <p>
            Nr 234.
          </p>
          <p>
            Av herr Andersson, Nils, i anledning av Kungl. Maj:ts proposition
            angående lån till föreningen för skidlöpningens främjande i Sverige
            för ytterligare utbyggnad av turist- stationen Högfjället vid
            Storlien m. m.
          </p>
          <p>
            Järnvägsstyrelsen har hos regeringen gjort framställning om att
            få till föreningen för skidlöpningens främjande utlåna viss summa,
            varjämte 5. J. också begär att årligen få disponera ett belopp
            till gäldande med halvparten av amorteringen av ifrågavarande
            lån. Lånet skulle användas till bestridande av kostnaden för uppförande
            av en hotellbyggnad i Storlien i anslutning till skidfrämjandets
            där redan befintliga etablissement, det s.k. Nya Högfjället. Kungl.
            Maj:t har med anledning av denna framställning i proposition nr
            200 föreslagit riksdagen bemyndiga statens järnvägar att till
            föreningen för skidlöpningens främjande utlåna kr. 515,000 samt
            årligen med kr. 14,500 bidraga till amortering för nu ifrågasatta
            lån. Inför dessa byggnadsplaner inställa sig starka betänkligheter
            av dels prin- cipiell, dels praktisk art. Det måste anses principiellt
            oriktigt att statsmedel investeras i ett privat företag utövande
            verksamhet i direkt konkurrens med andra av enskilda drivna rörelser
            i samma bransch, de där icke åtnjuta för- månen av sådan favör.
            Till denna senare kategori höra bl. a. hotell- och pensionatföretagen
            i hela västra Jämtland och därav i främsta rummet de
          </p>
          <p>
            efter mellanriksbanans sträckning belägna. Nu har — såsom departements-
            chefen också påpekar — riksdagen 1934 gjort ett avsteg från denna
            princip
          </p>
          <p>
            genom att bevilja ett statslån på 350,000 kr. till skidfrämjandet,
            och han synes mena, att beslutet prejudicerar till fortsättning.
            Jag hävdar även gent- emot beslutet av 1934 vår nyss angivna ståndpunkt,
            fastän jag finner det beaktansvärt att staten härigenom givit
            skidfrämjandet en hjälp vid starten i Storlien. Men betänkligheterna
            inställa sig med ökad styrka, då ett nytt statslån till vida högre
            belopp än det föregående nu föreslås. Vidare måste det anses principiellt
            mycket betänkligt, att staten inträder såsom kreditgivare för
            finansierande av byggnadsföretag i sådana fall, då den privata
            kapital- marknaden anser riskerna så stora, att den icke står
            till förfogande såsom långivare. Järnvägsstyrelsen inrangerar
            själv röremålet för sitt nu ifrågasatta lån i denna kategori av
            kreditobjekt genom påpekandet att den realsäkerhet, som erbjudes
            till pantförskrivning för lånet, icke kan anses fullt bankmässig.
            Ur praktisk synpunkt måste man ställa sig tveksam till förslag,
            som avse uppförande av dyrbara hotellanläggningar, som kunna beräkna
            full belägg- ning endast under en begränsad del av året. Ty, som
            bekant, äro »hög- säsongerna» för turistetablissementen i fjällen
            rätt kortvariga.
          </p>
          <p>
            ,
          </p>
          <p>
            Bihang till riksdagens protokoll 1937. 3 saml. Nr 234. 1
          </p>
          <pb facs="riksdagen-motions-pdf/data/1937/mot_1937__fk__234/mot_1937__fk__234-002.pdf"/>
          <p>
            2 Motioner i Första kammaren, Nr 234.
          </p>
          <p>
            Järnvägsstyrelsen har såsom skäl för sin framställning åberopat
            det intresse statens järnvägar hyser för att inkvarteringsförhållandena
            i Storlien så ord- nas, att största möjliga mängd turister må
            kunna mottagas under säsongen. Statens järnvägars vinst på därav
            föranledda transporter skulle kompensera kapitalinvesteringen.
            Mot denna kalkyl i och för sig är intet att invända. Men däremot
            kan den frågan framställas, om det verkligen är nödvändigt bygga
            ett så dyrbart etablissement som det nu ifrågasatta, för att uppnå
            det resultat, statens järnvägar åsyftar. För bedömande härav förtjänar
            erin-
          </p>
          <p>
            ras om, att under vintersäsongen — och det är endast denna som
            i sam- manhanget kan påräkna avseende — frekventeras Storlien
            liksom alla andra
          </p>
          <p>
            vintersportorter av tvenne kategorier turister och sportsmän:
            de mera och de mindre pretentiösa, av vilka den senare kategorien
            är i absolut majori- tet. Då man kan utgå ifrån, att inkvarteringsbehovet
            för den förra gruppen är i huvudsak tillfredsställande tillgodosett
            genom det redan befintliga eta- blissementet »Nya Högfjället»
            och ev. annan i området planerad hotellan- läggning, så skulle
            återstå såsom främsta intresse att ordna logis för den andra,
            den som funnit sig till freds med den tidigare praktiserade inkvar-
            teringen i sovvagnar. Logiskt sett bör man kunna fastslå, att
            detta kan . ske under relativt enkla former. Överhuvud är det
            ur folkhälsans synpunkt lyckligt, att tillräckligt antal anläggningar
            i fjälltrakterna hållas i enkel stil, på det att de breda lagren
            må kunna utnyttja desamma till billig semester- och rekreationsvistelse.
            Då i Nya Högfjället — såsom i propositionen påpekas — matsal,
            kök och sällskapsrum äro tilltagna i så stor skala, att en ev.
            nybyggnad icke hehöver förorsaka någon utvidgning av dessa lokaliteter,
            bör det givas möj- lighet ordna mathållningen för i annan byggnad
            inrymda gäster hos Hög- fjället. På grund av vad sålunda anförts,
          </p>
          <p>
            får jag föreslå riksdagen besluta att med avslag på Kungl. Maj:ts
            proposition nr 200 anhålla hos Kungl. Maj:t om utredning och förslag
            åsyftande uppförande i Storlien för statens järnvägars räkning
            (eventuellt genom lånestöd åt skidfrämjandet) av ett sporthem
            eller turisthärbärge av i motionen antydd enkel typ.
          </p>
          <p>
            Stockholm den 17 mars 1937. Nils Andersson.
          </p>
          <p>
            O. L. Svanbäcks Boktryckeri A.-B., Stockholm 1937 15035
          </p>
        </div>
      </div>
    </body>
  </text>
</TEI>
