<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01092">
  <teiHeader>
    <fileDesc>
      <titleStmt>
        <title>Sveriges Radio och mediautvecklingen</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges Radio och mediautvecklingen</title>
          <idno type="rdwebb">G6021092</idno>
          <rs type="number">1092</rs>
          <ref type="dokument_url_text">http://data.riksdagen.se/dokument/G6021092/text</ref>
          <ref type="dokument_url_html">http://data.riksdagen.se/dokument/G6021092</ref>
          <ref type="dokumentstatus_url_xml">http://data.riksdagen.se/dokumentstatus/G6021092</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SdqAgErbTWV3deFEnUth5Y" type="signed"/>
        <correspContext corresp="i-SdqAgErbTWV3deFEnUth5Y">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1092/mot_198283__1092-001.pdf"/>
      <fw xml:id="i-KA1xBtsyt3STQ5BgBJV26H">
        Motion 1982/83: 1092
      </fw>
      <div xml:id="i-McEfazRcVs8pmqvc7aSANr" type="motHeader">
        <div xml:id="i-BWRBxjSko27J4yaSvcm5pq" type="motTitle"/>
        <div xml:id="i-96QiugRimRjW7v7PtGE1Fx" type="motSubmissionInfo"/>
      </div>
      <div xml:id="i-4F3Np8XPXTiU8ZkcoAgjTJ" type="motBody">
        <div xml:id="i-D3ct2ysjuiU89FyC7c9QgQ">
          <p xml:id="i-X4985FcU57Ljg6QgRimhVV">
            21
          </p>
          <p xml:id="i-YRg4cLDS6RxBx1Y48aLoAF">
            Lars Werner m. fl. Sveriges Radio och mediautvecklingen
          </p>
          <p xml:id="i-Fav2CMJRm6jXbtGV1pgVWR">
            Vänsterpartiet kommunisterna har konsekvent hävdat vikten av
            att radio- och TV-verksamheten garanteras en i förhållande till
            statsmakterna och olika intressegrupper stark och oberoende ställning.
            Bara därigenom garan- teras den integritet som är nödvändig för
            att radio/TV skall kunna uppfylla sitt ansvar mot allmänheten
            och bedriva en självständig och kritiskt grans- kande verksamhet.
            Av samma skäl måste alla förslag till reklamfinansiering avvisas.
            Det finns påtagliga risker för att den kommersiella massmediakulturen
            får spela en allt större roll, risker inte minst ur demokratisynpunkt.
            Det är en kultur som i allt högre grad styrs av utländska multinationella
            intressen och som bygger på och sprider värderingar vilka helt
            strider mot de av riksdagen antagna kulturpolitiska målsättningarna.
            I det marknadsekonomiska träsk med hänsynslös spekulation i fördomar
            och våld som vi kan se framför oss och som vi redan har en början
            till på videomarknaden, kan radio/TV brukade som media i allmänhetens
            tjänst spela en mycket viktig roll som motkraft. Men detta förutsätter
            en helt annan inriktning än den som den borgerliga regeringen
            gav genom uppsplittringen av verksamheten på flera bolag och genom
            medelstilldelningen. Uppdelningen har inte bara lett till ökad
            byråkratisering och ökade kostna- der m. m. utan också inneburit
            att Sveriges Radio som samhällelig institution försvagats, bl.
            a. genom divergerande sätt att agera och inslag av bolagsego-
            ism. Detta har skett samtidigt som debatten om radio och TV högervridits
            under de sex åren av borgerlig regering. Uppmärksamheten har mera
            inrik- tats på lättköpt popularitet och på en valfrihet i kommersiell
            mening än på radio/TV:s samhälls- och kulturansvar. Själva begreppet
            public service, ra- dio och TV i allmänhetens tjänst, har tenderat
            att urvattnas till att närmast läsas som publik-TV. Vpk varnade
            redan vid mitten av 1970-talet i en motion till riksdagen för
            att samhällets beredskap inför de snabba teknologiska förändringarna
            på infor- mations- och kommunikationsområdet var katastrofalt
            låg. Den är fortfaran- de helt otillräcklig. Samhällsintressen
            och sociala behov kommer sällan eller aldrig i förgrunden när
            nya kommunikationstekniker eller informationssys- tem utvecklas.
            Redan då pekade vi på hur långt multinationella företag, som är
            den helt dominerande företagsformen på området, hunnit i projekteringen
            av de nya teknologierna. I dag är redan på många håll i den västliga
            världen de samhälleligt ägda och avtalsreglerade radio/TV-företagens
            ställning på väg att undergrävas. Det
          </p>
          <pb facs="riksdagen-motions-pdf/data/198283/mot_198283__1092/mot_198283__1092-002.pdf"/>
          <fw xml:id="i-AKty3PX7UYuj3JFchh7NWa">
            Mot. 1982/83: 1092 22
          </fw>
          <p xml:id="i-8hExUps5stgtiXwFaXrtrQ">
            gäller t. o. m. det land, England, från vilket vi har hämtat
            vår svenska public service-modell. Massdistribution via satellit
            och kabelsystem byggs ut, i många fall oreglerat. Systemet av
            internationella konventioner, som är nöd- vändigt, släpar efter
            eller skjuts åt sidan. I många länder upplever man ett påtagligt
            hot om att masstillverkade importprogram inom en nära framtid
            kan sudda ut den egna nationella kulturen. Ohämmad reklam och
            andra exploateringsformer såsom betal-TV är på väg att prägla
            villkoren för medierna i världen. För de profitintressen som styr
            denna utveckling måste det framstå som önskvärt att public service-
            företagen försvagas så mycket som möjligt såväl ekonomiskt som
            ideolo- giskt. I den allmänna översikt som inleder utbildningsdepartementets
            budget- proposition, proposition 1982/83: 100, bilaga 10, konstaterades
            att kulturli- vet under 1980-talet blir starkt beroende av utvecklingen
            på massmedieområ- det, och att mediepolitiken får en alltmer central
            roll i samhällets kulturpoli- tik. Kulturministern framhåller
            också att de starka kommersiella intressena bakom den nya massmedietekniken
            inte får bli styrande för utvecklingen. Det är verkligen hög tid
            att detta sägs. Ändå förblir det ett otillräckligt resonemang,
            så länge det inte klart anges på vilket sätt det skall göras möjligt
            för radio och TV i vårt land att i en framtida mediasituation
            fungera i allmänhetens tjänst och utgöra en motkraft till de kommersiella
            intressena. Det är den centrala kulturpolitiska frågan på mediaområdet
            i dag. Vpk anser att det finns tecken som tyder på att regeringen
            snarare kan komma att ge fri framfart åt den tekniska utvecklingen
            på mediaområdet för att sedan anpassa kulturpolitiken efter den.
            Vi finner det t. ex. oroande att televerket kan få projektera
            en omfattande försöksverksamhet med kabel-TV bl. a. i Lund i total
            frånvaro av media- och kulturpolitiska överväganden från riksdagens
            och regeringens sida. Sådana riktlinjer krävs för att inte privata
            exploateringsintressen skall kunna ta över kabel-TV. Försöksverksamheten
            görs med hänvisning till en kommersiell marknad inom snar framtid
            för kabeldistribution till hushållen av program från de europeiska
            TV-satelliterna. Huruvida det verkligen kan anses moti- verat
            att med enorma investeringar i kabel försöka framtvinga ett behov
            hos människor att titta på otextade utländska program tycks ingen
            ha frågat sig. Inte heller har någon bedömning gjorts av hur det
            skulle påverka principen om mediernas tillgänglighet för alla,
            som ingår i public service-tanken, om man bygger ut kabelnät för
            TV-program. Sverige är inte platt och tättbebyggt som Holland.
            Hos oss kan kabel-TV aldrig bli ens tillnärmelsevis heltäckan-
            de. Den passar inte. Regeringen föreslår inom industridepartementet
            i årets budgetproposition ett nytt anslag på 348 miljoner — motsvarande
            en fjärdedel av alla samman- lagda anslag till kulturverksamheten
            — som bidrag till Tele-X. Inga media- politiska eller kulturpolitiska
            överväganden görs därvid. Syftet anges inte med utvecklingen av
            detta satellitprojekt, vilket måste förvåna mot bak-
          </p>
          <pb facs="riksdagen-motions-pdf/data/198283/mot_198283__1092/mot_198283__1092-003.pdf"/>
          <fw xml:id="i-ChfVp9ubZwq1gi2yezL61V">
            Mot. 1982/83: 1092 23
          </fw>
          <p xml:id="i-WVoEhGam6KD6vHXjTdgEEE">
            grund av den ingående debatt som har förts om Nordsat. För en
            vidare behandling av Nordsat föreslås samtidigt ett anslag i kulturbudgeten.
            Kulturministern förefaller redan ta för givet en utveckling som
            öppnar Sverige för utländska satellitsända TV-program, trots att
            inga politiska beslut därom fattats. Han skriver i översikten:
            ”Stödet till lokala kulturaktiviteter blir knappas mindre angeläget
            när det blir möjligt att ta emot ett internatio- nellt massmediautbud.”
            Han säger att fria konstnärsgrupper och udda förfat- tare behövs
            som motvikt till TV-skärmens utbud och att kulturverksamhet och
            folkbildningsarbete blir allt viktigare för att motverka massmediernas
            passivisering. Reaktionära vindar och kulturkommersialismens exploatering
            av männi- skor måste självfallet mötas med en satsning på människors
            egna aktiviteter och på en levande och demokratisk kultur. Det
            kan inte nog starkt understry- kas. Men det innebär inte att kulturlivet
            får betraktas som något slags komplement eller motgift till ett
            alltmer massivt kommersiellt massmediaut- bud. Det kan heller
            inte vara riktigt att konstruera en motsägelse mellan levande
            kultur och radio/TV. Det är ju missbruket av medierna som är okultur.
            Alla människor i Sverige har inte lika tillgång till kulturaktiviteter
            utanför stugknuten. Resonemanget blir därför lätt cyniskt. Man
            måste i stället se till att en radio och TV i allmänhetens tjänst,
            med den ojämförliga demokratiska räckvidd de har, på ett helt
            annat sätt än nu tar sitt ansvar som kulturförmedlare. Det är
            levande kultur som skall förmedlas. Programmen skall syfta till
            att i sin tur stimulera kulturell, social och politisk aktivitet.
            Vad den passiviserande inverkan av massmedierna beträffar så är
            den ett problem att angripa med media- och kulturpolitik och inte
            att skjuta över på konst- närsgrupper med krympande anslag. Två
            saker anser vpk framför allt nödvändiga i dagens läge. Sveriges
            Radio får inte ytterligare försvagas utan måste kunna bibehålla
            och successivt förstärka sin roll och ställning i allmänhetens
            tjänst inför framtiden. Och den utredning som vi sedan länge efterlyst
            och som förra året tillsattes i form av en särskild kommitté för
            att bedöma de olika konsekvenserna av den nya teknologin måste
            nu ges klara och tillräckliga tilläggsdirektiv samt en ordent-
            lig parlamentarisk förankring. Medelstilldelningen till radio/TV
            under den borgerliga regeringen åter- speglade dess kluvenhet
            genom att man föreskrev många olika mål men inte gav tillräckliga
            medel. Frånvaron av politisk prioritering har t. ex. lett till
            att kvalitet ställts mot decentralisering och att både uppbyggnaden
            av lokalra- dion och utbyggnaden av regional-TV i flera avseenden
            blivit halvmessyrer, dessutom — efter vad som framgått — med nästan
            outhärdliga arbetsförhål- landen inom lokalradion som följd. Vpk
            har i stället förordat att programkvaliteten skulle prioriteras
            och att utbyggnaden av regional-TV helt borde uppskjutas till
            dess viktiga mål som en väl fungerande lokalradio verkligen uppnåtts.
            Under de senaste åren har Sveriges Radio ålagts samma 2-procentiga
          </p>
          <pb facs="riksdagen-motions-pdf/data/198283/mot_198283__1092/mot_198283__1092-004.pdf"/>
          <fw xml:id="i-NbmcAQiwVRP55jr2xRiyru">
            Mot. 1982/83: 1092 24
          </fw>
          <p xml:id="i-6tEqnDuZzi4iB2N8BWxXJf">
            rationaliseringskrav som andra institutioner i samhället. Samtidigt
            har före- taget haft kravet på sig att genomföra de olika reformerna
            och utbyggnaden inom en ram av 2,370. Detta sätt att ge med den
            ena handen och ta med den andra har säkert utgjort en hård och
            nödvändig kostnadspress men är knap- past rätt väg om man velat
            ge radio och TV möjligheten att spara konstruktivt genom att samla
            verksamheten till de väsentligaste uppgifterna. Devalveringen
            av den svenska kronan och höjningen av mervärdeskatten drabbar
            en sådan verksamhet som Sveriges Radios extra kraftigt. Företaget
            har tillkännagett att man ser sig nödsakad att vidta kraftiga
            åtgärder i verk- samheten och i personalstrukturen som en följd
            därav, vilket brukar betyda att folk sparkas. Det finns stora
            risker för att en sådan krissituation i olika avseenden kan medföra
            en nedrustning inom verksamheten med långtgåen- de skadeverkningar
            för framtiden. Den kan också utnyttjas för en kommer- siell inriktning
            från TV:s sida på att finna nya inkomstkällor. Vpk anser därför
            att Sveriges Radio i samband med den höjda licensavgif- ten som
            föreslås bör ges ett extra anslag ur rundradiofonden som utjämnar
            effekterna. Det måste vara ett ansvar för riksdagen och regeringen
            att se till att Sveriges Radio inte går försvagat in i satellitåldern.
            Detta gäller också organisationen. Moderbolagets ställning måste
            kraftigt förstärkas och den nuvarande uppsplittringen på flera
            dotterbolag ses över. Man bör hålla i minnet att det var de stora
            folkrörelserna, bl. a. LO och TCO, som lyckades förhindra en fullständig
            uppdelning. På sikt måste den kommande mediasituationen och trycket
            utifrån mötas med en kraftig upprustning av den inhemska programproduktionen.
            Ande- len svenska program och egen produktion måste höjas och
            målet därvid klart anges genom kvotering. Det kan nämnas att kvoten
            inhemsk produktion i brittisk TV som en följd av brittiska LO:s
            insisterande sedan länge är 8696. Försvaret av svensk kultur handlar
            om att språk, synsätt och värderingar hålls levande och inte slätas
            ut genom ensidig påverkan. Det handlar också om att skildringen
            av den svenska verkligheten, bilderna av världen genom svenska
            ögon och uttrycken i vår inhemska konst inte sköljs åt sidan av
            en flod av massproducerade program från främst USA och England.
            Programkvaliteten måste höjas. Får pratfyllda magasinsprogram
            breda ut sig för att de är billigare kan de lätt komma att fungera
            som förstärkande åt den lobbyverksamhet och opinionsbusiness som
            börjat importeras till Sveri- ge. Mot sådana tendenser måste radio/TV
            kunna ställa verklighetsbilder i form av inträngande reportage,
            dokumentärfilmer och kulturprogram. Tea- terprogrammen i radio
            och TV måste kunna ge både klassiker och samhälls- debatterande
            nuteater och nivån på nöjesprogrammen måste kunna hållas hög.
            I Sveriges Televisions arkiv finns en programbank som utgör en
            mycket värdefull stomme till ett alternativt videoutbud. BI. a.
            finns där program som skulle kunna finna nya användningsformer
            i studieverksamhet och opinions- bildararbete hos såväl etablerade
            som nya folkrörelser, freds- och miljörörel-
          </p>
          <pb facs="riksdagen-motions-pdf/data/198283/mot_198283__1092/mot_198283__1092-005.pdf"/>
          <fw xml:id="i-AY7z3awgsVmeiU14D8qCAQ">
            Mot. 1982/83: 1092 25
          </fw>
          <p xml:id="i-HTXDAqxC422eDw7QcfQMVN">
            serna, kvinnorörelsen och andra. För att en sådan sekundäranvändning
            av TV-program på video skall kunna utvecklas, måste upphovsrättsfrågorna
            lösas genom avtal. Förutsättningarna för en snar sådan lösning
            får bedömas ha väsentligen förbättrats genom kulturministerns
            markering, att det var fel av den förra regeringen att ingripa
            i den fria förhandlingsrätten med lagstift- ningshot. Vpk anser
            att finansieringsformerna bör ses över med sikte på att förstärka
            programverksamheten i radio/TV och hålla den fri från kommersiell
            spekula- tion i olika riktningar. Vikten av att radio/TV ger ett
            utbud av hög halt motiverar att licensavgif- terna följer den
            allmänna kostnadsutvecklingen. Men också andra inkomst- källor
            bör undersökas. De särskilda avgifterna på kassetter och video-
            apparater som införts är i överensstämmelse med vad vpk föreslagit,
            men de bör kunna följas av skatt också på annan mediaelektronik
            för hemmabruk. Samtidigt bör möjligheten undersökas av en ökad
            skattefinansiering av Sveriges Radio gällande t. ex. radionämnden
            och sådana delar av kostnader- na som inte direkt har med programverksamheten
            att göra, t. ex. lokalkost- nader. Mot bakgrund av det allmänt
            accepterade presstödet bör en sådan delfi- nansiering över statsskatten
            kunna ses som en naturlig kulturpolitisk stödåt- gärd. På skämt
            kallas i dag lokalradion för — lokalradion, på grund av dess stora
            problem med stigande lokalhyror.
          </p>
          <p xml:id="i-VphESSWF7TGQcXx98Vb44d">
            Med hänvisning till vad ovan anförts hemställs” 1. att riksdagen
            uttalar att försöksverksamheten med kabel-TV en- dast bör ske
            i överensstämmelse med de kulturpolitiska målen, 2. att riksdagen
            uttalar att massmediekommittén bör ges en parla- mentarisk förankring
            med samtliga riksdagspartier företrädda samt att kommittén bör
            ges tilläggsdirektiv i enlighet med motionen, 3. att riksdagen
            hos regeringen hemställer om att möjligheterna ut- reds att med
            bibehållande av licensfinansiering delvis finansiera Sveriges
            Radio över statsskatten i delar som ej direkt berör pro- gramverksamheten,
            4. att riksdagen uttalar sig för att radionämndens verksamhet
            finan- sieras med skattemedel, 5. att riksdagen beslutar att medge
            Sveriges Radio ett extra anslag om 40 milj. kr. ur rundradiofonden
            i syfte att kompensera effekterna av devalveringen och momshöjningen,
            6. att riksdagen uttalar att Sveriges Radios organisation bör
            ses över för att stärka den sammanhållna organisationen samt stärka
            mo- derbolagets ställning både när det gäller att kunna företräda
            radio/ TV utåt och för att kunna genomföra kostnadsbesparande
            samord- ning inom koncernen, 7. att riksdagen uttalar att SVT
            bör inrikta sin långtidsplanering på att
          </p>
          <p xml:id="i-EkPYqQFfrDE1EL6HhV2mkX">
            " Se även motion 1982/83: 1093.
          </p>
          <pb facs="riksdagen-motions-pdf/data/198283/mot_198283__1092/mot_198283__1092-006.pdf"/>
          <fw xml:id="i-SfYT7EmR4n1K1N3ifrByhx">
            Mot. 1982/83: 1092 26
          </fw>
          <p xml:id="i-QqJGkgvwSt8buhXyYx7pD1">
            egenproduktionen skall höjas till minst 6096 av utbudet, 8. att
            riksdagen uttalar att en sekundäranvändning på video av Sveri-
            ges Radios nuvarande och kommande program är önskvärd och bör
            inriktas bl. a. på användning i kultur- och föreningslivet och
            inte i första hand räknas som en inkomstkälla förutsatt att de
            upphovsrättsliga frågorna löses genom avtal.
          </p>
          <p xml:id="i-5WQ6EmTiakaUejhkqy556m" type="date">
            Stockholm den 24 januari 1983
          </p>
          <div xml:id="i-QHrtkFAQxmbYYVvWfemdQg" type="signatureBlock">
            <list xml:id="i-HW4HjQvHrq6QVwC5WhmGqj">
              <item xml:id="i-JBkX1B5bu3pAcujzGDjtaR" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-CK5sfawR8Lb5VEfN3DMtko" who="i-UqzvPHFEErHnSFsyUmhr5K" type="signature">
                KARIN NORDLANDER (vpk)
              </item>
              <item xml:id="i-M7bBybSp1MZpVrCE7Pn33F" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-9p9nvLkGqcYDMuRgQxwZJT" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-Cg3Bo942fQXpa5yhFGuZeb" who="i-QRDnfz9zaiXo7A1SpAi1dM" type="signature">
                BERTIL MÅBRINK (vpk)
              </item>
              <item xml:id="i-8q4dzv2pQL8YarweE89zpA" who="i-RPvXiWoVbPvNZBh8bxVvbB" type="signature">
                EVA HJELMSTRÖM (vpk)
              </item>
            </list>
          </div>
        </div>
      </div>
    </body>
  </text>
</TEI>
