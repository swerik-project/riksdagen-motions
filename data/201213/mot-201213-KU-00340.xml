<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00340">
  <teiHeader>
    <fileDesc>
      <titleStmt>
        <title>Inrätta Raoul Wallenbergs dag</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrätta Raoul Wallenbergs dag</title>
          <idno type="rdwebb">H002K340</idno>
          <rs type="number">K340</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K340/text</ref>
          <ref type="dokument_url_html">http://data.riksdagen.se/dokument/H002K340</ref>
          <ref type="dokumentstatus_url_xml">http://data.riksdagen.se/dokumentstatus/H002K340</ref>
          <ref type="doc">http://data.riksdagen.se/fil/529BE8F9-F288-4FFE-ADD5-C283EDF05BD2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T9EdxR62M9uDvS4q8cdAx1" type="signed"/>
        <correspContext corresp="i-T9EdxR62M9uDvS4q8cdAx1">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-EUkYQiGEaWPQN9nP7ach4b" type="numbering">
          <date when="2012-10-08"/>
        </correspAction>
        <correspAction xml:id="i-N1Em8s9XLbqWQtbfD2fBTn" type="submission">
          <date when="2012-10-05"/>
        </correspAction>
        <correspAction xml:id="i-SQGD47f9UqbSH22z1Jx6Uo" type="transfer">
          <date when="2012-10-04"/>
        </correspAction>
        <correspAction xml:id="i-DoPtDP9VJiYeWfvz69du2e" type="assigned"/>
        <correspContext corresp="i-DoPtDP9VJiYeWfvz69du2e">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CZDhTptmHNmcUw1WRhdZu8">
            Förslag till riksdagsbeslut
          </head>
          <p xml:id="i-FvXG14PLSue9JZvevjDzrA">
            Riksdagen tillkännager för regeringen som sin mening vad som
            anförs i motionen om att inrätta den 27 augusti som Raoul Wallenbergs
            dag.
          </p>
        </div>
        <div type="motContent">
          <head xml:id="i-BnoDmyGMj29CEGC6MVrgs5" type="h1">
            Motivering
          </head>
          <p xml:id="i-Kr4Txe8fbrkmZ32a49fNS3">
            I år är det 100 år sedan Raoul Wallenberg föddes, vilket uppmärksammats
            på olika sätt kring hans födelsedag den 4 augusti. Raoul Wallenberg
            räddade under några få månader mot slutet av andra världskriget
            tiotusentals judar i Budapest, Ungern, från en säker död i nationalsocialisternas
            läger. Han gjorde detta med fara för sitt eget liv. Hans aktion
            slutade med att han kidnappades och fördes till Moskva där han
            fängslades. Till dags dato har det inte klarlagts av vare sig
            Sovjetunionen eller Ryssland vad som hände honom där.
          </p>
          <p xml:id="i-UGj5yeJsbDA7yrTtP6aoXs">
            Än i dag är Raoul Wallenberg ett stort namn utomlands, inte minst
            i USA men han är märkvärdigt okänd i sitt hemland. Runt om i världen
            uppmärksammas hans insatser på många olika sätt. Vägar och torg
            uppkallas efter honom, han tillerkänns hedersmedborgarskap och
            skolor undervisar om hans insatser.
          </p>
          <p xml:id="i-7RwK6NiFUjuV5BLxDAGpjd">
            Dessvärre får man ibland uppfattningen att detta inte gäller
            i Wallenbergs eget hemland. Det är som om vi fortfarande skäms
            över den handlingsförlamning och undfallenhet mot Sovjetunionen
            som kännetecknade den svenska regeringens hantering av fallet
            de första åren efter hans försvinnande.
          </p>
          <p xml:id="i-2Tn7VTCFTr5N3h9bwDhVc9">
            Det finns många sätt för oss svenskar att uppmärksamma en av
            vår tids mest hjältemodiga medborgare. Här i Sverige avsätter
            vi vissa dagar för att uppmärksamma barnen, kvinnorna, miljön,
            FN etc. Detta är bra. Men vi anser att det vore på sin plats att
            också avsätta en dag för att hedra Raoul Wallenberg. En dag då
            vi aktualiserar kampen mot totalitära ideologier och rasism och
            för fred och människovärde. Det vore ett naturligt sätt att visa
            en senkommen uppskattning av en av de största svenska hjältarna
            under 1900-talet.
          </p>
          <p xml:id="i-Mr9hqG3Vpi96wPvNdB4NBc">
            Motioner om att inrätta en sådan minnesdag har väckts vid flera
            tillfällen i Sveriges riksdag, men de har samtliga avslagits.
            Nu lägger vi fram förslaget än en gång, eftersom vi är allvarligt
            oroade över att uppmärksamheten kring Raoul Wallenberg snart blir
            förbytt i ny tystnad. 100-årsminnet har visserligen gett välförtjänt
            genomslag, men vad händer sedan?
          </p>
          <p xml:id="i-RewoPYquThshWKwU7Zh7HZ">
            Forskning visar dessvärre att Raoul Wallenbergs under lång tid
            tillåtits falla i glömska i Sverige. På uppdrag av Raoul Wallenberg
            2012 har Jakob Nyström genomfört en undersökning av hur svenska
            läroböcker för högstadie- och gymnasieelever beskriver Raoul Wallenberg.
            Endast åtta av gymnasisternas 23 undersökta läroböcker nämner
            Raoul Wallenbergs namn. Endast två av dem skriver mer än några
            få meningar. Endast en av läroböckerna ger en utförligare beskrivning.
            Av högstadieelevernas nio undersökta läroböcker är det endast
            en (1) som nämner hans namn!
          </p>
          <p xml:id="i-MhKa5zPBQAtoHP9oiw5VhT">
            Det är genant att Raoul Wallenbergs hjälteinsats inte uppmärksammas
            mer. Ingen svensk är så internationellt uppmärksammad som Raoul
            Wallenberg. Han är en av endast sju personer som har blivit utsedd
            till hedersmedborgare i USA. Han var den andre efter Winston Churchill
            när han 1981 blev amerikansk hedersmedborgare. År 1985 blev han
            hedersmedborgare i Kanada och året därefter, 1986, i Israel.
          </p>
          <p xml:id="i-RsVY994eVbXBvcWtRnC4mV">
            Strax före 100-årsdagen tilldelades Raoul Wallenberg den amerikanska
            kongressens guldmedalj, den högsta utmärkelse kongressen kan ge.
            Motiveringen var att han tilldelades medaljen för sina insatser
            och heroiska handlingar under Förintelsen. President Barack Obama
            hyllade samtidigt Raoul Wallenberg.
          </p>
          <p xml:id="i-KFZvsrbVRRCYcsgrZ4kXQp">
            I Europaparlamentet i Strasbourg ska nu ett särskilt rum uppkallas
            efter Raoul Wallenberg.
          </p>
          <p xml:id="i-8v1rBoNNJu92mJDhSLzMjH">
            Mot denna bakgrund är det vårt konkreta förslag att den 27 augusti,
            då Raoul har namnsdag, inrättas som Raoul Wallenbergs dag. Fördelen
            är att skolorna då har börjat i Sverige, vilket ger möjlighet
            att använda dagen i undervisningen. Inte minst viktigt är att
            Raoul Wallenberg genom sin extraordinära insats får bli en förebild
            som visar vägen för våra ungdomar. Själv såg han sig inte som
            en hjälte, utan för honom var det självklart att göra det kan
            kunde. Men han hade kurage att agera, och detta kurage inspirerar.
            Vi tror att ny uppmärksamhet kring Raoul Wallenberg och hans insats
            skulle uppmuntra fler unga män och kvinnor att göra stora medmänskliga
            insatser framöver.
          </p>
          <p xml:id="i-JdbJkKzpNBgzffesSfE7ji">
            I arbetet emot antisemitism, främlingsfientlighet och förföljelser
            av olika minoriteter menar vi att det vore värdefullt med en dag
            att uppmärksamma Raoul Wallenberg. Dessutom ger det oss möjlighet
            att hedra Raoul Wallenberg, och även om det blir en något försenad
            upprättelse och den sker efter 100-årsdagen vore det hedervärt
            av Sveriges riksdag att fatta detta beslut.
          </p>
        </div>
        <div type="motSignatures">
          <list>
            <item xml:id="i-Bsj6nYmuvDxD8RKQfxKDkv">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
