<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-03211">
  <teiHeader>
    <fileDesc>
      <titleStmt>
        <title>Torvbrytning</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3211 av Per Åsling (C)</title>
          <idno type="rdwebb">H9023211</idno>
          <rs type="number">3211</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9023211/text</ref>
          <ref type="dokument_url_html">http://data.riksdagen.se/dokument/H9023211</ref>
          <ref type="dokumentstatus_url_xml">http://data.riksdagen.se/dokumentstatus/H9023211</ref>
          <ref type="docx">http://data.riksdagen.se/fil/5BF95281-B474-4BA2-ADA8-7E2E9DF881DE</ref>
          <ref type="pdf">http://data.riksdagen.se/fil/59731693-501D-4D9F-B127-8BEA03AC70CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-68WkkJ4t8A2Da5EY3Qi8Rj" type="signed"/>
        <correspContext corresp="i-68WkkJ4t8A2Da5EY3Qi8Rj">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-AXRR5YKLpAwMRmDamJkGLP" type="submitted">
          <date when="2021-10-04"/>
          <time when="15:21:03"/>
        </correspAction>
        <correspAction xml:id="i-4tXhVhb5q3HJiRXVu6BWVi" type="reviewed">
          <date when="2021-10-04"/>
          <time when="17:43:47"/>
        </correspAction>
        <correspAction xml:id="i-V3DGJvUXejNBsG4HDvQNk3" type="referred">
          <date when="2021-10-14"/>
        </correspAction>
        <correspAction xml:id="i-3MdBp5hfTzB6p71tyJHbNq" type="assigned">
          <date when="2022-10-14"/>
          <time when="10:17:51"/>
        </correspAction>
        <correspContext corresp="i-3MdBp5hfTzB6p71tyJHbNq">
          <ref type="assignedTo">Näringsutskottet</ref>
        </correspContext>
        <correspAction xml:id="i-GECAV8uQprHVyuKz9FxREL" type="behandlas_i"/>
        <correspContext corresp="i-GECAV8uQprHVyuKz9FxREL">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JgocLKiSciuE5sncGShff5" type="motHeader">
        <div xml:id="i-Nsrrq3CeKuY9SMf1e637bS" type="motTitle">
          Motion till riksdagen 2021/22:3211 av Per Åsling (C) Torvbrytning
        </div>
      </div>
      <div xml:id="i-E4hFDax36PFZk7LXDb6C5m" type="motBody">
        <div xml:id="i-NroZ9AR4JWK9yP1BAE92zh" type="motProposal" subtype="förslag">
          <head xml:id="i-9FC2xxd5wDWJ3ECsKM7nUN">
            Förslag till riksdagsbeslut
          </head>
          <list xml:id="i-CqV1DzJPVKwyFSNV91S91f">
            <item xml:id="i-3ex28LGvVbrx8rzct7gB67" sortKey="Yrkande 1">
              Riksdagen ställer sig bakom det som anförs i motionen om att
              se över möjligheterna att kunna använda torv som redan är bruten
              för energiändamål samt att på ett hållbart och miljömässigt sätt
              avsluta och återställa täkter och tillkännager detta för regeringen.
            </item>
          </list>
        </div>
        <div xml:id="i-Rd3sfVvfxajWi2Xb6kcxLf" type="motContent">
          <head xml:id="i-YNBnPBnybjtUjps1mdxcpx" type="h1">
            Använd redan bruten torv och avsluta täkter
          </head>
          <p xml:id="i-7TyfhEhTWt1sajStk3LZwc">
            Övergångsregler behöver justeras för att producenter och kunder
            ska kunna använda torv som redan är ihopsamlad och lagrad för
            energiändamål samt kunna avsluta redan iordningställda täkter
            på ett hållbart, ekonomiskt och miljömässigt sätt.
          </p>
          <p xml:id="i-VNiunvN4YopTJ4ahiktSgB">
            I Sverige skördas torv dels för odling och jordförbättring, och
            kallas då odlingstorv, dels som bränsle under namnet energitorv.
          </p>
          <p xml:id="i-7oZjDzj1CCRDGBeKp5244J">
            Årsproduktionen av energitorv uppgick 2014 till 2,2 miljoner
            kubikmeter, vilket motsvarar ett totalt energiinnehåll av cirka
            2,2 miljoner megawattimmar. Produktionen av energitorv minskade
            under 2019 till cirka 1,3 miljoner kubikmeter. I takt med att
            uttaget av energitorv minskat har däremot produktionen av så kallad
            odlingstorv ökat.
          </p>
          <p xml:id="i-MkZYUQ2V2X2p412gP6RSUk">
            Antalet torvtäkter minskar långsamt och är i dag färre än 80,
            jämfört med 210 under år 2000. Av energitorven utgör två tredjedelar
            frästorv och resterande mängd stycketorv.
          </p>
          <p xml:id="i-TyfpXaGGKcWdZdDCfaqeGy">
            Den minskade produktionen av energitorv under 2019 är i linje
            med en tydligt nedåt­gående trend under de senaste decennierna,
            enligt ny statistik från SGU. Produktionen av energitorv i Sverige
            var som högst under 1980- och 1990-talen. Under rekordåret 1994
            gjordes ett uttag av drygt 3,7 miljoner kubikmeter torv för energiändamål.
            Produktionen under 2019 utgjorde därmed endast en tredjedel av
            1990-talets nivåer.
          </p>
          <p xml:id="i-Pv4kSBp9Dg5WKyh7BBHGob">
            De största torvproducenterna var 2011 Finland med 6,5 miljoner
            ton skördad torv, Irland, (3,3) Tyskland (2,9), Belarus (2,7)
            respektive Sverige med 2,6 miljoner ton skördad torv. Andra betydande
            torvländer är Ryssland och Kanada.
          </p>
          <p xml:id="i-BYTw3isyzZ6UPD55EtiYA4">
            Vid torvtäkt berörs ofta stora marker. Ovarsam torvtäkt medför
            påfrestningar på miljön. Därför omgärdas täktverksamheten av noggranna
            regler i bland annat miljö­balken och torvlagen.
          </p>
          <p xml:id="i-UfEucn6YCw1avsiFj8cSV9">
            Produktionen av bränntorv hade en topp under andra världskriget.
            Vid 1960-talets början upphörde produktionen helt, men återupptogs
            under 1970-talet eftersom oljan blev dyrare.
          </p>
          <p xml:id="i-XKUNFqKuhvaMM421g8aF6B">
            Under 1970-talet sattes ett energipolitiskt mål att 10 TWh skulle
            utvinnas ur bränntorv. Det innebar att cirka 30 000 hektar torvmark
            skulle vara under samtidig produktion, och att den årliga produktionen
            skulle vara cirka 5 miljoner kubikmeter. Under 2000-talets första
            decennium har den verkliga årsproduktionen varit cirka 3 miljoner
            kubikmeter. Torvutvinning bidrar med mindre än 1 procent av Sveriges
            energiförsörjning. Torv kan räknas till de fossila bränslena men
            anses ibland kunna klassificeras som ett långsamt förnybart bränsle.
            Det växer till biomassa även vid brytning.
          </p>
          <p xml:id="i-2sV9hAZBDLd7L8kZbFXuua">
            För cirka 10 år sedan valde kunder som tidigare köpt och eldat
            torv i sina värme­anläggningar att ställa om till andra mer gynnsamt
            beskattade bränslen, som kol och sopor. Därigenom är det numera
            en förlustaffär att ta vara på redan bruten torv, vilket innebär
            att enskilda aktörer hamnat i kläm.
          </p>
          <p xml:id="i-5dopcrnbvddxevhmjg1Ybe">
            Som exempel kan nämnas Härjeåns AB, som ägs till betydande del
            av Härjedalens kommun. Bolaget fattade i början av 2016 beslut
            om att investera i ett klimatsmart värmekraftverk i Sveg i Härjedalen.
            Tanken var att på hemmaplan ta tillvara den över­blivna torv som
            finns kvar på redan dikade och iordningställda torvtäkter, för
            att sedan växla över mot biobränslen när dessa fanns tillgängliga
            till konkurrenskraftiga priser och volymer. Energin från den brutna
            torven skulle dels omvandlas till el, dels utveckla och driva
            produktionsanläggningen av biobränslen samt även förse Svegs samhälle
            med fjärrvärme.
          </p>
          <p xml:id="i-J6FbgHNwpxoF4XGPbdzkJo">
            Via politiska beslut och myndigheters omklassning av torv som
            ett fossilt bränsle förändrades villkoren efter att investeringen
            gjorts. Priserna på utsläppsrätter i utsläpps­handelssystemet
            har stigit kraftigt sedan införandet. Statliga myndigheters korta
            fram­förhållning och stela regelverk har resulterat i ett ekonomiskt
            pressat läge som drabbar en glesbygdskommun och indirekt dess
            invånares försörjning av el och värme.
          </p>
          <head xml:id="i-9SzFTRkVRekoEc859sfHKW" type="h1">
            Torv kan delas in i tre klasser
          </head>
          <list xml:id="i-KBfqpakKAqQCic7z14yXHQ" style="ol">
            <item xml:id="i-Cbjgw8nzyX8QAENqzhJwNE">
              Orörda myrar. Dessa myrar kan förbli orörda antingen genom att
              inte ge koncession eller genom hög utsläppsrättsklassning.
            </item>
            <item xml:id="i-S8dnUbGh4XqwvzU4mhZXMQ">
              Iordningställda täkter. Här har myndigheter redan gett tillstånd
              att utvinna torv, ofta i 25-åriga koncessioner. Att syssla med
              torvbrytning är speciellt. I torvnäringen görs förberedelser där
              det kan ta ett kvarts sekel innan mycket av skörden är ”inne i
              ladan”. Exploatörer har lagt ner enorma pengar i infrastruktur
              och sedimentdammar med 25 års horisont. När myndigheter under
              tiden drastiskt ändrar förutsättningar så rycker man undan mattan
              för verksamheten. En lindrigare klassning/lagstiftning borde införas
              för torvtäkter där torvbrytning redan påbörjats och pågår.
            </item>
            <item xml:id="i-JczXJipstS3MrZus88goJw">
              Redan ihopsamlad och bruten torv. Idag ligger en hel del ihopsamlad
              färdigbehandlad torr torv i så kallade stackar. Dessa stackar
              ligger orörda för att utsläppsrättskostnaden gör att det är olönsamt
              att transportera torven till förbränning.
            </item>
          </list>
          <p xml:id="i-SiEu6e9yr4U5jEEUudZv72">
            Stora volymer ihopsamlad torr torv ligger alltså lagrade och
            bryts ner naturligt, vilket genererar utsläpp av växthusgaser.
          </p>
          <p xml:id="i-VrvhFXRyyASrpqpX6kf7Lr">
            Även återställning av marken blir kostsamt eftersom det finns
            stora mängder bruten torv som antingen behöver läggas tillbaka
            där den bröts eller måste lagras på annan plats då den är för
            dyr att förbränna.
          </p>
          <p xml:id="i-2YBtHcGarxMYkRBHncAgiZ">
            I dag innebär utsläppshandelssystemet att det är olönsamt att
            tillvarata den färdigbehandlade torra torv som finns upplagd i
            högar/stackar på befintliga torvtäkter.
          </p>
          <p xml:id="i-W5aTLWniqQyfpWijfJs2Z5">
            Efterbehandling blir problematisk eftersom det inte finns tillräcklig
            avsättning för torvlagren. Lagren av torv ligger öppna och bryts
            ner naturligt, vilket genererar utsläpp. Då efterbehandling inte
            heller påbörjas fortsätter även den dikade marken att generera
            utsläpp.
          </p>
          <p xml:id="i-JZTWPfLgiDYKjdWg2mAdcv">
            Ofullständigt dikade torvmarker är ett stort problem ur klimatsynpunkt
            då de ofta läcker stora mängder växthusgaser. Centerpartiet har
            medverkat till att pengar avsatts i budgeten för återvätning.
          </p>
          <p xml:id="i-PPR1Fx5D8S1NjqkVFU2sQZ">
            Torv är ett bränsle med mellanlång omsättningstid och har intressanta
            egenskaper vid samförbränning i kraftvärmen. Exempelvis behöver
            inte svavel tillsättas, vilket ofta kommer från gruvbrytning i
            Polen.
          </p>
          <p xml:id="i-WPqiTzE7yBpA85g393amwF">
            Här behövs en balans mellan att låta pågående projekt få avslutas
            och att avbryta dessa omedelbart. Det är alltså inte tal om nya
            torvtäkter utan en fråga om att avsluta pågående torvtäkter på
            ett kontrollerat och ordnat sätt, vilket också skapar förut­sägbarhet
            för branschen.
          </p>
          <p xml:id="i-HaPKFotVKh5Eq6W3VvMWhb">
            Förutsättningar för torvbrytning har drastiskt förändrats, på
            grund av nya insikter, förändrade politiska prioriteringar och
            därmed förändrad lagstiftning. Myndigheters agerande och tillämpningar
            har också förändrats. Det här leder till att aktörer som sysslar
            med torvbrytning, såväl kommunala bolag som andra företag, inom
            den industriella torvbrytningen har drabbats hårt då kalkylerna
            drastiskt förändrats och kraven på återställande av mark ökar.
          </p>
          <p xml:id="i-87qjz8VxhatV5gqJvbCjQP">
            Det är önskvärt att regelverken justeras så att i första hand
            redan ihopsamlad, bruten torv kan nyttjas, och i andra hand att
            redan iordningställda torvtäkter med sediment­dammar, vägar och
            diken kan brukas och avvecklas på ett långsiktigt hållbart sätt.
          </p>
        </div>
        <div xml:id="i-H2NDwr77YanFLKEi1kiy1z" type="motSignatures">
          <list xml:id="i-PuBSXkqnyC8Kdhcj96NTjw">
            <item xml:id="i-3qwgPvfwrTdgHMznjx5VeN">
              Per Åsling (C)
            </item>
          </list>
        </div>
      </div>
    </body>
  </text>
</TEI>
