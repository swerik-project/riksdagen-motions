<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04441">
  <teiHeader>
    <fileDesc>
      <titleStmt>
        <title>med anledning av prop. 2021/22:134 Skärpta och förbättrade regler om arbetskraftsinvandring</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4441 av Maria Malmer Stenergard m.fl. (M)</title>
          <idno type="rdwebb">H9024441</idno>
          <rs type="number">4441</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024441/text</ref>
          <ref type="dokument_url_html">http://data.riksdagen.se/dokument/H9024441</ref>
          <ref type="dokumentstatus_url_xml">http://data.riksdagen.se/dokumentstatus/H9024441</ref>
          <ref type="docx">http://data.riksdagen.se/fil/1E9C4BC9-25B8-4DD4-A92C-0A055B083CCD</ref>
          <ref type="pdf">http://data.riksdagen.se/fil/5BF28A1F-4362-4E95-A296-999B16774E25</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-LrLwEoxwhRV98h8FjmFyUg"/>
        <correspContext corresp="i-LrLwEoxwhRV98h8FjmFyUg">
          <ref>Proposition 2021/22:134</ref>
        </correspContext>
        <correspAction xml:id="i-V6kgV7JZGu97cEWmzTX46k" type="signed"/>
        <correspContext corresp="i-V6kgV7JZGu97cEWmzTX46k">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction type="submitted" xml:id="i-LfcqP4f83XvNnz13znXVTt">
          <date when="2022-03-11"/>
          <time when="15:39:10"/>
        </correspAction>
        <correspAction type="reviewed" xml:id="i-RPt62Yr7Vw6Yx3E4ZFFfFY">
          <date when="2022-03-15"/>
          <time when="19:02:58"/>
        </correspAction>
        <correspAction type="dismissed" xml:id="i-7Qcem7qQjcfXKJtPfDebfH">
          <date when="2022-03-16"/>
        </correspAction>
        <correspAction type="referred" xml:id="i-GJagL1qsXroZNy2Enkqp8w">
          <date when="2022-03-17"/>
        </correspAction>
        <correspAction type="assigned" xml:id="i-JbzLnkJLXdiT4Y7JYNAGoe">
          <date when="2022-10-12"/>
          <time when="11:31:26"/>
        </correspAction>
        <correspContext corresp="i-JbzLnkJLXdiT4Y7JYNAGoe">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-Dx8NaVQxEB4duVS9XCaNfD"/>
        <correspContext corresp="i-Dx8NaVQxEB4duVS9XCaNfD">
          <ref type="uppgift">2021/22:SfU19</ref>
          <ref type="ref_dok_id">H901SfU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU19</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ATfMYGhT7SSjiwNT3u1k8Y"/>
        <correspContext corresp="i-ATfMYGhT7SSjiwNT3u1k8Y">
          <ref type="uppgift">2021/22:SfU22</ref>
          <ref type="ref_dok_id">H901SfU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU22</ref>
          <ref type="ref_dok_titel">Skärpta och förbättrade regler om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4441 av Maria Malmer Stenergard m.fl. (M) med anledning av prop. 2021/22:134 Skärpta och förbättrade regler om arbetskraftsinvandring</div>
      </div>
      <div type="motBody">
        <div type="motProposal" subtype="förslag">
          <head xml:id="i-RwTawqRGmwJcrBi5w8fPof">
            Förslag till riksdagsbeslut
          </head>
          <list style="ol">
            <item xml:id="i-6F3a3r3j33xdC3TDo1N9nt">
              Riksdagen ställer sig bakom det som anförs i motionen om att
              regeringen snarast bör bereda frågan om ett krav på att den person
              som beviljas uppehållstillstånd för att söka arbete i Sverige
              måste söka ett högkvalificerat arbete och tillkännager detta för
              regeringen.
            </item>
            <item xml:id="i-UwGsMBfF3VjFooijrtfB4r">
              Riksdagen ställer sig bakom det som anförs i motionen om att
              regeringen inom två år efter att den nya lagstiftningen trätt
              i kraft bör utvärdera om och i så fall på vilket sätt införandet
              av en möjlighet att beviljas uppehållstillstånd för att söka arbete
              i Sverige missbrukas, och detta tillkännager riksdagen för regeringen.
            </item>
            <item xml:id="i-HYjS2pcxjVXDs9ehP4VrYt">
              Riksdagen ställer sig bakom det som anförs i motionen om att
              regeringen inom två år efter att den nya lagstiftningen trätt
              i kraft bör utvärdera om införandet av en möjlighet att beviljas
              uppehållstillstånd för att starta näringsverksamhet i Sverige
              leder till att fler söker sig till Sverige för att starta företag,
              och detta tillkännager riksdagen för regeringen.
            </item>
            <item xml:id="i-DuidhzgM4TsCc9X54JKv2B">
              Riksdagen ställer sig bakom det som anförs i motionen om att
              regeringen bör tillsätta en utredning som tar ett helhetsgrepp
              om frågan hur väl reglerna kring uppehållstillstånd för att bedriva
              näringsverksamhet i Sverige bidrar till att göra Sverige attraktivt
              för entreprenörer och näringsidkare och tillkännager detta för
              regeringen.
            </item>
            <item xml:id="i-7GJ7cD4r2CRTAmMB78f82C">
              Riksdagen ställer sig bakom det som anförs i motionen om att
              regeringen genom styrning av Migrationsverket bör säkerställa
              att stickprovskontroller genomförs för att i förlängningsärenden
              eftersöka avvikelser under tidigare tillståndsperiod och tillkännager
              detta för regeringen.
            </item>
            <item xml:id="i-Da4zMChnRcb5U5FbF2Y3vT">
              Riksdagen ställer sig bakom det som anförs i motionen om att
              se över möjligheten att bevilja högkvalificerade arbetskraftsinvandrare
              permanent uppehållstillstånd tidigare än vad som är fallet i dag
              och tillkännager detta för regeringen.
            </item>
            <item xml:id="i-YWCNUKeay2MVFZrT3McTzV">
              Riksdagen ställer sig bakom det som anförs i motionen om att
              avskaffa möjligheten till spårbyte från asylinvandring till arbetskraftsinvandring
              och tillkännager detta för regeringen.
            </item>
            <item xml:id="i-L1csQiFmaokjyB1kDktTtM">
              Riksdagen ställer sig bakom det som anförs i motionen om att
              se över möjligheten att kunna återkalla ett tidsbegränsat uppehållstillstånd
              för forskning eller studier på forskarnivå för de som önskar ansöka
              om permanent uppehållstillstånd, och detta tillkännager riksdagen
              för regeringen.
            </item>
            <item xml:id="i-XE4HkxqYTAYj5zZFhBx4BQ">
              Riksdagen ställer sig bakom det som anförs i motionen om att
              regeringen bör se över möjligheten att utvidga förslaget om resa
              under handläggningstiden för exempelvis personer som ansöker om
              förlängning av uppehållstillstånd för forskning eller studier
              på forskarnivå, och detta tillkännager riksdagen för regeringen.
            </item>
            <item xml:id="i-ap34UVRqinQKHghDyeMuF">
              Riksdagen ställer sig bakom det som anförs i motionen om att
              regeringen genom sin styrning av Migrationsverket ska säkerställa
              att myndigheten använder möjligheten att förelägga en arbetsgivare
              att lämna vissa uppgifter, och detta tillkännager riksdagen för
              regeringen.
            </item>
            <item xml:id="i-2jpoZJSMfucEPLD7PSAAgV">
              Riksdagen ställer sig bakom det som anförs i motionen om att
              strama upp försörjningskravet vid anhöriginvandring och tillkännager
              detta för regeringen.
            </item>
            <item xml:id="i-L1MM2PJpjLgXwYaPTCncpV">
              Riksdagen ställer sig bakom det som anförs i motionen om att
              skärpa straffen för brottet organiserande av människosmuggling
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7bGPLksiLDUnJLFex3WRaJ">
            Bakgrund
          </head>
          <p xml:id="i-UPD9qUfkiGTmRuNPsCb9CU">
            Den stora reform av reglerna för arbetskraftsinvandring som genomfördes
            2008 var viktig. Den bärande principen bakom reformen var att
            företagen ska avgöra sina kompetensbehov, inte myndigheter eller
            fackföreningar. Den principen gör sig fort­farande gällande.
          </p>
          <p xml:id="i-5dXunryPw1RvMFfBWnM5v9">
            Men viktiga reformer måste vårdas och anpassas i takt med att
            samhället och arbets­marknaden utvecklas. Det nuvarande systemet
            för arbetskraftsinvandring har flera brist­er och det står klart
            att regelverket missbrukas. Det kan t.ex. handla om bedrägerier
            och bidragsbrott, arbetskraft som utnyttjas och handel med arbetstillstånd.
            Det förekommer också att arbetskraftsinvandrare som byter spår
            till asyl använder ett skenerbjudande som grund för sitt arbetstillstånd,
            vilket möjliggör för personen att resa till Sverige. Det är därför
            viktigt att svenska myndigheter har tillräckliga verktyg för att
            upptäcka, utreda och stoppa fusk och kriminalitet.
          </p>
          <p xml:id="i-SeQJZMTCA7AaDfXdEdeLpK">
            Samtidigt har utländska arbetstagare de senaste åren tvingats
            lämna Sverige på grund av s.k. kompetensutvisningar, dvs. ofta
            rent bagatellartade fel som kan ligga långt tillbaka i tiden.
            Det är en orimlig ordning som försämrat Sveriges konkurrenskraft.
            Tyvärr pekar mycket på att skadorna av kompetensutvisningarna
            är större än vad som tidigare rapporterats. Bilden av Sverige
            som ett land med ett omodernt och överdrivet byråkratiskt regelverk
            kommer att ta tid att reparera.
          </p>
          <p xml:id="i-PHRcFQ9ME8kSnWvsWbaT9V">
            Moderaterna har under flera års tid efterfrågat en uppstramning
            av regelverket men också regeländringar som sätter stopp för kompetensutvisningar
            samt åtgärder för att locka mer högkvalificerad arbetskraft till
            Sverige. Moderaterna har också bidragit till att ge utredningsdirektiven
            till Utredningen om arbetskraftsinvandring en annan utform­ning.
            Utan det arbetet hade propositionen om skärpta och förbättrade
            regler för arbets­kraftsinvandring inte haft så tydliga förslag
            kring kompetensutvisningar eller förslag om att anställningsavtal
            ska bifogas en ansökan om arbetstillstånd. Trots det kan konstateras
            att mycket mer hade kunnat åstadkommas om inte regeringen, genom
            att ingå januari­överenskommelsen, hade låst sig vid att värna
            dagens regler för arbetskraftsinvandring.
          </p>
          <p xml:id="i-HkvM7DoeTFyTswh9FUmC6w">
            Till följd av påpekande från remissinstanser berörs behovet av
            att minska sekretess myndigheter emellan på flera ställen i propositionen.
            Moderaterna har under lång tid och i olika sammanhang arbetat
            för, och fortsätter arbeta för, att regeringen ska presen­tera
            konkreta och verkningsfulla förslag på området. Utöver att på
            nytt betona behovet av sådana förslag lyfter Moderaterna inte
            sekretessfrågor i denna följdmotion.
          </p>
          <head type="h2" xml:id="i-n6uBY1MmVuwgKJsroVH2J">
            Uppehållstillstånd för att söka arbete eller undersöka förutsättningarna
            för att starta näringsverksamhet
          </head>
          <p xml:id="i-YL81HM6zxr6zdD8Xyv18Nm">
            Moderaterna är i grunden positivt inställda till regeringens
            förslag om uppehållstillstånd för att söka arbete eller undersöka
            förutsättningarna för att starta näringsverksamhet. Moderaternas
            linje är att det ligger i Sveriges intresse att underlätta inresan
            för hög­kvalificerad arbetskraft som vill etablera sig i Sverige
            och att det behövs regler härför.
          </p>
          <p xml:id="i-HSvAGDVAViSMCXHKCpGwQk">
            Syftet med det nya föreslagna uppehållstillståndet är att attrahera
            högkvalificerade personer som kan etablera sig på den svenska
            arbetsmarknaden som anställda eller före­tagare, se proposition
            2021/22:134 s. 32. Moderaterna menar att i syfte att högkvalifice­rade
            personer ska etablera sig som anställda innefattas att det ska
            handla om högkvali­ficerade anställningar. Även om det vanligtvis
            torde röra sig om personer som är efter­traktade på arbetsmarknaden
            kan det inte uteslutas att kompetensen hos de som beviljas tillstånd
            på den aktuella grunden kommer att variera, detta eftersom utbildningsnivå
            är ett kriterium som förvisso är lätt att tillämpa men inte nödvändigtvis
            säger något om personens förutsättningar att komma i fråga för
            en högkvalificerad anställning i Sverige. Även med en remittering
            av utbildningsbevis till UHR för bedömning av utbildnings­nivå
            och äkthet finns en risk att uppehållstillstånd för att söka arbete
            eller undersöka förutsättningarna för att starta näringsverksamhet
            i Sverige kan komma att beviljas baserat på falska handlingar
            eller en äkta handling utfärdad på falska premisser.
          </p>
          <p xml:id="i-soQgZkqWoydrwmj5wsn4Z">
            Moderaterna anser att det är viktigt att reglerna inte öppnar
            upp för missbruk. Risken att högkvalificerade arbetstagare är
            beredda att ta ett arbete inom ett lågkvalificerat yrke för att
            kunna stanna i landet lyfts också av remissinstanser. Detta är
            en risk som reger­ingen enligt Moderaterna alltför lättvindigt
            avfärdar med hänvisning till att de som kan komma i fråga för
            det nya uppehållstillståndet är högkvalificerade personer och
            att det mest sannolika därmed bör vara att de kommer att välja
            att söka sig till en anställning eller etablera en verksamhet
            som ligger i linje med den utbildning de har, se proposition 2021/22:134
            s. 41. Dessutom är det, som Migrationsverket påpekar, i många
            länder lätt att förfalska universitetsintyg alternativt köpa sig
            ett äkta intyg utan att faktiskt ha genomgått utbildningen i fråga.
          </p>
          <p xml:id="i-JRaQCDgHzB3BUWM3UguYou">
            Vidare pekar regeringen på att det i dag inte finns något krav
            på att en utlänning ska söka en viss typ av arbete för att beviljas
            ett tidsbegränsat uppehållstillstånd för arbete. Syftet bakom
            den nu föreslagna bestämmelsen gör dock att det finns skäl att
            här över­väga ett annat synsätt. Det bör tydliggöras att avsikten
            är att de arbeten utlänningen ska söka med stöd av detta uppehållstillstånd
            ska vara högkvalificerade. En möjlig lösning är att den som har
            uppehållstillstånd för att kunna söka arbete i Sverige kan dra
            nytta av möjligheten att ansöka om uppehållstillstånd för arbete
            inifrån landet först om ansökan avser ett kvalificerat arbete.
            I och med att Moderaterna förespråkar att möjligheten till spårbyte
            i 5 kap. 15 a § utlänningslagen tas bort skulle det för den som
            inte hittar ett högkvalificerat arbete inte vara möjligt att den
            vägen kunna stanna i Sverige för ett arbete som inte svarar mot
            utlänningens utbildningsnivå.
          </p>
          <p xml:id="i-2DVHMGjW1bwBUSZNi5YwXJ">
            Mot denna bakgrund anser Moderaterna att regeringen snarast bör
            bereda frågan om ett krav på att den person som beviljas uppehållstillstånd
            för att söka arbete i Sverige måste söka ett s.k. högkvalificerat
            arbete. Likaså anser Moderaterna att det inom två år efter att
            den nya lagstiftningen trätt i kraft ska utvärderas om och i så
            fall på vilket sätt införandet av en möjlighet att beviljas uppehållstillstånd
            för att söka arbete i Sverige missbrukas. Vid behov ska en sådan
            utvärdering mynna ut i förslag på förändringar.
          </p>
          <p xml:id="i-U6Bumcv7pfgSGnbMvte5L8">
            Vad gäller uppehållstillstånd för att starta näringsverksamhet
            ser Moderaterna i nuläget inte samma behov av förtydligande likt
            ovan. Oavsett inom vilket område näringsverksamheten startas bidrar
            den på ett annat sätt till Sveriges välstånd.
          </p>
          <p xml:id="i-AiKpcVWti26bureRQXK8Zm">
            En annan aspekt, som också lyfts av flera remissinstanser, är
            hur väl kravet på en viss utbildningsnivå är anpassat för att
            locka personer som vill driva näringsverksamhet till Sverige.
            Moderaterna har förståelse för regeringens ståndpunkt att handläggningen
            underlättas betydligt om det grundläggande kriteriet för de båda
            kategorierna är det­samma. Samtidigt kan strävan efter att förenkla
            handläggningen inte gå så långt att det riskerar att förta syftet
            att attrahera personer som har förutsättningar att bedriva närings­verksamhet
            till Sverige. Risken för att så blir fallet är stor. Därför bör
            regeringen inom två år efter att den nya lagstiftningen trätt
            i kraft utvärdera om införandet av en möjlig­het att beviljas
            uppehållstillstånd för att starta näringsverksamhet i Sverige
            leder till att fler entreprenörer söker sig till Sverige för att
            starta företag och om det finns behov av att ändra lagstiftningen.
            En sådan utvärdering bör ingå i en större utredning om hur väl
            reglerna kring uppehållstillstånd för att bedriva näringsverksamhet
            i Sverige bidrar till att göra Sverige attraktivt för entreprenörer
            och näringsidkare (se nedan).
          </p>
          <head type="h2" xml:id="i-UBMsejdJttmms1HtSWybYz">
            Förtydligande av regleringen av uppehållstillstånd för att bedriva
            näringsverksamhet
          </head>
          <p xml:id="i-Ra6ymBR6vy9LgEjKdzCNCK">
            Det är välkommet att reglerna för uppehållstillstånd för att
            bedriva näringsverksamhet förtydligas. Samtidigt saknas en omfattande
            analys av vilka åtgärder som behöver vidtas för att få ett regelverk
            som är attraktivt för entreprenörer att söka sig till Sverige
            för att bedriva näringsverksamhet. Förvisso finns i utredningen
            en internationell utblick, men det som framkommer där beaktas
            inte i kapitlet om näringsverksamhet. Snarare är det statistik
            och genomgång av ett antal beslut från Migrationsverket som legat
            till grund för slutsatsen att regelverket för den som vill bedriva
            näringsverksamhet i Sverige är ändamålsenligt och att det därför
            inte behöver ske några stora förändringar av regel­verket, se
            betänkandet Ett förbättrat system för arbetskraftsinvandring (SOU
            2021:5 s. 115–119). Flera remissinstanser efterfrågar också en
            bredare analys. Mot denna bak­grund anser Moderaterna att regeringen
            bör tillsätta en utredning som tar ett helhets­grepp på frågan
            hur väl reglerna kring uppehållstillstånd för att bedriva näringsverksam­het
            i Sverige bidrar till att göra Sverige attraktivt för entreprenörer
            och näringsidkare. En sådan utredning bör även innefatta en möjlighet
            att återkalla ett uppehållstillstånd för att bedriva näringsverksamhet,
            exempelvis för de fall förutsättningarna för tillståndet inte
            längre är uppfyllda.
          </p>
          <head type="h2" xml:id="i-7sx2yjKYCKZejzBePdrjbr">
            Åtgärder för att motverka kompetensutvisningar
          </head>
          <p xml:id="i-36Kid4jiXG2EJHBVJL5PEZ">
            Moderaterna välkomnar förslagen i propositionen och konstaterar
            att det är tack vare att Moderaterna tog initiativ till skärpta
            direktiv till utredningen som förslagen nu också kan läggas.
          </p>
          <head type="h2" xml:id="i-PP7ddWTJGzt61gd1z3iMiR">
            Förlängning av tillståndstiden
          </head>
          <p xml:id="i-RuHS6MFPyJCpbDJFFMRcwu">
            Utgångspunkten för Migrationsverkets prövning ska vara om anställningen
            framöver bedöms uppfylla kraven för arbetstillstånd. Om så bedöms
            vara fallet anser regeringen att Migrationsverket inte regelmässigt
            ska behöva eftersöka avvikelser under tidigare tillståndsperiod
            i alla ärenden. I propositionen tas dock upp att Migrationsverket
            bör kunna göra stickprovskontroller i ett visst antal ärenden,
            i vissa branscher eller på annat sätt som verket bedömer lämpligt,
            se s. 65. Moderaterna betonar vikten av att regeringen genom styrning
            av myndigheten säkerställer att så kommer att ske.
          </p>
          <p xml:id="i-Aug64ZzJD5ZZoNNEfc7NeF">
            Regeringen finner i propositionen att den nuvarande kvalificeringsperioden
            för per-manent uppehållstillstånd är väl avvägd och att det saknas
            skäl att ändra reglerna om att permanent uppehållstillstånd får
            beviljas en utlänning som i sammanlagt fyra år under de senaste
            sju åren har haft uppehållstillstånd för arbete. Moderaterna saknar
            här ett resonemang om hur denna tidsperiod kan förändras som ett
            led i att göra Sverige mer attraktivt för högkvalificerad arbetskraft.
            Moderaterna anser att högkvalificerade arbets­kraftsinvandrare
            ska kunna beviljas permanent uppehållstillstånd tidigare än vad
            som är fallet i dag. Det kan t.ex. röra sig om efter tre år i
            stället för efter fyra år. Regeringen bör snarast se över denna
            möjlighet.
          </p>
          <p xml:id="i-CftPMvQS3YGh74QC7yeRSy">
            För att anses som högkvalificerad arbetskraftsinvandrare i detta
            avseende bör som huvudregel ställas krav på universitets-/högskoleexamen
            samt på en lön på en viss nivå. Vid en ytterligare högre lönenivå
            behöver kravet på universitets-/högskoleexamen inte vara uppfyllt.
            Det handlar då om en särskilt eftertraktad kompetens.
          </p>
          <head type="h2" xml:id="i-8bxMSGvWh5UsurJBS6FBCy">
            Utökade möjligheter till rörlighet mellan olika tillstånd
          </head>
          <p xml:id="i-CZuycnef8i1AyaqooNgZN6">
            Moderaterna beklagar det begränsade uppdrag som utredaren haft
            när det kommer till att se över möjligheten till spårbyte med
            stöd av 5 kap. 15 a § utlänningslagen. Reger­ingen noterar i propositionen
            att Riksrevisionen beslutat att genomföra en granskning av systemet
            med spårbyte från asyl- till arbetskraftsinvandring. Riksrevisionens
            oberoende granskning ska svara på om systemet med spårbyte från
            asyl- till arbetskraftsinvandring fungerar effektivt. Granskningen
            avser dock i huvudsak Migrationsverkets rutiner och kontrollsystem,
            liksom regeringens styrning. Moderaterna anser att det redan nu
            finns goda grunder för att slopa möjligheten till spårbyte från
            asyl- till arbetskraftsinvandring. Regeringen bör därför omgående
            återkomma med ett sådant förslag.
          </p>
          <head type="h2" xml:id="i-GMv2e4dDrsJCB1du1ohYC7">
            En möjlighet att återkalla ett tillstånd för att snabbare beviljas
            ett nytt
          </head>
          <p xml:id="i-XyCaeEXt2BUUmbStrp31Sg">
            Moderaterna har blivit uppmärksammade på hur forskare och personer
            som bedriver studier på forskarnivå kan drabbas av att det inte
            finns någon möjlighet att återkalla ett tidsbegränsat uppehållstillstånd
            om de uppfyller kriterierna för permanent uppehålls­tillstånd
            och önskar ansöka därom. Med beaktande av värdet för Sverige i
            att kunna behålla högkvalificerade personer i landet bör regeringen
            se över möjligheten att åter­kalla ett tidsbegränsat uppehållstillstånd
            för forskning eller studier på forskarnivå för de som önskar ansöka
            om permanent uppehållstillstånd.
          </p>
          <head type="h2" xml:id="i-7UTLfyW9baBRCiSTbRknQf">
            Resa under handläggningstiden
          </head>
          <p xml:id="i-26G96tLwzyiWqSGcGph7Ci">
            I propositionen lämnas förslag som möjliggör för en utlänning
            som ansöker om förläng­ning av sitt uppehållstillstånd för arbete
            att inifrån landet ansöka om en nationell viser­ing. Moderaterna
            är positiva till förslaget men anser att det finns skäl att, som
            flera remissinstanser lyfter, se över möjligheten att utvidga
            förslaget till andra än arbetskrafts­invandrare, exempelvis personer
            som ansöker om förlängning av uppehållstillstånd för forskning
            eller studier på forskarnivå.
          </p>
          <head type="h2" xml:id="i-HdgL8dFVkUJRxwDFx8x3Tz">
            Anställningsavtal vid ansökan om arbetstillstånd
          </head>
          <p xml:id="i-JjhHxiQsVGdEtszb4PNSSt">
            Moderaterna, som bidrog till att utredningsdirektiven utvidgades
            till att omfatta frågan om anställningsavtal vid ansökan om arbetstillstånd,
            är positiva till förslaget.
          </p>
          <p xml:id="i-Jxty4GRHJZWFa7FGHQFaH3">
            Som påtalas av regeringen i propositionen innebär korta handläggningstider
            att arbetsgivaren inte behöver ingå ett anställningsavtal med
            arbetskraftsinvandraren lång tid före det att arbetet ska påbörjas,
            se s. 93. Även om den författningsstyrda handlägg­ningstiden om
            fyra månader hålls kan det vara en relativt lång tid i sammanhanget.
            Korta handläggningstider är dessutom generellt en viktig förutsättning
            för att attrahera kompetent arbetskraft.
          </p>
          <p xml:id="i-WZTYdaKwzmvGzs9dPnyTPL">
            Erfarenheten från tillfällen när söktrycket ökat på Migrationsverket
            är att det ten­derar att ta resurser från arbetstillståndshanteringen.
            Moderaterna anser därför att en 30‑dagarsgaranti hos Migrationsverket
            vid komplett ansökan, dvs. vid en ansökan som inte kräver kompletteringar,
            bör införas. 30‑dagarsgarantin ska också gälla vid ansökan om
            förlängning. Kravet på kort handläggningstid för arbetstillstånd
            bör dessutom skrivas in som ett särskilt uppdrag i regleringsbrevet
            för Migrationsverket.
          </p>
          <head type="h2" xml:id="i-SZAUxWpx8rg8F7gEcoYXvY">
            Straffsanktionerad anmälningsskyldighet
          </head>
          <p xml:id="i-HVnDb3vqvc1qSi7f9UCzZG">
            Moderaterna ställer sig positiva till förslaget att införa en
            straffsanktionerad skyldighet för arbetsgivare att anmäla om något
            av de villkor som gäller för utlänningens anställ­ning ändras
            till det sämre i förhållande till de uppgifter som legat till
            grund för beslutet om arbetstillstånd.
          </p>
          <p xml:id="i-L9gHSBqmt2m6oCiPoFcGPe">
            Den närmare utformningen av Migrationsverkets handläggning av
            ärenden om anmälningsskyldighet, inklusive vilka Migrationsverket
            bör samråda med vid urvalet av vilka arbetsgivare som ska kontrolleras,
            ska regleras på annat sätt än i lag, se s. 98. Moderaterna vill
            här betona vikten av att samråd sker med företrädare för olika
            intressen.
          </p>
          <head type="h2" xml:id="i-2Fc9c5yVNkeVka8W8Wt9Uu">
            Uppgiftsskyldighet för arbetsgivare
          </head>
          <p xml:id="i-LfWfacKgd2G3vg4BjNMgEh">
            Som framgår av såväl propositionen som Migrationsverkets eget
            remissvar har myndig­heten inte gjort några systematiska efterkontroller
            de senaste åren, trots den uppgifts­skyldighet för arbetsgivare
            som finns i gällande lagstiftning. Regeringen ska därför genom
            sin styrning av Migrationsverket säkerställa att myndigheten använder
            möjlig­heten att förelägga en arbetsgivare att lämna skriftlig
            uppgift om de villkor som gäller för utlänningens anställning.
          </p>
          <head type="h2" xml:id="i-7UYRUDapXPX3dFfcP32YoP">
            Försörjningskrav vid anhöriginvandring
          </head>
          <p xml:id="i-RWu9V4sPax3PtYhHY8ZWGR">
            Moderaterna, som länge efterfrågat ett försörjningskrav vid anhöriginvandring
            kopplat till utländsk arbetskraft, välkomnar förslaget. Däremot
            anser Moderaterna att undantag från försörjningskravet bara ska
            kunna göras vid synnerliga skäl – inte särskilda skäl. Vidare
            anser Moderaterna att försörjningskravet, som ska utformas så
            likt det krav som gäller vid anhöriginvandring enligt de allmänna
            reglerna, är för lågt. Enligt de allmänna reglerna om försörjningskrav
            vid anhöriginvandring framgår bl.a. att kravet på att kunna försörja
            sig är uppfyllt om anknytningspersonen har lön som efter avdrag
            för preliminär skatt uppgår till förbehållsbeloppet vid utmätning
            av lön enligt 7 kap. 5 § utsöknings­balken. Beräkningen ska göras
            med beaktande även av vad som behövs för försörjning av den anhörige
            (4 kap. 4 c § utlänningsförordningen). Förbehållsbeloppet fastställs
            med ledning av ett normalbelopp som ska anses innefatta alla vanliga
            levnadskostnader utom bostadskostnad, som beräknas särskilt och
            läggs till normalbeloppen.
          </p>
          <p xml:id="i-YBcGwERM2xiXLiZ9Y6nmfu">
            Moderaterna efterfrågar också ett krav på bostad av tillräcklig
            storlek och standard, likt det som finns i 5 kap. 3 b § utlänningslagen.
            Sammantaget efterfrågar Moderaterna därför en uppstramning av
            försörjningskravet.
          </p>
          <head type="h2" xml:id="i-BZJgD7Ub1yCPYa7QamJf8E">
            Utvidgning av brottet organiserande av människosmuggling
          </head>
          <p xml:id="i-6mX2Zu1957kwA4tkbFhnbf">
            Moderaterna ställer sig positiva till förslaget om utvidgning
            av brottet organiserande av människosmuggling men anser att straffen
            bör skärpas.
          </p>
        </div>
        <div type="motSignatures">
          <list>
            <item xml:id="i-GcwfHGDKWivFELi37CU92f">
              Maria Malmer Stenergard (M)
            </item>
            <item xml:id="i-Enz94ix7HxPMUzyUkbQCMX">
              Mattias Karlsson i Luleå (M)
            </item>
            <item xml:id="i-RnW5gPAQe8sWjCYRb4qzS7">
              Katarina Brännström (M)
            </item>
            <item xml:id="i-4vRbcV2GeeyqqcArjvjL6T">
              Arin Karapet (M)
            </item>
            <item xml:id="i-5Zxuf3rTx5GE8ekjXTAGdH">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
