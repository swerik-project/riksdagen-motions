<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-00587">
  <teiHeader>
    <fileDesc>
      <titleStmt>
        <title>Förbättringar av pensionssystemet</title>
        <author corresp="i-DthTyR9U9R8S6NVcPNcNQA">av Ida Gabrielsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:587 av Ida Gabrielsson m.fl. (V)</title>
          <idno type="rdwebb">H702587</idno>
          <rs type="number">587</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H702587/text</ref>
          <ref type="dokument_url_html">http://data.riksdagen.se/dokument/H702587</ref>
          <ref type="dokumentstatus_url_xml">http://data.riksdagen.se/dokumentstatus/H702587</ref>
          <ref type="docx">http://data.riksdagen.se/fil/2746DC5A-9DC9-4C99-A4F4-49A504BC26BD</ref>
          <ref type="pdf">http://data.riksdagen.se/fil/D98F734C-B631-47A7-9305-C229E138A7F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9adPkD75NVypGed632N39a</idno>
            <name>Andreas Lennkvist Manriquez</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8kpDvntDAffMBuitturbn7" type="signed"/>
        <correspContext corresp="i-8kpDvntDAffMBuitturbn7">
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-9adPkD75NVypGed632N39a"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-4KmiRops21Gw4CqnRLjEBq" type="submitted">
          <date when="2019-09-27"/>
          <time when="13:37:31"/>
        </correspAction>
        <correspAction xml:id="i-LGXzKSBw732N4CDyqMfWk4" type="reviewed">
          <date when="2019-09-30"/>
          <time when="11:27:59"/>
        </correspAction>
        <correspAction xml:id="i-5LTuZwfCE2N4GNbpnVwBfH" type="referred">
          <date when="2019-10-11"/>
        </correspAction>
        <correspAction xml:id="i-DCJVUNi9C14LVJTZtdPBoh" type="assigned">
          <date when="2020-04-16"/>
          <time when="17:05:58"/>
        </correspAction>
        <correspContext corresp="i-DCJVUNi9C14LVJTZtdPBoh">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-X7Rqt76Sq4NyVMjmXVUiEo" type="behandlas_i"/>
        <correspContext corresp="i-X7Rqt76Sq4NyVMjmXVUiEo">
          <ref type="uppgift">2019/20:SfU2</ref>
          <ref type="ref_dok_id">H701SfU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9F63N9Z8LgcqWQqmxjtNTn" type="behandlas_i"/>
        <correspContext corresp="i-9F63N9Z8LgcqWQqmxjtNTn">
          <ref type="uppgift">2019/20:SfU19</ref>
          <ref type="ref_dok_id">H701SfU19</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU19</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4GPQUXF9cEj8uExMCcmvqx" type="motHeader">
        <div xml:id="i-BP5WAm9Aops8W2L8x7TnpA" type="motTitle">
          Motion till riksdagen 2019/20:587 av Ida Gabrielsson m.fl. (V)
          Förbättringar av pensionssystemet
        </div>
      </div>
      <div xml:id="i-41wrFVEi5xFbJtRL6FmLuN" type="motBody">
        <div xml:id="i-GneBppWv2iMqvBaL47wor1" type="TOC">
          <head xml:id="i-MNUbaNFih4LEE6fKuTrMeL">
            Innehållsförteckning
          </head>
          <list xml:id="i-WWNAyFDhPKTD2hNKwz458n">
            <item xml:id="i-8H3YrnZ7oNYQErhErnpNrH" style="indent-level: 1">
              1 Förslag till riksdagsbeslut
            </item>
            <item xml:id="i-NwEwNXpyssHLBZtjZcCLcd" style="indent-level: 1">
              2 Pensionssystemet ska ge ekonomisk trygghet
            </item>
            <item xml:id="i-XyUNUH1KKgm7vWf5opCFiF" style="indent-level: 2">
              2.1 En pension att leva på
            </item>
            <item xml:id="i-A5eK68fpFAhxT6DgFoXP6w" style="indent-level: 2">
              2.2 Behov av ett nytt pensionssystem
            </item>
            <item xml:id="i-GhkVetsAhBbL7eBckMhwAx" style="indent-level: 1">
              3 Ändringar i dagens system
            </item>
            <item xml:id="i-F4qtPFkp84m3kycH6F5QW3" style="indent-level: 2">
              3.1 Höj pensionsinbetalningarna istället för pensionsåldern
            </item>
            <item xml:id="i-9mKCMuKzZha4MFsRFei2d1" style="indent-level: 2">
              3.2 Beräkna pensionsavgift på bakomliggande inkomst
            </item>
            <item xml:id="i-PAEeaT4H9XCXZLaunaJWG7" style="indent-level: 2">
              3.3 Hela ålderspensionsavgiften in i systemet
            </item>
            <item xml:id="i-2tNayKazZ3K6TnNHHmmRVR" style="indent-level: 2">
              3.4 Avveckla premiepensionssystemet
            </item>
            <item xml:id="i-RqjAwZgRwbQ9DK84FdVnA2" style="indent-level: 2">
              3.5 Avskaffa ”bromsen”
            </item>
            <item xml:id="i-2wsu8piKZ3H1wqbEpVr1XU" style="indent-level: 2">
              3.6 Inför en särskild åldersfaktor i sjukförsäkringen
            </item>
            <item xml:id="i-7jqsYjXWgutLwUGbpKP6Kn" style="indent-level: 1">
              4 Förbättrad ekonomi för de fattigaste pensionärerna
            </item>
            <item xml:id="i-Tozjni2nXvuYufx3CZnwkj" style="indent-level: 2">
              4.1 Garantipensionen bör ge trygghet
            </item>
            <item xml:id="i-2n6EdMcmRWiqz4bXkkTTk6" style="indent-level: 2">
              4.2 Alla ska ha råd att bo
            </item>
            <item xml:id="i-GmzrpbaWxpogwszRDDvXmW" style="indent-level: 3">
              4.2.1 Förändrad ersättningsgrad som avser bostadskostnaden
            </item>
            <item xml:id="i-Bndhsx4JSQPd3WmPVx745a" style="indent-level: 3">
              4.2.2 En mer likvärdig hantering av inkomster vid inkomstprövningen
            </item>
            <item xml:id="i-3e5jE42XfndgfDWDecL4oE" style="indent-level: ">
              Bilaga 1
            </item>
            <item xml:id="i-YScfCaFmpyFrhQ4dJmNEP3" style="indent-level: 1">
              Föreslagna ändringar i socialförsäkringsbalken
            </item>
          </list>
        </div>
        <div xml:id="i-95bkKp5HGVERCCVXSEZMaH" type="motProposal" subtype="förslag">
          <head xml:id="i-5jNN3Wkk93LFswNrjaQtPR">
            1 Förslag till riksdagsbeslut
          </head>
          <list xml:id="i-3SCDjTVDqFRbepjadbWXv3" style="ol">
            <item xml:id="i-WMJhT7fMRpubrDBSK4SuNW">
              Riksdagen ställer sig bakom det som anförs i motionen om att
              regeringen ska tillsätta en parlamentarisk utredning med uppdrag
              att skapa ett mer förutsägbart, jämlikt och jämställt pensionssystem
              och tillkännager detta för regeringen.
            </item>
            <item xml:id="i-WnR137RswNXrcVFHa3XvtS">
              Riksdagen ställer sig bakom det som anförs i motionen om att
              regeringen bör återkomma med förslag på höjda inbetalningar till
              pensionssystemet och tillkännager detta för regeringen.
            </item>
            <item xml:id="i-L86wgZu1h9mNJDk1WvGgkM">
              Riksdagen ställer sig bakom det som anförs i motionen om att
              regeringen ska återkomma med förslag om att pensionsavgiften vid
              föräldraledighet, vård av barn, sjukfrånvaro och arbetslöshet
              bör beräknas på bakomliggande inkomst och inte på utbetald ersättning
              och tillkännager detta för regeringen.
            </item>
            <item xml:id="i-4JefoVzjx7o3jtzK2VJ7S6">
              Riksdagen ställer sig bakom det som anförs i motionen om att
              avgiften till premiepensionssystemet i framtiden bör tillföras
              inkomstpensionssystemet och tillkännager detta för regeringen.
            </item>
            <item xml:id="i-H27ZmaE2MosmY9C52kJjhd">
              Riksdagen ställer sig bakom det som anförs i motionen om att
              regeringen bör utreda hur den automatiska bromsen kan ersättas
              med ett system där beslut om sänkta pensioner tas i riksdagen
              och tillkännager detta för regeringen.
            </item>
            <item xml:id="i-XVgDWex1KiK1EWvzK6jUnS">
              Riksdagen ställer sig bakom det som anförs i motionen om att
              regeringen ska återkomma med förslag om inkomstindexering av garantipensionen
              och tillkännager detta för regeringen.
            </item>
            <item xml:id="i-GW4yJiE2QaQjA7KdU37yE9">
              Riksdagen beslutar att garantipensionen ska höjas med 0,258 prisbasbelopp,
              i enlighet med bilaga 1 Föreslagna ändringar i socialförsäkringsbalken.
            </item>
            <item xml:id="i-NXQGuVyBMkKnhdbvK57vgu">
              Riksdagen ställer sig bakom det som anförs i motionen om att
              regeringen bör återkomma med förslag om ytterligare harmonisering
              så att även garantipension, änkepension, etableringsersättning
              och studiemedel beaktas med 93 procent i beräkningen av reduceringsinkomsten
              och tillkännager detta för regeringen.
            </item>
          </list>
        </div>
        <div xml:id="i-Y1az2Nft5iQqWrVN2nw9Dx" type="motContent">
          <head xml:id="i-Jc1NbnsxYCezmJREhskSYc" type="h1">
            2 Pensionssystemet ska ge ekonomisk trygghet
          </head>
          <p xml:id="i-7FtrRAFG97ik85JTYKuc8K">
            Det nuvarande pensionssystemet är oförutsägbart och skapar otrygghet
            för människor. Vänsterpartiet anser att vårt gemensamma pensionssystem
            bör vara konstruerat så att det ger ekonomiska förutsättningar
            för ett värdigt liv när tiden i arbete avslutas.
          </p>
          <p xml:id="i-5JSw1ULQJ5hcvdi5hD7QrL">
            Vänsterpartiet stod inte bakom 1994 års pensionsöverenskommelse
            för att vi redan då insåg att konsekvenserna skulle bli för stora
            och omfattande för människor. Vi sitter inte heller med i den
            s.k. pensionsgruppen som består av representanter för S, MP, M,
            C, L och KD.
          </p>
          <p xml:id="i-3kH5dfrB9SWwaSZDB3GHeq">
            Vänsterpartiet vill se ett pensionssystem som ger ekonomisk trygghet.
            Systemet bör vara utformat så att människor kan känna trygghet
            i att pensionen kommer gå att leva på. Vänsterpartiets uppfattning
            är att nuvarande pensionssystem har misslyckats med sin uppgift
            att garantera ekonomisk trygghet efter arbetslivet. Därför anser
            vi att systemet behöver reformeras.
          </p>
          <head xml:id="i-CAyzigtHjVxoysRxM9CB4U" type="h2">
            2.1 En pension att leva på
          </head>
          <p xml:id="i-Ad1m7poq52RqoWbfKzCj54">
            Det nuvarande pensionssystemet förstärker den ojämlikhet som
            finns på arbetsmark­naden. Inkomstskillnaden mellan män och kvinnor
            ökar när vi blir pensionärer. Det nuvarande pensionssystemet omfördelar
            också från lågavlönade till högavlönade. Ju längre tid en person
            betalar in avgifter i slutet av arbetslivet, desto högre pension
            får samma person. De som kan jobba länge premieras och för dem
            som inte kan det, exempelvis p.g.a. tunga arbetsuppgifter, finns
            ingen kompensation. Den som har haft goda arbetsvillkor och en
            stor grad av kontroll i sitt arbete har lägre risk för sjukskriv­ning
            vilket gör pensionen högre. Många med sådana arbeten kan och vill
            fortsätta arbeta efter 65 år, vilket ger en högre pension. Den
            som däremot har haft avbrott för sjukskriv­ningar, arbetslöshet
            och föräldraledighet, arbetat deltid eller går i pension tidigare
            p.g.a. att kroppen är utsliten av ett hårt arbetsliv får lägre
            pension. Systemet premierar därmed män framför kvinnor och högre
            tjänstemän och akademiker som kommer in i systemet sent och kan
            jobba länge medan LO-grupper som börjar jobba i tidig ålder och
            slits ut tidigt straffas med lägre pensioner.
          </p>
          <p xml:id="i-8moxKwgboLhDZjC8HjoLWr">
            Pensionssystemet tar ingen hänsyn till att klyftorna i utbildning
            och inkomst även skapar klyftor i medellivslängd genom att lågutbildade
            har lägre medellivslängd, men får sänkta pensioner när den genomsnittliga
            livslängden stiger. Detta är konsekvenser av att pensionen bygger
            på livsinkomstprincipen. Denna princip ser Vänsterpartiet som
            problematisk. Med nuvarande system riskerar en växande andel av
            framtidens pensionärer att bli fattiga. Enligt en LO-rapport från
            2015 får kommunalarbetare och industriarbetare ca 47 procent av
            sin slutlön i pension. För att inte riskera fattigdom brukar en
            pensionsnivå på 60–70 procent av slutlönen anses nödvändig. Även
            med inräknad tjänstepension ligger många arbetaryrken långt under
            detta. För den som i dag är ung och planerar att gå i pension
            vid 65 kommer slutlönen att bli ännu lägre. Vänsterpartiet anser
            att pensionssystemet bör garantera 80 procent av slutlönen för
            låg- och medelinkomsttagare, inkluderat tjänstepensionen.
          </p>
          <p xml:id="i-XmMnj859Yp1RfYtraf2tWP">
            När det nuvarande pensionssystemet infördes gjordes bedömningen
            att 42 år i yrkes­livet skulle motsvara nivån i det gamla systemets
            inkomstpension. Så blev det dock inte. Även efter ett långt yrkesliv
            kan det för många bli omöjligt att nå över garantipensionen (Pensionsverket
            – En rapport om ett ohållbart pensionssystem, Katalys 2017). Det
            nya pensionssystemet motiverades framför allt med att det skulle
            skapa ökad stabilitet. Med stabilitet menades att avgiftsnivån
            till systemet är fixerad och pensionerna anpassas efter hur mycket
            pengar som kommer in. Däremot garanterar systemet inte en pension
            som går att leva på. Pensionssystemet är därmed stabilt för staten,
            men inte för pensionärerna. Vänsterpartiet vill se ett pensionssystem
            som ger en pension som går att leva på. Pensionssystemet bör vara
            uppbyggt så att det garanterar 80 procent av slutlönen för låg-
            och medelinkomsttagare, inkluderat tjänstepension.
          </p>
          <head xml:id="i-FsA269ydyNZrGbv3UmxRqn" type="h2">
            2.2 Behov av ett nytt pensionssystem
          </head>
          <p xml:id="i-TvafdNKAS5qjCc4nmuUNN6">
            Vänsterpartiet vill att pensionssystemet utformas så att det
            bygger på inkomstbortfalls­principen, men samtidigt har en omfördelande
            effekt och således blir mer jämlikt än dagens system. Vi vill
            se ett pensionssystem som är mer solidariskt, förutsägbart och
            inte skapar fler fattigpensionärer.
          </p>
          <p xml:id="i-WUVa4LrgRhKBcBAJRVt7YB">
            Skillnaderna mellan kvinnors och mäns pensioner är för stora
            idag. Det är vanligare att kvinnliga pensionärer lever i relativ
            fattigdom än att manliga pensionärer gör det. Hälften av alla
            kvinnor har garantipension till någon del då de har låg eller
            ingen inkomstpension. Andelen kvinnliga fattigpensionärer ökar
            också med åldern eftersom många kvinnor lever längre än sin manliga
            partner och får sämre ekonomi som ensamstående. Bland personer
            mellan 80 och 84 år är nästan hälften av kvinnorna änkor, medan
            knappt var femte man är änkling. SCB:s statistik visar att bland
            männen som är 90 år och över är nästan häften fortfarande gifta
            medan endast sju procent av kvinnorna är gifta.
          </p>
          <p xml:id="i-TbA7t8tb2mdUvZcZAq3bYT">
            En av de viktigaste orsakerna till skillnaderna mellan mäns och
            kvinnors pensioner är att kvinnor tar ett större ansvar för barn
            och hem. Det leder till högre sjukfrånvaro, längre föräldraledighet,
            sämre karriärmöjligheter och större andel deltidsarbete för kvinnor
            – faktorer som alla leder till att kvinnor får lägre pension än
            män. Löne­skillnaderna i sig är också en orsak. Utvecklingen är
            positiv men det går väldigt långsamt och med nuvarande takt skulle
            det ta flera decennier innan lönerna är helt jämställda. Det innebär
            i sin tur att det skulle dröja ytterligare 30–40 år innan pensionerna
            blir jämställda. Inkomstskillnaderna är dessutom större än vad
            lönestatistiken visar eftersom kvinnor jobbar deltid i större
            utsträckning. Enligt en rapport från Pensionsmyndigheten uppgick
            den genomsnittliga skillnaden i utbetald inkomstpension under
            2017 till 29 procent.
          </p>
          <p xml:id="i-HPgp5wSQCRLuia5FjWKYeH">
            Inkomstbortfallet är i princip omöjligt att ta igen för den som
            inte vistats i Sverige tillräckligt länge för att kvalificera
            sig för full pension, oavsett om den personen har arbetat under
            hela den tiden. Det är också omöjligt för deltidsarbetande och
            långtids­sjukskrivna att komma ikapp. I båda kategorierna är dessutom
            kvinnor överrepresent­erade. För att få en inkomstpension som
            inte behöver kompletteras med garantipension krävs det 36 år för
            män med genomsnittlig inkomst och för kvinnor 48 år. När den genomsnittliga
            tiden i arbetslivet är 41 år oavsett kön är det tydligt att den
            ekvationen inte går ihop för kvinnor (Ålderdom utan fattigdom,
            PRO 2015).
          </p>
          <p xml:id="i-2xz4eZ8JemJ2JPtMA6VKwZ">
            Det nuvarande pensionssystemet saknar också demokratisk legitimitet.
            Ett av problemen med pensionsöverenskommelsen är att reformerna
            aldrig prövades i något allmänt val. Överenskommelsen är en konstruktion
            som saknar väljarförankring och lösningen med en pensionsgrupp
            som står över partipolitiken hindrar nödvändiga reformer. I dag
            är det också uppenbart att konsekvenserna inte är acceptabla.
            Den befintliga uppgörelsen om pensionssystemet bygger på en blocköverskridande
            överenskommelse och pensionsgruppen består av Socialdemokraterna,
            Miljöpartiet (har inte rösträtt i gruppen och inkluderades när
            det tillträdde som regeringsparti) och de borgerliga partierna.
            Den nuvarande ordningen är problematisk eftersom ingen utomstående
            har någon insyn i eller möjlighet att påverka pensionsgruppens
            arbete. Pensionsfrågorna är undantagna från de normala demokratiska
            beslutsvägarna och därför bör den nuvarande pensionsgruppen upplösas
            och riksdagen bör återfå sin makt och sitt inflytande över pensionsfrågan.
          </p>
          <p xml:id="i-WT5m4nkMvmt92sN169HUU9">
            Regeringen ska tillsätta en parlamentarisk utredning med uppdrag
            att skapa ett mer förutsägbart, jämlikt och jämställt pensionssystem.
            Detta bör riksdagen ställa sig bakom och ge regeringen till känna.
          </p>
          <head xml:id="i-LTstdm9hdpwPrDRCWbJ6j1" type="h1">
            3 Ändringar i dagens system
          </head>
          <p xml:id="i-25omzbDkFZroohMBu7oZZ1">
            Även om Vänsterpartiet ser behovet av ett i grunden annorlunda
            pensionssystem finns det några delar av dagens system som kan
            och bör reformeras mer skyndsamt.
          </p>
          <head xml:id="i-J4SAqrPBz1H2sGH3bkJ9Y2" type="h2">
            3.1 Höj pensionsinbetalningarna istället för pensionsåldern
          </head>
          <p xml:id="i-AAp4fFSZirN1fJKMpDyQvb">
            Under hösten 2019 väntas riksdagen anta regeringens förslag om
            höjda pensionsåldrar enligt proposition 2018/19:133 En riktålder
            för höjda pensioner och följsamhet till ett längre liv. Propositionen
            bygger på en överenskommelse inom den så kallade pensionsgruppen.
          </p>
          <p xml:id="i-H2E7NUsmU5hQjwv7CvzCvE">
            Vänsterpartiet motsätter sig förslaget om att höja pensionsåldern.
            Förslaget måste ses i ljuset av att många redan i dag inte klarar
            att arbeta till dagens pensionsålder. I dag kan man gå i pension
            vid 61 års ålder. Med det nya förslaget höjs den åldern till 64
            år. Redan idag ligger Sverige i toppen avseende faktisk pensionsålder
            och antal år i arbetskraften jämfört med övriga EU-länder. Samtidigt
            visar en rapport från EU-kommissionen att vi är på väg att få
            de näst lägsta pensionerna i unionen.
          </p>
          <p xml:id="i-SCn6tnQCgQX4bSLBpL1dhe">
            Inom fackförbundet kommunal orkar medlemmarna i dag jobba i snitt
            fram tills de är 63 år och den faktiska pensionsåldern i flera
            LO-yrken ligger på 61–62 år. Med lägsta ålder för pension vid
            64 riskerar många arbetare att drabbas hårt. För att fler ska
            orka jobba längre måste man förbättra arbetsmiljön och arbetsvillkoren.
            Det är anmärknings­värt att regeringen inte har valt att börja
            med att göra ändamålsenliga satsningar i arbetslivet i stället.
            Förslaget om höjd pensionsålder motiveras med att vi lever längre
            och klarar av att arbeta längre. Det är en delvis missvisande
            bild. Medellivslängden skiljer sig kraftigt mellan olika grupper
            i samhället och klyftorna i arbetslivet ökar. Bland korttidsutbildade
            kvinnor förväntas medellivslängden t.o.m. förkortas och bland
            korttidsutbildade män förväntas den stå stilla. Och för dem som
            klarar av att arbeta några år extra blir effekterna ändå små.
            Enligt Kommunals beräkningar ger varje enskilt år efter 66 års
            ålder mellan 139 och 203 kronor mer i månaden i disponibel inkomst.
            Vår kritik mot förslaget utvecklas i motion med anledning av proposition
            2018/19:133 En riktålder för höjda pensioner och följsamhet till
            ett längre liv (2018/19:3124).
          </p>
          <p xml:id="i-6m6AtLifnw6us74ccYp3YK">
            Pensionssystemet är underfinansierat. Det är huvudorsaken till
            att det ger så låga pensioner. Det har en betydligt större påverkan
            än pensionsåldern. Vänsterpartiet vill att inbetalningarna till
            pensionssystemet höjs. Det måste gå att leva på sin pension efter
            ett helt arbetsliv. Vänsterpartiet vill att pensionssystemet ska
            ge trygghet. Så ser inte dagens verklighet ut för alltför många
            pensionärer. Av Kommunals medlemmar har sju av tio så låg inkomstpension
            att de får garantipension, trots att de har arbetat hela livet.
            Detta borde regeringen göra något åt i stället för att höja pensionsåldern.
            En höjning av pensionsinbetalningarna bör göras retroaktivt så
            att pensionsrätterna för dagens pensionärer räknas upp på samma
            sätt som för de som är förvärvsaktiva idag. Inför en höjning av
            pensionsinbetalningarna behöver de fördelningspolitiska konsekvenserna
            utredas så att de med lägst pensioner inte missgynnas oproportionerligt
            då höjd inkomstpension leder till lägre utbetalning av garantipension
            och bostadstillägg.
          </p>
          <p xml:id="i-S8ZnnyA1i4pNsFBbwENcyu">
            Regeringen bör återkomma med förslag på höjda inbetalning till
            pensionssystemet. Detta bör riksdagen ställa sig bakom och ge
            regeringen till känna.
          </p>
          <head xml:id="i-J4163oW88nBGtNL1C3cZpc" type="h2">
            3.2 Beräkna pensionsavgift på bakomliggande inkomst
          </head>
          <p xml:id="i-UsoCcSSEPnHwYWuD7Hntd5">
            Idag betalas, via statsbudgeten, ålderspensionsavgift på 10,21
            procent av utbetald inkomstgrundad socialförsäkringsersättning
            såsom sjukpenning, föräldrapenning och arbetslöshetsersättning.
            Det innebär att exempelvis föräldraledighet och sjukskrivning
            leder till lägre pension, utöver en lägre inkomst under den period
            föräldraledigheten eller sjukskrivningen varar.
          </p>
          <p xml:id="i-LPeippZunVR4Hxgm8eKAEm">
            Vänsterpartiet vill ändra denna ordning. Vi menar att pensionsavgiften
            vid föräldra­ledighet, vård av barn, sjukfrånvaro och arbetslöshet
            bör beräknas på bakomliggande inkomst och inte på utbetald ersättning.
          </p>
          <p xml:id="i-HiX4gHuwZ5nNNsdKcAifUB">
            Regeringen ska återkomma med förslag om att pensionsavgiften
            vid föräldra­ledighet, vård av barn, sjukfrånvaro och arbetslöshet
            bör beräknas på bakomliggande inkomst och inte på utbetald ersättning.
            Detta bör riksdagen ställa sig bakom och ge regeringen till känna.
          </p>
          <head xml:id="i-WHxyApYoYpiSCWrGJHvVAF" type="h2">
            3.3 Hela ålderspensionsavgiften in i systemet
          </head>
          <p xml:id="i-MB6M1YfPMeS5h4CN3sNHMv">
            Arbetsgivaren betalar ålderspensionsavgift på hela lönesumman
            i företaget. De löne­delar som ligger över 8,07 inkomstbasbelopp
            ger dock inte pensionsrätt till anställda, men betalas alltså
            in som ålderspensionsavgift. Denna del av ålderspensionsavgiften
            är därför att jämställa med den allmänna löneavgiften och kan
            därmed betraktas som skatt. Vänsterpartiet menar att dessa inbetalningar
            skulle kunna användas till att höja pension­erna, framför allt
            för de med lägst pensioner. I samband med en framtida höjning
            av inbetalningarna till pensionssystemet bör regeringen även se
            över hur de inbetalda ålderspensionsavgifterna som överstiger
            8,07 prisbasbelopp kan avsättas till pensions­utbetalningar i
            syfte att utjämna pensionsutbetalningarna.
          </p>
          <head xml:id="i-Rkgp49oH2j64EUdtZvGpT1" type="h2">
            3.4 Avveckla premiepensionssystemet
          </head>
          <p xml:id="i-KftMNF4H9HjV6uc1K3epgL">
            Premiepensionssystemet är ett misslyckande som har fått kritik
            från många håll, inte minst från LO. Det är ett mycket dyrt system
            och fondväljandet har inte blivit den framgång som vissa hoppades
            på. När det infördes hette det att valfriheten skulle vara begränsad,
            intresset av säkerhet skulle dominera och en garanterad minimiavkastning
            skulle införas. En sådan ordning skulle ge en riskutjämning. En
            garanterad avkastning skulle också ge en realistisk utgångspunkt
            för prognoser över hur stora dessa pensioner skulle kunna förväntas
            bli.
          </p>
          <p xml:id="i-KLnvTnrJMJK4vdbzCszf6j">
            Så har det dock inte blivit. Premiepensionssystemet har i stället
            blivit ett helt främmande inslag i det offentliga pensionssystemet
            där vi alla kan spekulera bort en del av vår pension. Valfriheten
            som så många talar om innebär att var och en av oss blir spekulant
            på börsen. Under våren 2016 uppdagades att två av fonderna i systemet
            – Falcon Funds och Allra – hade lurat sina kunder och själva gjort
            svindlande vinster på kundernas bekostnad. Skandalen gjorde att
            Pensionsmyndigheten stängde av de båda fonderna. Totalt fick 22
            000 sparare se sig lurade på miljardbelopp av Falcon Funds och
            Fondbolaget Allra, samtidigt som de betalat ut omotiverat höga
            arvoden till sina chefer.
          </p>
          <p xml:id="i-NZURjEBMmkEU4SjyT5Y5A6">
            Att myndigheterna inte haft överblick måste betecknas som skandalöst.
            Det är en sak att själv välja att förvalta sina pengar i riskabla
            fonder, en helt annan när alla mer eller mindre tvingas göra det.
            Vänsterpartiet menar att det är fel att det spekuleras med pensionärernas
            pengar på detta sätt. Det är inte rimligt att finansiella institut
            varje år ges tillgång till miljarder som de kan ta ut vinster
            från genom höga avgifter. Hade avgiften på 2,5 procent tillförts
            inkomstpensionssystemet redan från början hade minskningen av
            pensionerna de senaste åren kunnat undvikas.
          </p>
          <p xml:id="i-tseAojbCWRJebzdwFisCt">
            Avgiften till premiepensionssystemet bör därför i framtiden tillföras
            inkomst­pensionssystemet. Detta bör riksdagen ställa sig bakom
            och ge regeringen till känna.
          </p>
          <head xml:id="i-PPAy3nxSNbHXPKrCUPLY7a" type="h2">
            3.5 Avskaffa ”bromsen”
          </head>
          <p xml:id="i-TLNg2GA8aRQaAPToVKYH4t">
            ”Bromsen” är den automatiska balanseringen som syftar till att
            säkerställa att pensionssystemets skulder inte blir större än
            systemets tillgångar. Det innebär att när det går dåligt på börsen
            får det effekt på inkomstpensionens storlek eftersom den bestäms
            av hur stort värdet är på tillgångarna i pensionssystemet. När
            pensionssystemet lanserades försäkrade man att bromsen bara skulle
            slå till i extremfall men faktum är att den redan har aktiverats
            tre gånger sedan 2010, med sänkta pensioner som följd.
          </p>
          <p xml:id="i-YRkkrwcVKxJHFaMF8gxuHd">
            Bromsen hade antagligen inte behövt utlösas om avgiften till
            premiepensions­systemet hade tillförts ålderspensionssystemet
            från början. Pensionsgruppen har förvisso justerat bromsen i pensionssystemet
            något och de har förklarat att de därmed skapat ett ”robustare
            pensionssystem”. Att systemet är robust är dock en klen tröst
            för de många människor som inte kan leva på sin pension. Även
            i framtiden får de räkna med att pensionerna sänks under dåliga
            år.
          </p>
          <p xml:id="i-TmBYVoG8renDyiTLCzkdMH">
            Vänsterpartiet vill avskaffa den automatiska bromsen och därmed
            förhindra att pensionerna kan sänkas utan ett aktivt politiskt
            beslut. Pensionsutbetalningarna bör styras av politiska beslut,
            inte anonyma system. Det handlar om demokratisk kontroll och möjlighet
            till ansvarsutkrävande. Varje gång bromsen är på väg att slå till
            bör frågan lyftas för beslut i riksdagen.
          </p>
          <p xml:id="i-MGebpXRsa1t4UShVe79vuD">
            Regeringen bör utreda hur den automatiska bromsen kan ersättas
            med ett system där beslut om sänkta pensioner tas i riksdagen.
            Detta bör riksdagen ställa sig bakom och ge regeringen till känna.
          </p>
          <head xml:id="i-7i1v5iKvia677N8ThqLCmX" type="h2">
            3.6 Inför en särskild åldersfaktor i sjukförsäkringen
          </head>
          <p xml:id="i-5dma4bsvSDcnFRSXN3kxCD">
            I dagens system tvingas de som inte klarar av att arbeta de sista
            åren före pensionen leva på en väldigt låg pension. Det drabbar
            framförallt arbetare med slitsamma yrken. För att komma åt detta
            problem vill Vänsterpartiet införa en möjlighet att avsluta sitt
            arbetsliv tidigare, utan att pensionen påverkas negativt. Vi menar
            att det bör införas en särskild åldersfaktor i sjukersättningssystemet,
            som skulle innebära att många slipper ta ut inkomstpensionen i
            förtid och att kravet på omställning förändras vid 61 års ålder.
            Den försäkrade kommer då endast att prövas mot arbete inom ramen
            för det yrke denne har, inte mot hela arbetsmarknaden som i dag.
            Vi vill också att den som inte kan jobba fram till pension ska
            ha möjlighet att få sjukersättning upp till 67 års ålder.
          </p>
          <p xml:id="i-8aA9XJ9QSGU1NYAHBqtKVp">
            Om samtliga av de ca 1 400 personer som tog ut 100 procent av
            sin allmänna pension före 65 års ålder på grund av att de inte
            längre fick sjukpenning eller sjukersättning under 2017 skulle
            erhålla sjukpenning eller sjukersättning skulle kostnaden för
            förslaget första året uppgå till cirka 300 miljoner kronor. Beroende
            på hur tidigt personerna går i pension kommer det efter ett antal
            år vara flera kohorter som parallellt uppbär sjukpenning istället
            för ålderspension, varför kostnaderna kommer att vara högre. Kostnaden
            för att höja åldersgränsen för sjukersättning till 67 år uppgår
            till ca 2,3 miljarder kronor per år, utifrån antagandet att de
            ca 20 000 personer som lämnar sjukersättningen årligen skulle
            fortsätta uppbära sjukersättning. År två tillkommer ytterligare
            en åldersgrupp, varför utbetalningarna nästintill dubbleras per
            år det följande året. Dock minskar regelbundet antalet personer
            som uppbär sjukersättning och fyller 65 år, varför kostnaderna
            förväntas att minska från år till år därefter. Vänsterpartiets
            förslag för införandet av en särskild åldersfaktor i sjukförsäkringen
            utvecklas i Utgiftsområdesmotion UO 10 Ekonomisk trygghet vid
            sjukdom och funktions­nedsättning.
          </p>
          <head xml:id="i-CYoJWr7A9YDiCwJhE19nns" type="h1">
            4 Förbättrad ekonomi för de fattigaste pensionärerna
          </head>
          <p xml:id="i-FN5oxBvJYLSFMy4oxT8RLT">
            Enligt EU:s statistikbyrå Eurostat riskerar 335 000 svenska pensionärer
            att leva under EU:s fattigdomsgräns. Varannan kvinna som jobbat
            hela sitt yrkesliv får så låg pension att hon tvingas ansöka om
            statligt grundskydd, det som kallas garantipension. Bakom siffrorna
            döljer sig människor som har jobbat och slitit hela sitt liv och
            som trott på sin rätt till en pension att leva på.
          </p>
          <p xml:id="i-BzGZyYoHvcu6qRciw9pLbK">
            Hur stor garantipensionen blir bestäms av faktorer som civilstånd,
            hur länge en person bott i Sverige samt eventuella andra pensionsinkomster.
            Som mest kan garanti­pensionen bli 8 254 kronor för ensamstående
            och 7 363 kronor i månaden för gifta. Detta ligger under EU:s
            fattigdomsgräns. Vänsterpartiet har mot den bakgrunden lyft frågan
            om att höja garantipensionen med regeringen i de budgetförhandlingar
            där vi medverkat, men tyvärr inte fått gehör. Detta trots att
            en höjning är viktig ur ett jämställdhetsperspektiv då den främst
            skulle gynna kvinnor. För att få full garanti­pension måste en
            person ha bott 40 år i Sverige, vilket innebär att den som kommer
            till Sverige sent i livet saknar möjlighet att arbeta tillräckligt
            länge för att få full garanti­pension. Dessa individer hänvisas
            istället till äldreförsörjningsstödet som är lägre och inkomstprövat.
          </p>
          <head xml:id="i-7BBt3ydZWhXVmCZzVd4mSv" type="h2">
            4.1 Garantipensionen bör ge trygghet
          </head>
          <p xml:id="i-WpqbxR92jYEsBYN1hWNBiN">
            Vänsterpartiet har under lång tid drivit på för en höjd garantipension.
            Vi välkomnar därför att regeringen föreslog en höjning genom proposition
            2018/19:134 Förbättrat grundskydd för pensionärer, även om vi
            hade önskat en betydligt större satsning.
          </p>
          <p xml:id="i-9yJL8TJTiGCZ13Lherrzji">
            De ekonomiska klyftorna i Sverige växer till följd av en ekonomisk
            politik som gynnar vissa mer än andra. Pensionssystemet är en
            del av den politiken. Garanti­pensionen är i dag konstruerad på
            så sätt att de som lever på garantipension halkat efter den övriga
            befolkningen, eftersom garantipensionen är prisindexerad i stället
            för inkomstindexerad. Sedan garantipensionen infördes 2003 har
            pensionärer med garantipension i genomsnitt haft en real inkomstökning
            på 15,7 procent i jämförelse med 44,6 procent för förvärvsarbetare.
            Vänsterpartiet menar att garantipensionen bör inkomstindexeras
            så att de som lever på garantipension inte halkar efter den övriga
            befolkningen ytterligare.
          </p>
          <p xml:id="i-2icXJ46fv4xZxjM3TVUbNZ">
            Regeringen ska återkomma med förslag om inkomstindexering av
            garantipensionen. Detta bör riksdagen ställa sig bakom och ge
            regeringen till känna.
          </p>
          <p xml:id="i-WvzZLXu67G1PZModKCdB32">
            För att åtgärda den stora klyftan som växt fram sedan 2003, mellan
            de som lever på garantipension och den övriga befolkningen, krävs
            en rejäl höjning av garantipension­erna. Vänsterpartiet menar
            att garantipensionärer inte ska behöva riskera fattigdom och att
            inkomstutvecklingen för gruppen på sikt behöver hålla jämna steg
            med den allmänna löneutvecklingen. Vi föreslår en höjning av garantipensionen
            med 1 000 kronor per månad (0,258 prisbasbelopp) som ett första
            steg, i stället för regeringens föreslagna höjning. Garantipensionen
            ska höjas med 0,258 prisbasbelopp, i enlighet med bilaga 1: föreslagna
            ändringar i socialförsärkringsbalken.
          </p>
          <head xml:id="i-SZ8DjTDZfxar7zSwV1Rp9n" type="h2">
            4.2 Alla ska ha råd att bo
          </head>
          <p xml:id="i-EEEJQDXay8frMhT68KL9Bb">
            För att pensionärer och andra med låga inkomster ska ha möjlighet
            att bo bra behövs en bostadspolitik med fokus på att bygga bra
            bostäder som människor har råd att bo i. För att underlätta för
            äldre på bostadsmarknaden, och för att bidra till en ökad rörlighet,
            har Vänsterpartiet och regeringen under den förra mandatperioden
            infört ett nytt investeringsstöd på 400 miljoner kronor för bostäder
            till äldre. Vänsterpartiet anser att stödet succesivt bör byggas
            ut.
          </p>
          <p xml:id="i-EhNuVGJfowXGr8MokWfxUW">
            Pensionärer med låg pension kan få bostadstillägg. Bostadstillägget
            är skattefritt och kan fås av den som är över 65 år och tar ut
            hela sin pension. Det särskilda bostads­tillägget betalas ut automatiskt
            för den som ansöker om och beviljas bostadstillägg om bostadskostnaden
            är så hög att personen inte når upp till skälig levnadsnivå.
          </p>
          <p xml:id="i-BZC8RcpcYpJbme1MwjsjBS">
            För det särskilda bostadstillägget räknas en skälig bostadskostnad
            med upp till 6 200 kronor i månaden. Detta för att höja nivån
            hos dem med de lägsta pensionerna och höga bostadskostnader. Om
            en person ändå hamnar under gränsen för skälig levnadsnivå kan
            denne ansöka om äldreförsörjningsstöd.
          </p>
          <p xml:id="i-WT69CHTTZ9HMRyN7CxRM7A">
            Regeringen har genom proposition 2018/19:134 Förbättrat grundskydd
            för pensionärer föreslagit en höjning av bostadskostnadstaket
            i bostadstillägget från dagens 5 600 kronor per månad för ensamstående
            och 2 780 kronor i månaden för gifta till 7 000 kronor per månad
            respektive 3 500 kronor i månaden. Höjningen motiveras med att
            systemet kräver en viss följsamhet med boendekostnaderna i samhället.
            Vänsterpartiet välkomnar att regeringen föreslår en höjning, men
            menar att den är för liten. Regeringens förslag är beräknat utifrån
            bostäder byggda mellan 1981 och 2000. Sedan dess har byggnads­kostnader
            och hyror ökat ytterligare. Vänsterpartiet menar vidare att pensionärer
            bör kunna efterfråga bostäder av god kvalitet som är tillgänglighetsanpassade.
            Flera remiss­instanser menar att taket borde ytterligare. Vänsterpartiet
            delar den bedömningen.
          </p>
          <head xml:id="i-RaZ75j2yZLhuQKQjankpMD" type="h3">
            4.2.1 Förändrad ersättningsgrad som avser bostadskostnaden
          </head>
          <p xml:id="i-UGdvN48cMnnECsytq8qnS8">
            I regeringens proposition 2018/19:134 Förbättrat grundskydd för
            pensionärer sätts ersättningsgraden för boendekostnaden i tre
            olika spann där bostadskostnader upp till 3 000 kronor ersätts
            med 100 procent, bostadskostnader mellan 3 001 och 5 000 kronor
            med 90 procent och bostadskostnader mellan 5 001 och 7 000 kronor
            med 70 procent för den som är ogift. Förslaget motiveras med att
            man vill skapa incitament att söka billigare bostäder och undvika
            risken för att bostadstillägget blir kostnadsdrivande. Vänsterpartiet
            instämmer delvis i regeringens bedömning, men menar att regeringen
            överskattar risken och att den föreslagna konstruktionen är onödigt
            krånglig. Vi skulle därför vilja se en enklare modell med två
            steg.
          </p>
          <head xml:id="i-XJ6QM93aCuYe4aNZ5ftUhM" type="h3">
            4.2.2 En mer likvärdig hantering av inkomster vid inkomstprövningen
          </head>
          <p xml:id="i-3RrvVHyTH25rXTKayTRWdk">
            Regeringen föreslår i proposition 2018/19:134 Förbättrat grundskydd
            för pensionärer en ändring av beräkningen av reduceringsinkomsten.
            Förslaget innebär att den bidrags­grundande inkomsten som utgörs
            av allmän inkomstgrundad pension, utländsk pension, ålderspension,
            tjänstepension, privat pension och arbetsinkomster beaktas med
            93 procent. Detta innebär en harmonisering avseende dessa inkomster
            då vissa beaktas med 80 procent och andra med 100 procent i nuvarande
            system. Garantipension, änkepension, etableringsersättning, studiemedel,
            kapitalinkomster och förmögenhets­tillägg beaktas med 100 procent
            i reduceringsinkomsten. Förändringen motiveras med resonemang
            om att stärka incitamenten till arbete.
          </p>
          <p xml:id="i-TgKDsycA6ssq6UDED2PaGJ">
            Vänsterpartiet välkomnar en harmonisering, men menar att den
            även bör omfatta garantipension, änkepension, etableringsersättning
            och studiemedel som således också bör beaktas med 93 procent.
            Det är svårt att se hur denna ändring skulle ha någon större inverkan
            på incitamenten att arbeta. Vänsterpartiet har i motion med anledning
            av proposition 2018/19:134 Förbättrat grundskydd för pensionärer
            2018/19:3126 yrkat för en sådan harmonisering.
          </p>
          <head xml:id="i-8rfk323nSw9SDJaft45wfg" type="h1">
            Bilaga 1
          </head>
          <head xml:id="i-S1UwQufArWLLhScFpBEJ1n" type="h1">
            Föreslagna ändringar i socialförsäkringsbalken
          </head>
          <p xml:id="i-SFuxUnqsSm5V2qvb88BqB6">
            Socialförsäkringsbalken
          </p>
          <p xml:id="i-GxJiAtfRnyTzYZKdjZQ1z1">
            66 kap. Garantipension för den som är född 1937 eller tidigare
          </p>
          <p xml:id="i-XBCTAZHN6tHPFuhSVcejv1">
            20 a §
          </p>
          <p xml:id="i-BpLNtbsyLTdsC6HggRYGrf">
            Det beräkningsunderlag som har räknats fram enligt 17–20 §§ ska
            ökas med 0,258 prisbasbelopp. Ökningen ska dock beräknas på samma
            sätt som anges i 13 § andra stycket första meningen.
          </p>
          <p xml:id="i-J1tAhzGaUVAwXuGjinAxqJ">
            22 §
          </p>
          <p xml:id="i-XRyWHAkA32XgyptfSqTfNX">
            För den vars beräkningsunderlag inte överstiger 0,25 prisbasbelopp
            gäller följande: Den årliga garantipensionen motsvarar differensen
            mellan beräkningsunderlaget sedan detta multiplicerats med 1,04
            och beräkningsunderlaget som först har multiplicerats med 1,04
            och därefter har ökats med 0,258 prisbasbelopp som i sin tur har
            beräknats på samma sätt som anges i 13 § andra stycket första
            meningen och summan av sådan tilläggspension, tjänstepension,
            änkepension, utländsk pension och sådana andra förmåner som enligt
            5 § andra stycket 7 har ingått i beräkningsunderlaget.
          </p>
          <p xml:id="i-53pja6tKe2sZtNM3qUPMBs">
            22 a §
          </p>
          <p xml:id="i-RLUDK7iw5URWK5eLYTm7wc">
            För den som är ogift och vars beräkningsunderlag överstiger 3,16
            prisbasbelopp eller för den som är gift och vars beräkningsunderlag
            överstiger 2,8275 prisbasbelopp ska beräkningsunderlaget ökas
            med 0,258 prisbasbelopp. Ökningen ska dock beräknas på samma sätt
            som anges i 13 § andra stycket första meningen. För den som det
            i beräkningsunderlaget inte ingår något belopp enligt 5 § andra
            stycket 5 ska det belopp som enligt första stycket har ökat beräkningsunderlaget
            reduceras med 0,4 multiplicerat med den del av beräkningsunderlaget
            enligt 5 § som överstiger 3,16 prisbasbelopp för ogifta eller
            2,8275 prisbasbelopp för gifta.
          </p>
          <p xml:id="i-VVdR6LhxSSm4hGU5nVLNpP">
            67 kap. Garantipension för den som är född 1938 eller senare
          </p>
          <p xml:id="i-Xyv4WLyeD5mJScJf7Umtyx">
            21 §
          </p>
          <p xml:id="i-JdvZUjSEskNqPTW186LF7M">
            För den som är ogift och vars beräkningsunderlag inte överstiger
            1,26 prisbasbelopp gäller följande. Den årliga garantipensionen
            är 2,388 prisbasbelopp (basnivån för ogifta) minskat med beräkningsunderlaget.
          </p>
          <p xml:id="i-CbbhaBPD5XnScTFGXxpDmp">
            22 §
          </p>
          <p xml:id="i-F46hF62R6esnwmuVFAUst9">
            För den som är ogift och vars beräkningsunderlag överstiger 1,26
            prisbasbelopp gäller följande. Den årliga garantipensionen är
            1,128 prisbasbelopp minskat med 48 procent av den del av beräkningsunderlaget
            som överstiger 1,26 prisbasbelopp.
          </p>
          <p xml:id="i-EBUTbGTomFNfAiVmiE1Qz6">
            23 §
          </p>
          <p xml:id="i-LsBK27ku8hEtWSUSCm8Xtb">
            För den som är gift och vars beräkningsunderlag inte överstiger
            1,14 prisbasbelopp gäller följande. Den årliga garantipensionen
            är 2,158 prisbasbelopp (basnivån för gifta) minskat med beräkningsunderlaget.
          </p>
          <p xml:id="i-QopUBPm4pDEoLYKrwRHA4q">
            24 §
          </p>
          <p xml:id="i-5yzATRP4SYJ6hA7QPzFgHi">
            För den som är gift och vars beräkningsunderlag överstiger 1,14
            prisbasbelopp gäller följande. Den årliga garantipensionen är
            1,018 prisbasbelopp minskat med 48 procent av den del av beräkningsunderlaget
            som överstiger 1,14 prisbasbelopp.
          </p>
        </div>
        <div xml:id="i-T3RfbV9jYufpF7SGLVzUuo" type="signatureBlock">
          <list xml:id="i-KWjkWnNoC5SavCp3j2ymMo">
            <item xml:id="i-RbVTFirs9jZtavhzgBcHoh" who="i-DthTyR9U9R8S6NVcPNcNQA" type="signature">
              Ida Gabrielsson (V)
            </item>
            <item xml:id="i-YcBdMRuBp8oKWt2NdnTwfP" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-Sp9wgB58sq9tzQf9LiU4nv" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-JAmJ45z6KRZLsj7Dv6xtbM" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-Johv2MVpCFj4ttjr7noWu4" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-AC9urt1NqAm78GzsoddJvo" who="i-9adPkD75NVypGed632N39a" type="signature">
              Andreas Lennkvist Manriquez (V)
            </item>
            <item xml:id="i-MzKhHVPRYN2NVPsViosSTc" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-WJDhFTZqvLAtxVEt2jnjiQ" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-4CuyQsjoQSQDyZDPTfByN5" who="i-Yam9ii4K4HfneDbj5TzDJY" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
