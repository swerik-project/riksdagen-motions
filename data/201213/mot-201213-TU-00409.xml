<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00409">
  <teiHeader>
    <fileDesc>
      <titleStmt>
        <title>Järnvägar i Bergslagen</title>
        <author corresp="i-VRHymVx7EsX48sg7b5qmpS i-Atz7ai4RJKnyNCwfSAJEeC">av Jan Lindholm och Jonas Eriksson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägar i Bergslagen</title>
          <idno type="rdwebb">H002T409</idno>
          <rs type="number">T409</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T409/text</ref>
          <ref type="dokument_url_html">http://data.riksdagen.se/dokument/H002T409</ref>
          <ref type="dokumentstatus_url_xml">http://data.riksdagen.se/dokumentstatus/H002T409</ref>
          <ref type="doc">http://data.riksdagen.se/fil/6DBECEB5-5228-492C-B0FE-93EA0FEC25BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7U4g5LLABjAK5m8HDmWcZR" type="signed"/>
        <correspContext corresp="i-7U4g5LLABjAK5m8HDmWcZR">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-Y4oHoCb1auwryt3yH32kmQ" type="numbering">
          <date when="2012-10-05"/>
        </correspAction>
        <correspAction xml:id="i-Xz2X86XXjhHHGEaCNUn3Ka" type="submission">
          <date when="2012-10-04"/>
        </correspAction>
        <correspAction xml:id="i-LCfJw2MgYbKX5LmL9v7mhg" type="transfer">
          <date when="2012-10-03"/>
        </correspAction>
        <correspAction xml:id="i-51m2XUeyFckVkHP5EuWAY8" type="assigned"/>
        <correspContext corresp="i-51m2XUeyFckVkHP5EuWAY8">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BWWQcC61iGmzKijYDLzCNW" type="motHeader"/>
      <div xml:id="i-X8ESxkt4vxxNLWQNnwitBy" type="motBody">
        <div xml:id="i-XrMQdjqydZNdesDVSL5NoK" type="motProposal" subtype="förslag">
          <head xml:id="i-M5HEaqeeYUYAZJX2MmLW6c">
            Förslag till riksdagsbeslut
          </head>
          <list xml:id="i-8o4scnwGSZWYBwxH8yDRa8" style="ol">
            <item xml:id="i-QqTVjAbxSRWYPoqsJVdpY8">
              Riksdagen tillkännager för regeringen som sin mening vad som
              anförs i motionen om behovet av att öka kapaciteten för godstransporter
              på järnväg i Bergslagen.
            </item>
            <item xml:id="i-WrdYYCoL5ctzeaPA5bDENn">
              Riksdagen tillkännager för regeringen som sin mening vad som
              anförs i motionen om behovet av att öka kapaciteten för persontransporter
              på järnväg i Bergslagen.
            </item>
          </list>
        </div>
        <div xml:id="i-2o57wygvoCkKycJEzVxgWB" type="motContent">
          <head xml:id="i-YNv2o23haR5MSnVXH6xZJ7" type="h1">
            Bakgrund
          </head>
          <p xml:id="i-RhVdSPbE69cj1Q5bAxKKaj">
            För hundra år sedan var det en självklar sanning att utveckling
            förutsatte en utbyggd infrastruktur. Trots statsministerns tafatta
            försök att i sin regeringsförklaring insinuera en vilja att bygga
            för framtiden verkar det mesta av den gamla insikten saknas i
            dagens regeringspolitik.
          </p>
          <p xml:id="i-3jRhaWXSBNfbAFkx4kUkf9">
            Skogen och malmen har i hundratals år varit Bergslagens guldgruva
            som byggt Sverige och varit grunden för hela landets välfärd.
            Även idag är dessa råvaror viktiga för landets näringar. Under
            de närmaste åren kommer ett antal tidigare nedlagda gruvor att
            återöppnas, vilket innebär stora krav på infrastruktur.
          </p>
          <p xml:id="i-DXtod4kVUAkJxkgTmuCZ8p">
            Självklart är det önskvärt att förädlingskedjan är så lång som
            möjligt inom landet och att så lite som möjligt av dessa resurser
            exporteras som ren råvara. Även med en sådan ambition kommer det
            mesta som bryts att initialt gå direkt till hamn för export. Oavsett
            om det blir Gävle, Västerås, Oxelösund eller en hamn på västkusten
            som får ta emot merparten av de malmer som kommer att brytas blir
            det fråga om stora, tunga och omfattande landtransporter som rimligen
            borde utföras på räls.
          </p>
          <p xml:id="i-9DD9MWo1mWabCwW3qu81BA">
            Samtidigt är inte Bergslagen det Bergslagen det var för femtio
            eller hundra år sedan. Resandet har ökat dramatiskt, inte minst
            resandet med kollektivtrafik. Järnvägen är idag ett populärt alternativ
            för arbetspendling och andra resebehov. De flesta är väl insatta
            i de logistiska utmaningarna av att samordna gods- och persontransporter
            på ett spår så vi avstår från att ta utrymme för att beskriva
            det i motionen. Situationen är dock den att många av spåren i
            Bergslagen, redan innan alla dessa gruvor öppnat, är fullbelagda.
            Ett exempel på de problem som finns på godssidan redan idag är
            att ABB i Ludvika har stora svårigheter att få ut sina produkter
            särskilt då de tyngsta som inte kan transporteras på väg. När
            det gäller persontrafiken är kanske den orimligt långa restiden
            mellan Falun och Borlänge det som stör mest.
          </p>
          <p xml:id="i-6w4cuJDLDTanEop49r9BsC">
            Om de fem till tio äldre gruvor i Bergslagen som idag har listats
            som troliga för nystart verkligen kommer i drift innebär det många
            nya direkta arbetstillfällen. Den indirekta sysselsättningseffekten
            blir dock mångdubbelt större. Behovet av arbetspendling till orter
            i närheten av dessa gruvor, kanske i första hand Ludvika, kommer
            att öka väsentligt.
          </p>
          <p xml:id="i-QcdUrmAk4iUyZ6uPEcDCfq">
            Arbetslösheten är relativt låg i Bergslagsregionen dels på grund
            av att ungdomen i stor utsträckning lämnat de gamla brukssamhällena,
            dels på grund av att vår region ligger tidigt i skiftet av 40-talistgenerationen.
            De nystartade gruvorna kommer därför till viss del att behöva
            rekrytera arbetskraft även utanför regionen. Det är alltså inte
            enbart spårkapacitet för malmtransporter utan även för växande
            persontransporter som krävs.
          </p>
          <p xml:id="i-GtG3FidJhdLi3u7o2ugGyS">
            Studier kring dessa nya behov genomförs redan av såväl företagen
            som Trafikverket men fokus ligger enbart på att hantera de tillkommande
            godsvolymerna. Behovet av förstärkningar av en redan eftersatt
            persontrafik på spår har man inte i samma utsträckning tagit i
            beaktande.
          </p>
          <p xml:id="i-F9vVQxmRkU8JCZapM3Tz3F">
            Tvärt om innebär exempelvis bytet från IC-tåg till det nya så
            kallade snabbtåget på sträckan FalunStockholm att antalet sittplatser
            minskar med cirka 150 per dygn. Detta gör man på en sträcka där
            många resenärer idag tvingas resa stående på grund av brist på
            sittplatser.
          </p>
          <p xml:id="i-2ZwSNmfS11ZCDZWAmuTakC">
            De potentialer som finns för utveckling i hela vårt avlånga land
            tas inte till vara idag. Många års brister i underhåll och utveckling
            av infrastruktur är en av orsakerna till detta. Motionen skulle
            kunna ta upp brister i ett flertal andra regioner och infrastrukturområden
            som eftersatts med samma tråkiga konsekvenser men vi väljer att
            hålla oss till transportinfrastruktur i Bergslagen.
          </p>
          <p xml:id="i-U2JHFv1FczvFXCzBzv3YGE">
            Oavsett vilka hamnar som blir aktuella kommer trycket att öka
            på den viktigaste pulsådern för gods- och persontrafik i regionen,
            sträckan GävleFalunBorlängeLudvikaHallsberg. Beroende på val av
            utskeppningshamnar kommer även andra sträckor att få kraftigt
            ökande belastning som måste hanteras. En lösning för ABB:s speciella
            behov av extremt tunga och skrymmande transporter måste dessutom
            snabbt fram.
          </p>
          <p xml:id="i-VXPM9kLv9Q64uRpvMbtZ4n">
            Riksdagsledamöter, oavsett partitillhörighet, som företräder
            de berörda riksdagsvalkretsarna, i första hand södra Gästrikland,
            Dalarna och Västmanland men även delar av Uppland, Värmland och
            Närke, ser med stor oro på den problematik vad avser spårkapacitet
            som vår region står inför. Om problemet med bristande spårkapacitet
            inte löses finns en uppenbar risk att vårt vägnät snabbt kommer
            att köras sönder av malmtransporter. Hundratals nya tunga långtradare
            innebär inte bara sönderkörda vägar utan även en ökad risk för
            trafikolyckor. Den snabbt växande turistnäringen i vår region
            har inte ännu lyckats utveckla koncept som styr en större andel
            av turisterna över till kollektivtrafik utan resenärerna är i
            huvudsak bilburna. Oron omfattar därför även de skador som sönderkörda
            vägar kan innebära för en växande turistnäring. Turismen innebär
            ju sysselsättning i ett betydligt längre perspektiv än de 3050
            år som en ny gruvepok skisseras för.
          </p>
          <p xml:id="i-AEhxjUcu7kaz8P9eV81X7K">
            De kapacitetsökningar som i det korta perspektivet, femtio år,
            krävs för en ny gruvepok kommer inte att stå oanvänd när epoken
            är över. Vid den tiden talar allt för att turismen i betydligt
            högre utsträckningen än idag kommer att nyttja kollektiva transportmedel,
            inte minst spårbundna sådana. Det är även troligt att priserna
            på ändliga råvaror som de mineraler som finns i Bergslagen kommer
            att öka och därmed förlänga den tid under vilket det är lönsamt
            att fortsätta utvinning av mineraler i Bergslagen.
          </p>
          <head xml:id="i-HswrDFXN2jLdKYoWDaqsth" type="h1">
            Förslag till beslut
          </head>
          <p xml:id="i-TNhM4xeyHPsG5iEM7hCguN">
            Regeringens signaler om ökade medel till infrastruktur för godstransporter
            pekar inte ut Dalarna och Bergslagen som ett satsningsområde.
            Regeringen har uppenbarligen inte förstått Bergslagens och särskilt
            Dalarnas betydelse för landets näringsliv och ekonomi. Som en
            region i landets mitt är infrastrukturen även avgörande för transporter
            från Norrland till kontinenten alternativt hamnar i söder.
          </p>
          <p xml:id="i-BzHDiKm6rDSAzAnHaH2CnJ">
            Kapacitetstaket har sprängts ett flertal gånger på många delsträckor
            och planer finns framtagna för en del av dem. Det behövs framtidstro
            i regeringspolitiken och satsningar på framtiden. Regeringen bör
            därför gå vidare med att tydligt peka ut godstransporter i Bergslagen
            som en prioriterad fråga. I kommande trafikpolitiska beslut måste
            medel avsättas för att snarast lösa kapacitetsproblemen för den
            nya gruvepoken i Bergslagsregionen.
          </p>
          <p xml:id="i-EpCPrLUJTxNUHEgMxVHVn4">
            Regeringen måste även ge tydliga signaler till Trafikverket om
            att spårbunden regiontrafik i Bergslagen (Tåg i Bergslagen) måste
            säkerställas möjligheten att, genom tillräcklig spårkapacitet,
            fortsätta med minst samma trafikutbud som idag, när de löser problemen
            med det växande behovet av godstransporter. Dessa båda krav måste
            riksdagen ge regeringen till känna som sin uppfattning.
          </p>
        </div>
        <div xml:id="i-DKh4LiFgoAbvKa9CWd3yLn" type="signatureBlock">
          <list xml:id="i-DmtzXVSFQirNwKN3WWDrDK">
            <item xml:id="i-GHNySWsuYenT2fXbcYKVEW" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-EGigoL8q4MyAUpPz5uAJ11" who="unknown" type="signature">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
