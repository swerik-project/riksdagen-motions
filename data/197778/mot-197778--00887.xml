<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00887">
  <teiHeader>
    <fileDesc>
      <titleStmt>
        <title>om handikappades färdmöjligheter</title>
        <author>av Lars Wemer m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om handikappades färdmöjligheter</title>
          <idno type="rdwebb">G102887</idno>
          <rs type="number">887</rs>
          <ref type="dokument_url_text">http://data.riksdagen.se/dokument/G102887/text</ref>
          <ref type="dokument_url_html">http://data.riksdagen.se/dokument/G102887</ref>
          <ref type="dokumentstatus_url_xml">http://data.riksdagen.se/dokumentstatus/G102887</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6CyHHw5mH9FJStKdMXnLnL" type="signed"/>
        <correspContext corresp="i-6CyHHw5mH9FJStKdMXnLnL">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__887/mot_197778__887-001.pdf"/>
      <fw xml:id="i-7zEf2E7wRHNN3J4cJLEmK7">
        Motion 1977/78:887
      </fw>
      <div type="motHeader" xml:id="i-4761P5LpJ1rCLeK3MGe91B">
        <div type="motTitle" xml:id="i-B1RKnPLEWh9aFPis5P82m4"/>
        <div type="motSubmissionInfo" xml:id="i-W2rF52Va6x5DQY4JgL8QMk"/>
      </div>
      <div type="motBody" xml:id="i-91xWmkzhmY36YYYFNcAYnV">
        <div xml:id="i-KkwowHChEQ7XcYKwnTMoSv">
          <p xml:id="i-YCxw6tqXW2dfQbUAr5GBP">
            av Lars Werner m. fl. om handikappades färdmöjligheter
          </p>
          <p xml:id="i-YSW7Yvw3QQx9tiRjWizBoy">
            Sammanfattning
          </p>
          <p xml:id="i-SdPxDy6e3o6Yxi6XuNotpp">
            Vpk kräver i denna motion att HAKO-utredningen måste läggas till
            grund för förslag i riksdagen, dels i form av ett kortsiktigt
            åtgärdsprogram för mindre kostnadskrävande insatser, dels som
            ett femårsprogram för handikappan- passning av kollektivtrafiken.
            Vi kräver också 5 milj. kr. till forskning inom området. Vi föreslår
            också åtgärder för att mönstra ut diskriminerande regler ur färdtjänstbestämmelserna,
            omedelbara åtgärder för att lösa problemet med riksfärdstjänst
            och generösare statsbidrag för att möjliggöra en utbyggnad av
            färdtjänsten. Slutligen kräver vi också att bilen skall betraktas
            som tekniskt hjälpmedel för rörelsehindrade.
          </p>
          <p xml:id="i-NbJbKcJsGZSVJNW7eg82Js">
            Handikappade och kollektivtrafiken
          </p>
          <p xml:id="i-Ew2spMiZh6RKqHQhbRDDwn">
            I maj 1973 tillsattes den s. k. HAKO-utredningen, som efter ett
            snabbt utredningsarbete lade fram sitt betänkande Handikappanpassad
            kollektiv- trafik (SOU:1975:68) under hösten 1975. Det var inga
            stora, omvälvande förslag som HAKO-utredningen presenterade, men
            man gjorde en bra probleminventering och drog fram vissa utvecklingslinjer.
            Dessutom pekade man på en rad mindre och föga kostnadskrävande
            åtgärder, som skulle kunna vidtas tämligen snabbt och som skulle
            ha betydelse för att förbättra handikappades tillgång till kollektiva
            transportmedel. HAKO-utredningen har emellertid inte föranlett
            vare sig den tidigare eller den nuvarande regeringen att vidta
            några konkreta åtgärder och ännu mindre att lägga fast några principiella
            riktlinjer när det gäller arbetet på att handikappanpassa kollektivtrafiken.
            I stället har betänkandet kommit att bli en dammsamlare på kommunikationsdepartementet
            och en källa till besvi- kelse för alla de handikappade, som hoppades
            på att åtminstone några förändringar skulle komma att ske. HAKO-utredningen
            ger en bild av alla de hinder som reser sig för den handikappade
            när denne skall förflytta sig i gatumiljön eller använda sig av
            kollektivtrafiken. Många av dessa hinder kan utan större besvär
            avlägsnas, och en inte obetydlig del av dem beror på slentrian
            och dåliga kunskaper om vilka förutsättningar som gäller för olika
            slag av handikapp. Andra hinder fordras det mer genomgripande
            och kostnadskrävande åtgärder för att komma till rätta med. Det
            är därför viktigt att understryka att när vi talar om handikappade
            här, är det inte någon liten marginell grupp som vi talar om,
            vars problem kan avlägsnas genom särlösningar.
          </p>
          <pb facs="riksdagen-motions-pdf/data/197778/mot_197778__887/mot_197778__887-002.pdf"/>
          <fw xml:id="i-QvqurXHaMXrNWvRE5wkP3w">
            Mot. 1977/78:887 3
          </fw>
          <p xml:id="i-JamCcukUAKV4bA6dpLkXSc">
            HAKO-utredningen konstaterade att det finns ca I miljon människor
            som har stora svårigheter när det gäller att bruka allmänna kommunikationsme-
            del. Av dessa betecknas 250 000 som gravt handikappade från kommunika-
            tionssynpunkt, och av dessa i sin tur var 20000 i behov av särskilda
            transportlösningar. Det finns tyvärr inga beräkningar på hur stor
            andel av denna miljon människor som helt avstår från att resa
            eller kraftigt inskränker sitt resande på grund av kommunikationsmedlens
            otillgänglighet. Men man kan, utan att göra sig skyldig till överdrifter,
            göra gällande att en helt övervägande majoritet av dessa handikappade
            reser mindre, blir i större utsträckning isolerade, kan i mindre
            utsträckning ta del i olika aktiviteter i samhället än de skulle
            ha gjort om inte kommunikationsproblemen hade funnits. Det finns
            också anledning att påpeka att en handikappanpassning aldrig kan
            inverka menligt för icke handikappade. Kan den handikappade ta
            sig fram, så kan också personer utan handikapp göra det. En handikappsanpass-
            ning ökar bekvämligheten och tillgängligheten för alla. Regeringens
            och riksdagens underlåtenhet när det gäller att ta itu med frågan
            om kollektivtrafikens handikappanpassning innebär emellertid inte
            att det saknas handlingsmönster på området. De politiska instansernas
            tystnad tas i stället som intäkt för att fortsätta en reaktionär
            politik, och för lång tid framöver binder man sig vid direkt handikappfientliga
            trafiklös- ningar. SJ:s inköp av de vid det här laget riksbekanta
            150 personvagnarna utgör ett utmärkt exempel på detta. Att myndigheterna
            i avsaknad av politiska beslut utformar sina egna riktlinjer utgör
            för övrigt generaldirektörens för SJ uttalanden inför en uppvaktande
            delegation från Handikappförbundens centralkommitté ett utmärkt
            exempel på. Det hör inte till vanligheterna att man i motioner
            till riksdagen angriper enskilda statliga tjänstemän. Men det
            hör inte heller till vanligheterna att statliga tjänstemän uttrycker
            sig med en sådan omdömes- löshet, arrogans och brist på insikt
            som nämnde generaldirektör, vilket redovisats i HCK:s tidskrift
            Handikappsamverkan (nr 4-1977). SJ-chefen konstaterar att det
            inte skall förekomma rullstolar på tåg. Han betecknar ramper,
            tillgängliga toaletter och bredare dörrar som särlösningar och
            därför inte önskvärda. Han anser att handikappade skall använda
            sig av färdtjänsten och inte av SJ:s tjänster. Detta är klara
            politiska ställningstagan- den, som uppenbarligen inte bara rör
            rullstolsbundnas behov, utan alla åtgärder som kan göra SJ:s vagnpark
            mer lättillgänglig för den miljon människor här i landet vilka
            i dag av olika skäl har svårigheter att använda sig av tåg och
            bussar. Den fråga som naturligen inställer sig är om SJ-chefen
            har regeringens stöd för sina åsikter och handlingar? Vpk har
            tidigare krävt att HAKO-utredningens betänkande skall läggas till
            grund för förslag och beslut i riksdagen. Men ännu har således
            inget hänt och regeringen skjuter frågan framför sig. Det finns
            därför all anledning att på nytt ställa krav om att regeringen
            framlägger de förslag som HAKO-utredningen föranleder.
          </p>
          <pb facs="riksdagen-motions-pdf/data/197778/mot_197778__887/mot_197778__887-003.pdf"/>
          <fw xml:id="i-UyCHndXEziPPLMjwhVLyK3">
            Mot. 1977/78:887 4
          </fw>
          <p xml:id="i-LyJ4kEESCT2o2RFmLvgVi4">
            Vpk anser att det är möjligt att omedelbart börja arbetet på
            att åstadkomma många av de mindre förändringar som behövs. Det
            bör ske i samarbete mellan de myndigheter som än ansvariga för
            trafiken lokalt och regionalt och handikapporganisationerna. Det
            bör åvila regeringen att tillse att detta arbete kommer i gång.
            Efter framställning från SJ bör regeringen också framlägga förslag
            om extraanslag som är nödvändiga för att finansiera de förändringar
            som kan åstadkommas inom SJ, exempelvis i samband med normalt
            underhållsarbete. Regeringen bör också framlägga ett femårsprogram
            för handikappanpassning av kollektivtrafiken. Även detta bör ske
            i nära samarbete med handikapporganisationerna. Vidare bör snarast
            ett omfat- tande forskningsarbete om handikappvänliga trafiklösningar
            startas. Detta forskningsarbete bör ledas av en styrgrupp där
            handikapporganisationerna är representerade och har ett avgörande
            inflytande. Medel för detta forsknings- arbete bör anvisas för
            budgetåret 1978/79 som ett särskilt anslag under kommunikationsdepartementet.
            För att erhålla tillräckliga personella resurser och skapa utrymme
            för experiment och försöksverksamhet bör 5 milj. kr. anvisas för
            första året.
          </p>
          <p xml:id="i-Hp38ht3CpaRANpJFyNmJvj">
            Färdtjänsten
          </p>
          <p xml:id="i-REKF9geYgPZeyKDFabDyJV">
            Utbyggnaden av färdtjänsten har inneburit att många handikappade
            har fått möjlighet att delta i samhällslivet på ett helt annat
            sätt än tidigare. Det innebär emellertid inte att man kan vara
            nöjd med färdtjänsten, så som den ser ut i dag. Den är kringgärdad
            av byråkratiskt krångel, begränsningar i antal resor och resornas
            längd och innehåller på många håll förnedrande bestäm- melser,
            som även är stötande för rättskänslan. Vpk anser att för de handikappade
            som är nödsakade att använda sig av färdtjänsten, bör denna fylla
            samma funktion i samma utsträckning som den kollektiva trafiken
            gör för den icke handikappade. Vi avvisar således de begränsningar
            som nu är vanliga, nämligen att man bara får resa ett visst antal
            mil eller att man bara får resa ett visst antal gånger per månad.
            Vi avvisar också de särskilda bestämmelser som finns för färdtjänsten
            på många håll och som gör det möjligt att bestraffa vad man kallar
            för ”missbruk”, på administrativ väg genom exempelvis avstängning
            från att utnyttja färdtjän- sten. Sådana här bestämmelser skulle
            vara omöjliga att genomföra, inte bara praktiskt utan också rättsligt
            och politiskt, gentemot varje annan trafikant- grupp. Vad som
            gör det möjligt att tillämpa dessa bestämmelser när det gäller
            handikappade är dels en kvarlevande förmyndarinställning, dels
            det faktum att de handikappade befinner sig i ett absolut socialt
            och ekonomiskt underläge. Det måste betecknas som otillständigt
            att dessa förhållanden får finnas kvar. Därför anser vpk att fortsatt
            statsbidragsgivning till färdtjänsten måste koppplas till ett
            villkor om att alla diskriminerande bestämmelser måste avskaffas!
            I samband därmed bör man också pröva en generösare statsbidragsgivning.
          </p>
          <pb facs="riksdagen-motions-pdf/data/197778/mot_197778__887/mot_197778__887-004.pdf"/>
          <fw xml:id="i-Mop51WQ2QzvVGoJCiswRJv">
            Mot. 1977/78:887 5
          </fw>
          <p xml:id="i-6fjbeKBkReyZpKoGrj9FVq">
            Ett problem med färdtjänsten är att den s. k. färdtjänstlegitimationen,
            dvs. rätten att utnyttja färdtjänsten, bara gäller inom ett visst
            område. En handikappad som tillfälligt kommer till en annan ort
            har således inte möjlighet att använda sig av färdtjänsten där.
            Detta problem bör lösas genom att man inför vad HAKO-utredningen
            kallar riksfärdtjänst, dvs. att den som är färdtjänstberättigad
            har möjlighet att använda färdtjänsten var helst han kommer i
            landet. Regeringen bör snarast i samarbete med Kommunför- bundet
            och Landstingsförbundet utarbeta en överenskommelse om riksfärd-
            tjänst.
          </p>
          <p xml:id="i-FQnNARqrSjWXzKt59HxxFp">
            Bilen som tekniskt hjälpmedel
          </p>
          <p xml:id="i-Rj8pVwTfdRrTrJYpZeuRsj">
            Vpk har tidigare i motioner till riksdagen föreslagit att bilen
            skall betraktas som tekniskt hjälpmedel för rörelsehandikappade.
            Senast behandlades frågan i riksdagen i samband med socialförsäkringsutskottets
            betänkande 1976/ 77:28. Utskottet förutsatte däri att regeringen
            snarast skulle komma att behandla frågan och framlägga förslag
            för riksdagen. Så har emellertid ännu inte skett, varför vi här
            på nytt upprepar kravet. Bilen är för många handikappade ett oundgängligt
            transportmedel, som inte en aldrig så väl utbyggd färdtjänst kan
            ersätta och som heller inte under överskådlig tid kan ersättas
            av den kollektiva trafiken. De bidrag som nu utgår för bilanskaffning
            täcker bara en liten del av kostnaderna, och dessutom är de inkomstgränser
            som är satta för bidragen fullkomligt orealistiska och tar inte
            på något sätt hänsyn till den verkliga kostnaden för bilinköp
            och bilinnehav. Många handikappade tvingas nu att dra ner sin
            övriga konsumtion till ett absolut minimum inför tvånget att skaffa
            sig en bil, som gör att de får möjlighet att fungera socialt.
            Vpk anser att bilen fullt ut kan jämföras med andra tekniska hjälpmedel
            för handikappade och anser därför att bilen skall uppföras på
            hjälpmedelsförteckningen. Under hänvisning till det anförda föreslås”
            1. att riksdagen hos regeringen hemställer om att förslag på grundval
            av HAKO-utredningen (SOU 1975:68) snarast före- läggs riksdagen,
            2. att riksdagen uttalar att detta förslag bör innehålla dels
            förslag om åtgärder som omedelbart kan företas, dels ett femårspro-
            gram för handikappanpassning av kollektivtrafiken, 3. att riksdagen
            beslutar att under bil. 9, A. Kommunikationsde- partementet i
            propositionen 1977/78:100 anvisa 5 000 000 kr. för forskning inom
            området handikappanpassad kollektivtrafik, 4. att riksdagen uttalar
            att såväl när det gäller det kortsiktiga som det mer långsiktiga
            arbetet med handikappanpassning av kollektivtrafiken bör handikapporganisationerna
            tillförsäkras ett reellt inflytande och att det under punkt 3.
            nämnda
          </p>
          <pb facs="riksdagen-motions-pdf/data/197778/mot_197778__887/mot_197778__887-005.pdf"/>
          <fw xml:id="i-AoXTLTve51aAVBnbjqpfGz">
            Mot. 1977/78:887 6
          </fw>
          <p xml:id="i-PMiEEwTg9voDJre2mwB7hs">
            forskningsarbetet bör ledas av en styrgrupp där handikapporga-
            nisationerna har ett avgörande inflytande. Stockholm den 23 januari
            1978
          </p>
          <p xml:id="i-JnmkhWHSgraH1BHhjbgt59">
            LARS WERNER (vpk) EIVOR MARKLUND (vpk) JÖRN SVENSSON (vpk) C.-H.
            HERMANSSON (vpk) NILS BERNDTSON (vpk)
          </p>
          <p xml:id="i-ChAYhho2cfYUyfWDNg6kKq">
            + Se även motionerna 1977/78:888 och 889
          </p>
        </div>
      </div>
    </body>
  </text>
</TEI>
