<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00475">
  <teiHeader>
    <fileDesc>
      <titleStmt>
        <title>Utgiftsområde 16 Utbildning och universitetsforskning</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 16 Utbildning och universitetsforskning</title>
          <idno type="rdwebb">H002Ub475</idno>
          <rs type="number">Ub475</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub475/text</ref>
          <ref type="dokument_url_html">http://data.riksdagen.se/dokument/H002Ub475</ref>
          <ref type="dokumentstatus_url_xml">http://data.riksdagen.se/dokumentstatus/H002Ub475</ref>
          <ref type="doc">http://data.riksdagen.se/fil/9205E024-51B0-42C4-91D9-94A71824FAD3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Gu9ZxhLrddo624FrxXDhAg" type="signed"/>
        <correspContext corresp="i-Gu9ZxhLrddo624FrxXDhAg">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction type="numbering" xml:id="i-EEeGjTYnewPc3XDfdHpEac">
          <date when="2012-10-09"/>
        </correspAction>
        <correspAction type="submission" xml:id="i-Xead67qWf9nrDSnwtwmXU7">
          <date when="2012-10-05"/>
        </correspAction>
        <correspAction type="transfer" xml:id="i-L5wqYj8R46HaRr5R34Qjoc">
          <date when="2012-10-05"/>
        </correspAction>
        <correspAction type="assigned" xml:id="i-LeHjFHU7Kp2MQtw6cKFvVy"/>
        <correspContext corresp="i-LeHjFHU7Kp2MQtw6cKFvVy">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-92H1B1V3ZEt38X3zjbx11d">
            Sammanfattning
          </head>
          <p xml:id="i-BFWhv5s7ZvYd8efy2zpE1X">
            Utbildningspolitiken har en central roll för att bekämpa arbetslösheten
            och öka Sveriges förmåga att konkurrera genom hög kunskap och
            kvalitet. Vi satsar på fler utbildningsplatser för att öka såväl
            sysselsättningen som människors frihet och kunskaper. I förhållande
            till regeringens förslag innehåller vår budget 34 600 fler platser
            inom den kommunala vuxenutbildningen och yrkeshögskolan år 2013.
            Vi föreslår även 8 600 fler högskoleplatser än regeringen. För
            att höja kvaliteten på högskolan vill vi bl.a. öka undervisningstiden,
            stärka studentinflytandet och förbättra villkoren för doktorander
            genom att ersätta utbildningsbidrag med anställning som doktorand.
            Utöver detta vill vi förlänga utbildningen för förskollärare och
            fritidspedagoger.
          </p>
          <p xml:id="i-MumiseBoJdmeM3wiT1SxFt">
            När det gäller grundskolan föreslår vi 1 miljard kronor för en
            satsning på ökat stöd till de elever och skolor som har störst
            behov av stöd för att kunna nå målen och få den kunskap de har
            rätt till. De konkreta åtgärder som dessa medel ska användas till
            handlar bl.a. om att anställa fler lärare, men även andra former
            av stöd som bidrar till elevernas lärande och förbättrar deras
            möjligheter att nå kunskapsmålen.
          </p>
          <p xml:id="i-FqV9u6sv28Q46QQQkSytxj">
            Skolmaten bör bli bättre genom att skolbespisningarna rustas
            upp samt att personalen får möjlighet till utbildning. Alla grundskoleelever
            ska också kunna få frukost i skolan.
          </p>
          <p xml:id="i-7yijLzwMnPaP9PbuuGAHAT">
            Vänsterpartiet vill genomföra reformer för att öka tillgängligheten
            och kvaliteten inom förskolan och fritidshemmen. Vi föreslår därför
            att det införs en skyldighet för kommuner att erbjuda barnomsorg
            på obekväm arbetstid samt att personaltätheten ska öka och gruppstorlekarna
            följaktligen ska minska på fritidshemmen. Vi vill stimulera en
            utveckling där alla kommuner erbjuder 30 timmars förskola även
            till barn vars föräldrar är föräldralediga eller arbetslösa.
          </p>
        </div>
        <div type="motProposal" subtype="förslag">
          <head xml:id="i-YWNqSbqFJDpm14vV53q5vi">
            Förslag till riksdagsbeslut
          </head>
          <p xml:id="i-EYjQiemGgi5nUKiJYeaLg9">
            Riksdagen anvisar anslagen för 2013 inom utgiftsområde 16 Utbildning
            och universitetsforskning enligt förslaget i tabell 1 i motionen.
          </p>
        </div>
        <div type="motContent">
          <head type="h1" xml:id="i-AtuWCMBd5dwAv7yt3y8qnf">
            Anslagsfördelning
          </head>
          <table>
            <row xml:id="i-EBXYVLxjTCPc1dV1ndQgVx">
              <cell>
                Tabell 1 Anslagsförslag 2013 för utgiftsområde 16 Utbildning och universitetsforskning
              </cell>
            </row>
            <row xml:id="i-YXUWksMVa2BtCxvTV2QVtA">
              <cell>
                Tusental kronor
              </cell>
            </row>
            <row xml:id="i-BGhBai9BJrUtrR2wpTU5B2">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (V)
              </cell>
            </row>
            <row xml:id="i-GzemxahwAmUNZ8wxks5Jma">
              <cell>
                1:5
              </cell>
              <cell>
                Utveckling av skolväsendet och annan pedagogisk verksamhet
              </cell>
              <cell>
                1 591 164
              </cell>
              <cell>
                +1 922 000
              </cell>
            </row>
            <row xml:id="i-883A5WaFDW6m2rcs6XpPrp">
              <cell>
                1:7
              </cell>
              <cell>
                Maxtaxa i förskola, fritidshem och annan pedagogisk verksamhet, m.m.
              </cell>
              <cell>
                3 675 500
              </cell>
              <cell>
                +2 875 000
              </cell>
            </row>
            <row xml:id="i-9ttpfr3CYGBLwkAYbEuHo4">
              <cell>
                1:14
              </cell>
              <cell>
                Statligt stöd till vuxenutbildning
              </cell>
              <cell>
                2 671 505
              </cell>
              <cell>
                +1 224 000
              </cell>
            </row>
            <row xml:id="i-9h1a81oPqwycXHByBdFCcB">
              <cell>
                2:70
              </cell>
              <cell>
                Särskilda utgifter inom universitet och högskolor m.m.
              </cell>
              <cell>
                1 020 558
              </cell>
              <cell>
                +2 056 000
              </cell>
            </row>
            <row xml:id="i-6EfqPFR4D98Qt9EJfBW6PD">
              <cell>
                Summa
              </cell>
              <cell>
                +8 077 000
              </cell>
            </row>
          </table>
          <head type="h1" xml:id="i-4CMjp4jZKeZ7ACMPp2VWYE">
            Anslag 1:5 Utveckling av skolväsendet och annan pedagogisk verksamhet
          </head>
          <p xml:id="i-BwAkjEGMvBd1A3xZwdnKr9">
            Vänsterpartiet föreslår en satsning på öronmärkta statsbidrag
            riktade till de skolor och elever som har de största behoven av
            mer resurser för att kunna nå målen. De konkreta åtgärder som
            dessa medel ska användas till handlar bl.a. om att anställa fler
            lärare, men även andra former av stöd som bidrar till elevernas
            lärande och förbättrar deras möjligheter att nå kunskapsmålen.
            För att pengarna verkligen ska få avsedd effekt bör Skolverket
            också utvärdera hur pengarna används och vilka resultat som uppnås
            med hjälp av dem. Denna satsning ska uppgå till 1 000 miljoner
            kronor per år.
          </p>
          <p xml:id="i-4GmDMQGUYH3zMSD2NnbBWC">
            Satsningen till de skolor och elever som har störst behov kombineras
            med en generell satsning på ökad lärartäthet. För vårt förslag
            om ökad lärartäthet, se motion 2012/13:Fi252 Utgiftsområde 25.
          </p>
          <p xml:id="i-He6p6CTnFxzmtk4Raon4yw">
            En bra frukost är viktig för hälsan och lärandet. Det finns dock
            elever vars föräldrar inte har råd med en fullgod frukost. Vi
            vill därför att alla grundskolor ska erbjuda eleverna kostnadsfri
            frukost i skolan. Detta innebär en ökning av anslaget med 800
            miljoner kronor jämfört med regeringens förslag.
          </p>
          <p xml:id="i-MWm8DW5MizJzVyTRuijHCa">
            Vidare föreslår vi en satsning för att höja kvaliteten i skolbespisningarna.
            Pengarna ska gå till ombyggnad av lokaler för att möjliggöra matlagning
            på plats i skolorna där detta inte går i nuläget, samt till utbildning
            av personalen. För detta ändamål föreslår vi en ökning av anslaget
            med 50 miljoner kronor per år.
          </p>
          <p xml:id="i-XCBvwmx85AS5yBPomUeuWL">
            Vi föreslår en förstärkning av anslaget till Skolverket för att
            kunna hantera arbetet med lärarlegitimationer med 70 miljoner
            kronor, utöver de 75 miljoner kronor som regeringen redan föreslagit.
          </p>
          <p xml:id="i-RcqAtWhJ6TLCx67w5L4qiw">
            Vi anser att alla grund- och gymnasieskolor ska erbjuda kurser
            i feministiskt självförsvar för flickor från och med årskurs 7.
            Vi föreslår ett stöd till en sådan utveckling med 2 miljoner kronor
            per år. Se vår motion 2012/13:Ub212 Jämställdhet i skolan.
          </p>
          <p xml:id="i-KniWXa3tXTnz4WbvTnG5gn">
            Regeringen föreslår att Skolverket ska få 2 miljoner kronor extra
            per år för att verket ska kunna utöka informationen om det fria
            skolvalet. Vi säger nej till detta men föreslår ändå att pengarna
            stannar inom anslaget och istället används till extra stöd till
            studie- och yrkesvägledning.
          </p>
          <p xml:id="i-RdEuArqYD7oGVNWDA7tsZo">
            Sammantaget föreslår Vänsterpartiet en ökning av anslaget med
            1 922 miljoner kronor jämfört med regeringen 2013.
          </p>
          <head type="h1" xml:id="i-FSGYrde1rF6otPw66gGKmL">
            Anslag 1:7 Maxtaxa i förskola, fritidshem och annan pedagogisk
            verksamhet, m.m.
          </head>
          <p xml:id="i-WcZqc2ZU2mhQ5JyiPUGf2A">
            En stor och växande grupp föräldrar jobbar på kvällar, nätter
            och helger. Över 300 000 av dessa föräldrar har barn i förskoleåldern.
            Trots det erbjuder mindre än hälften av landets kommuner barnomsorg
            på obekväm arbetstid. Det borde vara fler eftersom en utbyggd
            förskola och barnomsorg är en förutsättning för en hög sysselsättning.
            Vänsterpartiet föreslår därför en skyldighet för kommunerna att
            erbjuda barnomsorg inte bara på dagtid utan även på kvällar, nätter
            och helger. För detta anslår vi 1 850 miljoner kronor 2013.
          </p>
          <p xml:id="i-VSTGji3bzuQzxDFQGAG2JP">
            Vänsterpartiet menar att förskolan ska vara avgiftsfri, tillgänglig
            och likvärdig för alla. Därför vill vi på sikt införa en avgiftsfri
            allmän förskola, med rätt till en vistelsetid om minst 30 timmar
            per vecka, för barn från ett års ålder. Som ett första steg bör
            rätten till förskola stärkas för barn till arbetslösa och föräldralediga.
            Rätten till vistelsetid på förskola för barn till föräldralediga
            och arbetslösa bör utökas till 30 timmar per vecka. För att påbörja
            detta arbete anslår vi 275 miljoner kronor som stimulansmedel
            till kommunerna 2013.
          </p>
          <p xml:id="i-PxFidaQKMQU1kWChGp1WcV">
            Vidare föreslår vi ett statligt stöd för att anställa fler i
            fritidshemmen där villkoret är att kommunen bidrar med halva kostnaden.
            Med hjälp av bidraget kommer personaltätheten att kunna öka så
            att det blir färre än 30 barn i den genomsnittliga gruppen. Det
            innebär en bättre miljö för både anställda och barn. Möjligheterna
            att bedriva en meningsfull verksamhet förbättras också, vilket
            är bra för barnens lärande och utveckling. Denna satsning föreslås
            uppgå till 750 miljoner kronor 2013.
          </p>
          <p xml:id="i-51VJ93Ldu2CPprCuvAWPqK">
            Dessa förslag presenteras närmare i motion 2012/13:Ub389 Förskola
            och fritidshem.
          </p>
          <p xml:id="i-GSoRdBVB9ixMfnbzizQVC9">
            Sammantaget föreslår Vänsterpartiet en ökning av anslaget med
            2 875 miljoner kronor jämfört med regeringen 2013.
          </p>
          <head type="h1" xml:id="i-RyitqiHhL1W2wHvM92hefj">
            Anslag 1:14 Statligt stöd till vuxenutbildning
          </head>
          <p xml:id="i-58u7ZbYgihvEo2p538erZg">
            Många som i dag är arbetslösa saknar grundläggande utbildning
            från grund- eller gymnasieskola. Samtidigt krävs ofta minst gymnasieutbildning
            för att få ett arbete och det är även nödvändigt för att kunna
            vidareutbilda sig på yrkeshögskola eller universitet. Ungdomar
            som saknar gymnasieexamen löper stor risk att bli långvarigt arbetslösa
            eller fastna i korta anställningar med återkommande arbetslöshetsperioder.
            Vi vill införa en rätt att läsa in gymnasieskolan inom vuxenutbildningen.
            Det ska kunna ske antingen inom den kommunala vuxenutbildningen
            eller på folkhögskola.
          </p>
          <p xml:id="i-SFZfcExjeokeorVpfzdF5f">
            I en tid av ekonomisk kris ökar behoven av studier. Det gäller
            även vuxenutbildningen. Det är dock fortfarande långt kvar till
            det antal platser i vuxenutbildningen som fanns innan högerregeringen
            skar ned den med en tredjedel.
          </p>
          <p xml:id="i-YSbuKJBu5qhL7Rv8uwrSid">
            Vår sammantagna satsning på rätt till gymnasieutbildning och
            komvux skulle nästa år ge 26 600 fler platser än regeringens politik.
            Vi föreslår för detta en ökning av anslaget med 1 108 miljoner
            kronor 2013 jämfört med regeringens förslag.
          </p>
          <p xml:id="i-6cgBwRvAVU7zU3qeFhvD2L">
            Trots hög arbetslöshet är det inom vissa branscher och yrken
            svårt att rekrytera p.g.a. brist på människor med rätt yrkesutbildning.
            En utbildningsform som snabbt kan möta detta behov är yrkeshögskolan.
            Vi föreslår 8 000 fler platser än regeringen 2013 och ökar anslaget
            med 420 miljoner kronor jämfört med regeringens förslag.
          </p>
          <p xml:id="i-A1cALLm94KjvTBBCd3w7T3">
            Yrkesvux är yrkesutbildningar som är särskilt riktade till personer
            som saknar gymnasieutbildning eller som behöver komplettera den.
            Vi vill ha permanenta satsningar på yrkesvux. Jämfört med dagens
            nivå vill vi att yrkesvux ska omfatta 5 500 fler platser varje
            år. Regeringen föreslår tillfälligt fler platser än så 2013, men
            trappar sedan av anslaget. För 2013 innebär därför vårt förslag
            en minskning av anslaget med 120 miljoner kronor jämfört med regeringens
            förslag.
          </p>
          <p xml:id="i-FbmZy4w6W3mE2xk958FFcn">
            Vänsterpartiet säger nej till regeringens satsning på lärlingsvux
            och minskar anslaget med 184 miljoner kronor. Istället föreslår
            vi en betydligt större satsning på stöd till lärlingsanställningar
            under utgiftsområde 14. Se motion 2012/13:A368.
          </p>
          <p xml:id="i-M1SqQt7ChFrcRb9ykhp4nc">
            Sammantaget föreslår Vänsterpartiet en ökning av anslaget med
            1 224 miljoner kronor jämfört med regeringen 2013.
          </p>
          <head type="h1" xml:id="i-GDpdnh3LDhTN38EYHteUx">
            Anslag 2:70 Särskilda utgifter inom universitet och högskolor
            m.m.
          </head>
          <p xml:id="i-7Ni7VYBzhS9R8t1qJYfnU9">
            Som en del i vår satsning för att öka sysselsättningen och utbildningsnivån
            ökar vi även antalet högskoleplatser. Vi föreslår en satsning
            på 600 miljoner kronor mer än regeringen, vilket räcker till 8
            600 fler platser.
          </p>
          <p xml:id="i-3TrgA2yJJL49ig6WqmETrP">
            Vi föreslår även att utbildningen för förskollärare och fritidspedagoger
            förlängs. Se motion 2012/13:Ub389 Förskola och fritidshem. För
            detta ändamål ökar vi anslaget med 170 miljoner kronor.
          </p>
          <p xml:id="i-L8vTpxCXR4xvTeKvxtmjkU">
            I syfte att höja kvaliteten på högskolan vill vi bl.a. öka undervisningstiden,
            förstärka studentinflytandet och förbättra de ekonomiska villkoren
            för forskarstuderande genom att fler ska få anställning som doktorand.
            För detta bör anslaget höjas med 1 286 miljoner kronor, varav
            900 miljoner går till utökad undervisningstid utöver de medel
            som regeringen redan anslår för detta, 95 miljoner till studentinflytande
            och 291 miljoner till doktorandtjänster. Se även motionerna 2012/13:Ub255
            Högskola och 2012/13:Ub256 Anställning som doktorand.
          </p>
          <p xml:id="i-S2XE3GsqujiCQjjnkSpTRE">
            Sammantaget föreslår vi en ökning av anslaget med 2 056 miljoner
            kronor jämfört med regeringen 2013.
          </p>
        </div>
        <div type="motSignatures">
          <list>
            <item xml:id="i-PRu1st5UQEPNEQ9K9pBYg1">
              Jonas Sjöstedt (V)
            </item>
            <item xml:id="i-8qyGktjtSEGTNkYwsvVL8h">
              Ulla Andersson (V)
            </item>
            <item xml:id="i-96wYcRM4JDZRjQZGUW52Lu">
              Jens Holm (V)
            </item>
            <item xml:id="i-EpxFXoPhndimcULnF2VoT2">
              Hans Linde (V)
            </item>
            <item xml:id="i-JyfS1wsNAMCChYiZF7Y6Be">
              Eva Olofsson (V)
            </item>
            <item xml:id="i-FJjwVAfMw1M9h9CfG6EedA">
              Mia Sydow Mölleby (V)
            </item>
            <item xml:id="i-KhHcSgh3iMHYq2nLugQnUs">
              Rossana Dinamarca (V)
            </item>
          </list>
        </div>
      </div>
    </body>
  </text>
</TEI>
