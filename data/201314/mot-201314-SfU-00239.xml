<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00239">
  <teiHeader>
    <fileDesc>
      <titleStmt>
        <title>Barn får inte vara ett gränshinder</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn får inte vara ett gränshinder</title>
          <idno type="rdwebb">H102Sf239</idno>
          <rs type="number">Sf239</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf239/text</ref>
          <ref type="dokument_url_html">http://data.riksdagen.se/dokument/H102Sf239</ref>
          <ref type="dokumentstatus_url_xml">http://data.riksdagen.se/dokumentstatus/H102Sf239</ref>
          <ref type="doc">http://data.riksdagen.se/fil/E1F1E9DD-8972-42E2-B2B4-ACE76BA9A56C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WhHYkSLPMbGYmvLiqcDm9k" type="signed"/>
        <correspContext corresp="i-WhHYkSLPMbGYmvLiqcDm9k">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-T6xCbW9EvoYyrkfHiH5oN7" type="numbering">
          <date when="2013-10-02"/>
        </correspAction>
        <correspAction xml:id="i-G5B6DRwsL5oQfhGBNJcgi9" type="submission">
          <date when="2013-10-01"/>
        </correspAction>
        <correspAction xml:id="i-Hkmz2XFZJ79DZQ1s16J1iq" type="transfer">
          <date when="2013-10-01"/>
        </correspAction>
        <correspAction xml:id="i-EacTfJkra6j8tX5ByGX9zr" type="assigned"/>
        <correspContext corresp="i-EacTfJkra6j8tX5ByGX9zr">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AL4dywPAff18qEGBgZyVrb" type="motHeader"/>
      <div xml:id="i-TpreVoXYUVf2DzzMTEWcpy" type="motBody">
        <div xml:id="i-WV1r7LyCLgx1V3CRy3M1Zy" type="motProposal" subtype="förslag">
          <head xml:id="i-LyePJ8yfrkuSNCgPaVXPvk">
            Förslag till riksdagsbeslut
          </head>
          <p xml:id="i-WVT6diZc1P8sHrREixKiRu">
            Riksdagen tillkännager för regeringen som sin mening vad som
            anförs i motionen om regeländringar som gör att barn inte utgör
            ett hinder för föräldrar som bor och arbetar gränsöverskridande
            i Norden.
          </p>
        </div>
        <div xml:id="i-WuCkmsT4hHwg1Wf7QibXJy" type="motContent">
          <head xml:id="i-QhKHMsFjcJQar5AK5QZCeh" type="h1">
            Bakgrund
          </head>
          <p xml:id="i-AKh8yQWDPEa8uE8NDrU89K">
            Det blir allt vanligare att människor i de nordiska länderna
            under någon del av sitt yrkesverksamma liv byter land för boende
            eller arbete. Naturligtvis sker detta även med länder utanför
            Norden. Vi har dock sedan länge en ambition att den nordiska arbetsmarknaden
            ska vara en gemensam arbetsmarknad, så långt det är möjligt. Den
            gemensamma arbetsmarknaden exempelvis över Öresund har vuxit snabbt
            sedan bron byggdes och det har varit bra för den regionen.
          </p>
          <p xml:id="i-H61QLoztQZc9k5aa5T9Rx">
            I Nordiska rådet lyfts ständigt upp problem kring olika former
            av hinder som försvårar för personer och familjer att i praktiken
            leva gränsöverskridande i Norden. Vi får ständigt nya exempel
            främst från tre områden där en gränsöverskridande vardag har blivit
            vanlig. Det handlar om gränsproblem i Norrbotten där Finland och
            Sverige på vissa orter nästan vuxit samman, det handlar om Värmland
            och Dalarna där arbetspendling över gränsen till Norge är omfattande
            och så den växande gränsöverskridande vardagen i Öresundsregionen.
          </p>
          <p xml:id="i-YNL1jHUtTpJx3Bk2xAofVD">
            Regeringen är väl medveten om de problem som finns så egentligen
            behövs ingen ytterligare beskrivning än den som rubriken till
            motionen ger för att min hemställan skall bli hanterbar, men jag
            skall ändå kort beskriva en detalj där barn blir ett gränshinder
            för en familj.
          </p>
          <head xml:id="i-NYDBP5rSXjhS8QX5KVLg7f" type="h1">
            Barn som gränshinder
          </head>
          <p xml:id="i-NnekQvyCHtaNeePDisj82r">
            Den barnfamilj som bor i södra Sverige och har en förälder arbetandes
            i Danmark och en i Sverige upplever att deras föräldraledighet
            beräknas på ett orättvist sätt när de vill dela på tiden. Den
            förälder som arbetar i Danmark får sin ledighet beräknad utifrån
            danska regler och den som arbetar i Sverige får sin föräldraledighet
            beräknad utifrån svenska regler. Det kan ju låta rimligt om det
            vore så att regelverken tog hänsyn till varandra. Tyvärr fungerar
            inte systemen när den förälder som arbetar i Danmark väljer att
            ta ut föräldraledigheten i deltid, exempelvis 80 procent. Båda
            systemen ger möjlighet att både dela på ledigheten och att ta
            ut föräldraledighet på deltid vilket är mycket bra. Behovet av
            deltid kan ha många orsaker.
          </p>
          <p xml:id="i-VuE16qAaMCePnvCPNXvm9f">
            Eftersom det danska systemet har fem ersättningsdagar per vecka
            och det svenska sju dagar per vecka så blir avräkningen märklig.
            När den danskarbetande föräldern går ner till 80 procent, vilket
            innebär ersättning för 4 dagar så borde det leda till en avräkning
            av 5,5 dagar av de dagar som den svenskarbetande föräldern kan
            ta ut. Av någon för mig obegriplig anledning så minskas antalet
            ersättningsdagar i stället med sju dagar i det svenska systemet,
            lika många som om den danskarbetande föräldern hade tagit ut ersättning
            för 100 procent.
          </p>
          <p xml:id="i-VHmTk691Qpozh9ysCP9b8p">
            Denna bugg i systemet gör att den svenskarbetande föräldern som
            tror sig ha sex månaders föräldraledighet kvar att ta ut i extrema
            fall endast har tio dagar kvar. Detta är något som föräldrar tillsammans
            med Försäkringskassans personal i Malmö har kunnat konstatera
            i några fall.
          </p>
          <p xml:id="i-LzHvAKv4aj9dzaSYxSFC1H">
            Enligt uppgift jag fått är den lokala Försäkringskassan i Malmö
            på grund av detta inte överens med Försäkringskassan centralt
            när det gäller hur man ska beräkna deltiders fördelning mellan
            det danska och det svenska systemet.
          </p>
          <p xml:id="i-CuNCpxb7LdAD3KJvUXum9A">
            Unga par som bor på den svenska sidan men arbetar i var sitt
            land säger att de till och med funderar över om det är möjligt
            att försöka få barn som systemet fungerar.
          </p>
          <head xml:id="i-LXpfhWqarMEi9y5a41S7k3" type="h1">
            Förslag till åtgärd
          </head>
          <p xml:id="i-3CeeW8QyrMYd71M681GhYr">
            Som alltid när det gäller gränshinder för en väl fungerande nordisk
            arbetsmarknad så måste åtgärder föregås av en grundlig analys.
            En justering av regler som klarar att hantera den beskrivna situationen
            i Öresundsregionen får självklart inte krångla till relationer
            mellan Sverige och övriga nordiska grannländer.
          </p>
          <p xml:id="i-YKCmQYkYevAdyhz7beiQXk">
            Regeringen bör därför efter utredning återkomma till riksdagen
            med förslag på hur regler för föräldraledighet kan förbättras
            så att det inte upplevs som orättvist och försvårande för gränsöverskridande
            familjer att skaffa barn. Som motionär är jag självklart nöjd
            även om regeringen visar sig kunna åtgärda problemet genom föreskrifter
            via berörda myndigheter utan att behöva gå till riksdagen med
            förslag till lagändringar. Det är resultatet som är det viktiga.
          </p>
        </div>
        <div xml:id="i-WXCaKJG1Fx6UmAXJ2P6tFM" type="signatureBlock">
          <list xml:id="i-FfofZAC3LwFvZsMU7wtEQ5">
            <item xml:id="i-UwpgnLfgUajmAeaBUCo7C6" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
