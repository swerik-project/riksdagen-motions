<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00179">
  <teiHeader>
    <fileDesc>
      <titleStmt>
        <title>De statliga datasystemen</title>
        <author>Kerstin Anér </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De statliga datasystemen</title>
          <idno type="rdwebb">G502179</idno>
          <rs type="number">179</rs>
          <ref type="dokument_url_text">http://data.riksdagen.se/dokument/G502179/text</ref>
          <ref type="dokument_url_html">http://data.riksdagen.se/dokument/G502179</ref>
          <ref type="dokumentstatus_url_xml">http://data.riksdagen.se/dokumentstatus/G502179</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DzVXrCE7to9pVFLHc3scEu" type="signed"/>
        <correspContext corresp="i-DzVXrCE7to9pVFLHc3scEu">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__179/mot_198182__179-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16
          </p>
          <p>
            Motion 1981/82:179
          </p>
          <p>
            Kerstin Anér De statliga datasystemen
          </p>
          <p>
            Skydd mot maktmissbruk i datavärlden betyder ju att lagstiftaren
            fastslår och genomdriver de villkor under vilka samhällets databehandling
            kan upplevas som godtagbar av medborgarna. Det är en mycket praktisk
            definition av dataskydd, som undviker alla filosofiska definitioner.
            Och det är bra, för vad som är godtagbart i den här meningen måste
            alltid vara ett politiskt beslut, dvs. en kompromiss mellan många
            olika intressen. Nu brukar man ofta säga att felet med databehandlingen
            är att människorna förvandlas till föremål, som sen behandlas
            maskinellt en objektivering, som är ovärdig människan. Men vi
            måste alltid i ett samhälle i viss mån behandla varandra som objekt,
            antingen vi ger varandra socialvård eller tar ut skatt av varandra.
            Vi kan inte beakta varandras odödliga själar i varje sådan transaktion,
            och det behövs inte heller. Det viktiga är att den enskilde som
            blir behandlad inte berövas rätten att påverka det sätt på vilket
            han förvandlas till ett ting och att han själv får lov att på
            sina egna villkor lämna de upplysningar som bidrar till att utforma
            andras eller myndigheter- nas bilder av honom. Man kan säga att
            dataskyddets huvuduppgift är att förhindra ett samhällstillstånd,
            där medborgaren inte kan veta, vem som vet vad om honom och för
            vilket ändamål. Frihet i datasamhället är i en viss mening detsamma
            som att medborgaren kan veta säkert i förväg, vilka effekterna
            blir av de dataspår han lämnar efter sig under hela sitt liv.
            Det är ju det som karakteriserar en rättsstat: att myndigheterna
            inte får göra vad som helst med vilka medel som helst och att
            det finns kontroll på hur de gör det. Alltså: den makt över sig
            själv, som medborgaren är tvungen lämna ifrån sig till andra genom
            att lämna ut upplysningar eller medge att de lämnas vidare, den
            makten borde han alltid få behålla en viss del av. Den bör naturligtvis
            bestå i att han får kontrollera om det som står om honom, är sant;
            men han måste också få kontrollera vem som vet det och för vilket
            ändamål. Den som har möjlighet att samla på sig mer information
            än andra, får alltså ett övertag över dem. Så har det förstås
            alltid varit — det nya är som vanligt skalan. Men skalan gör fenomenen,
            och datorn har ändrat informationens omfång och tillgänglighet
            på ett sätt som liknar vad som hände, när Venedigs bankirer under
            högmedeltiden uppfann växeln och därmed gjorde kapitalet flytande
            på ett revolutionerande sätt. Eller när ångmaskinen gjorde det
            möjligt att dra nytta av människors arbetskraft i fantastiskt
            ökad omfattning och därmed ändra på hela deras levnadsförhållande
            — på gott och ont.
          </p>
          <pb facs="riksdagen-motions-pdf/data/198182/mot_198182__179/mot_198182__179-002.pdf"/>
          <p>
            Mot. 1981/82:179 17
          </p>
          <p>
            Medborgarnas ökade känslighet inför vissa informationsprocesser
            i stat och samhälle kommer inte av en slump. Den beror till stor
            del på ansträngningarna att sätta in den moderna informationsteknologin
            på alla områden, men den måste också ses i samband med en ny uppfattning
            av vad statsförvaltningen egentligen har för uppgifter. Den moderna
            välfärdsstaten inskränker sig inte längre till att reagera på
            inre och yttre störningar utan vill i stället själv gestalta de
            konkreta förhållandena genom att förutse, planera och ingripa.
            Till detta ändamål använder den — om också hittills med växlande
            framgång — tillvägagångssätt som är vanliga inom näringslivet:
            planerings-, prognos- och simuleringstek- niker, tillsammans med
            nya management-metoder, är viktiga grundvalar för denna del av
            statens maktutövning. En högt utvecklad informationsteknologi
            är en nödvändig, om också inte tillräcklig, förutsättning för
            att effektivt sköta dessa strategier. Prognos och simulering av
            medborgarnas framtida handlingar förutsätter nämligen kännedom
            om deras nuvarande uppförande. Till detta behövs information från
            alla områden. Den planerade och omhändertagne medborgaren är alltså
            till en början den iakttagne och utspejade medborgaren. Han får
            allt färre chanser att själv direkt tala med den som skall hantera
            hans öden. Man frågar honom inte själv — man ser efter i databanken.
            Han kommer inte fram till den myndighet han skall ha att göra
            med utan till ett specialiserat dataorgan. Han vet inte vad uppgifterna,
            som han lämnar, skall användas till, och i vilka sammanhang de
            kommer att dyka upp. Hans data behandlas utan hans egen medverkan,
            och han blir i stor utsträckning ignorerad — till förmån för sin
            egen dataskugga, som har desto större verklighet i myndigheternas
            ögon. Slutligen: den yttersta rubbningen av maktbalansen, som
            datorerna kan tänkas medföra, är den som gäller datakvaliteten.
            Risken finns att det som kommer ut ur datorerna betraktas som
            sant och verkligt i en mera upphöjd mening än vanliga jordiska
            fakta. Det hari varje fall visat sig svårt för svenska medborgare
            att bevisa för datorn, att de inte var döda, trots att de själva
            fann faktum vara ganska belysande. Det finns en tendens på en
            hel del områden att låta dataskuggan, dvs. datorns bild av en
            människa eller annan företeelse i sinnevärlden, ta över och räknas
            som mera relevant för beslutsfattarna: Risken är inte alldeles
            gripen ur luften. Om dessa krav skall kunna tillgodoses, måste
            en rad praktiska åtgärder vidtas, och jag vill här speciellt visa
            på hur det bör gå till, inte bara ur administrationens synvinkel
            men ur de anställdas och — särskilt viktigt! — ur kundernas. Man
            bör kunna se i vilken mån allmänheten som betjänas av verken (resp.
            avkrävs uppgifter etc.) fått det lättare eller besvärligare tack
            vare datarutinerna. Har blanketterna blivit fler och krångligare
            eller tvärtom? Begär man att kunderna skall lära sig särskilda
            uttryck och koder för att lämna uppgifter som skall sättas på
            dator? Har verket flyttat över arbete från sin egen sida (den
            betalda) till allmänhetens (den obetalda?).
          </p>
          <pb facs="riksdagen-motions-pdf/data/198182/mot_198182__179/mot_198182__179-003.pdf"/>
          <p>
            Mot. 1981/82:179 18
          </p>
          <p>
            Hur ser rutinerna för rättelser av fel ut? Hur snabbt och effektivt
            fungerar de — dels tekniskt, dels administrativt? Hur många gånger
            per år har det inkommit klagomål på felaktigheter i datorns uppgifter
            och hur fort har de i medeltal blivit behandlade? Vilka samkörningar
            mellan olika register förekommer, dels rutinmässigt, dels tillfälligt?
            Vilka nya projekt är på gång under den relevanta tiden, och vem
            i dessa projekt tar till vara allmänhetens intressen (som ovan)?
            Vilken person skall man vända sig till för att få upplysningar
            om detta? Finns det något organ inom projektgruppen som särskilt
            har till uppgift att beakta allmänhetens intressen? Om myndigheten
            använder mjukdata, vilka åtgärder finns vidtagna för att se till
            att de inte missbrukas och att deras kvaliteten kontrolleras?
            En sak som bör finnas vid varje system är en kort sammanfattning
            av vad datainspektionen har sagt om det, antingen DI måste ge
            sitt tillstånd eller bara har tillfrågats om sina synpunkter.
            DI:s diskussioner av systemens egenskaper är ofta en bra pedagogisk
            utgångspunkt för den som skall beskriva dem från allmänhetens
            synpunkt. Sårbarhetsfrågorna måste också ha stor tyngd. Vad finns
            det för reservkapacitet, vem är ansvarig för säkerheten, vilka
            decentraliseringsåt- gärder o. d. är under debatt eller utveckling?
            Det är alltså exempel på sådant som allmänheten behöver veta i
            en verksamhetsberättelse. De anställda har fler och mer långtgående
            krav som deras fackliga företrädare bör ha möjlighet att bevaka.
            Myndigheterna har dock en självklar plikt att inte sätta personal
            i den situationen att de får ta emot obehag från allmänheten för
            fel som de inte själva kan rätta till. Rutinerna för felrättning
            bör även av denna anledning vara väl genomtänkta, väl kända och
            väl inövade. Det är också viktigt för både personal och allmänhet
            att man noggrant redogör för de åtgärder som hindrar datapersonalen
            att få inblick i känsliga data som inte angår dem i tjänsten,
            samt vilka koder för tystnadsplikt och sekretess som råder. Även
            uppgifter om skydd för den som lämnar uppgifter till pressen bör
            finnas. Allmänheten skall också veta hur och på vilka villkor
            den kan ta del av offentliga uppgifter som finns på data och inte
            lämpligen kan ställas till förfogande i annan form. Särskilt viktigt
            är att få veta var det finns register över olika sorters handlingar
            och hur man söker i dem, resp. får hjälp att söka i dem om det
            måste ske via en terminal. För att medborgarnas krav på de statliga
            datasystemen enligt ovanstående, och antagligen även många andra
            synpunkter, skall kunna beaktas effektivt och i god tid, måste
            statskontoret och/eller andra myndigheter med ansvar för dessa
            system få dessa krav uttryckligen formulerade för sig. Statskontoret
            har ett ansvar för att se till att myndigheternas ADB- hantering
            inte bara blir rationell och effektiv från myndigheternas synpunkt
          </p>
          <pb facs="riksdagen-motions-pdf/data/198182/mot_198182__179/mot_198182__179-004.pdf"/>
          <p>
            Mot. 1981/82:179 19
          </p>
          <p>
            utan också medför lättnader och ökad bekvämlighet för de människor
            myndigheten har att betjäna. Det är vidare statskontorets uppgift
            att se till att de föreskrifter som finns om allmänhetens rätt
            till insyn i offentliga data med minsta möjliga tidsutdräkt implementeras
            såväl i existerande som i planerade ADB-system. Med hänvisning
            till ovanstående hemställs 1. attriksdagen som sin mening ger
            regeringen till känna vad som i motionen anförts rörande kraven
            på den offentliga redovisning- en av förhållanden som rör de statliga
            datasystemen, 2. attriksdagen som sin mening ger regeringen till
            känna vad som i motionen anförts om statskontorets arbetsuppgifter.
          </p>
          <p>
            Stockholm den 12 januari 1982
          </p>
          <p>
            KERSTIN ANÉR (fp)
          </p>
        </div>
      </div>
    </body>
  </text>
</TEI>
