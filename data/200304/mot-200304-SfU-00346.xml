<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SfU-00346">
  <teiHeader>
    <fileDesc>
      <titleStmt>
        <title>Integrationspolitik</title>
        <author corresp="i-4SAiMdwrEthd2M8z2yjtkv">av Ana Maria Narti (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Integrationspolitik</title>
          <idno type="rdwebb">GR02Sf346</idno>
          <rs type="number">Sf346</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GR02Sf346/text</ref>
          <ref type="dokument_url_html">http://data.riksdagen.se/dokument/GR02Sf346</ref>
          <ref type="dokumentstatus_url_xml">http://data.riksdagen.se/dokumentstatus/GR02Sf346</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <name>Ana Maria Narti</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VEFQUKywWYeSfQoT8YWtPF" type="signed"/>
        <correspContext corresp="i-VEFQUKywWYeSfQoT8YWtPF">
          <note type="signatory" corresp="i-4SAiMdwrEthd2M8z2yjtkv"/>
        </correspContext>
        <correspAction type="referral" xml:id="i-JNNWaCPq7av7n8vS1wZvq9">
          <date when="2003-10-15"/>
        </correspAction>
        <correspAction type="dismissal" xml:id="i-7hABSpiT9vSKJhwz5pCG26">
          <date when="2003-10-15"/>
        </correspAction>
        <correspAction type="submission" xml:id="i-KoySCWzjAfDAS3U5JrWwGn">
          <date when="2003-10-07"/>
        </correspAction>
        <correspAction type="assigned" xml:id="i-CFcYWs3czshHvhN54RPYHB"/>
        <correspContext corresp="i-CFcYWs3czshHvhN54RPYHB">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sf_0346/mot_200304_Sf_0346-0001.pdf"/>
      <div type="motHeader" xml:id="i-Ws32zvrkM8tuHumKTYWvGc">
        <div type="motTitle" xml:id="i-MjM6fUU6qrmjE6pW1T7e5H"/>
        <div type="motSubmissionInfo" xml:id="i-34E4SsVybNbzSbB5nEdSa8"/>
      </div>
      <div type="motBody" xml:id="i-FnC3uinfYr9mosEu7Cz2um">
        <div xml:id="i-FgpWhaKNyBmJMExyzZS3S9">
          <p xml:id="i-4kRo9rkFYbpuF69uCw3Km6">
            2003/04 mnr: Sf346 pnr: fp475
          </p>
          <p xml:id="i-7r7pvM2vUv2Fa6txGdbfRJ">
            Motion till riksdagen 2003/04:Sf346
          </p>
          <p xml:id="i-KwAKCUGHFoX5gZiVSxCvxj">
            av Ana Maria Narti (fp)
          </p>
          <p xml:id="i-FLTN4XJbg9YdgjwSQCmcGP">
            Integrationspolitik
          </p>
          <p xml:id="i-UUksNfMQrxPRa9qFnPS9AS">
            Innehållsförteckning
          </p>
          <p xml:id="i-SjKb4e9eKfpibvDBxMgGMJ">
            Trea Ork IN smsa UNTEN 1 Förslag till riksdagsbeslut. Motivering.
            Nygamla lösninga Integrationsverkets roll.. Vanmakt eller egen
            mak
          </p>
          <p xml:id="i-BARHdvt33Fis18LyCGuz8S">
            Förslag till riksdagsbeslut
          </p>
          <p xml:id="i-JpoVgxRSafBXAXKPAKP8ar">
            1. Riksdagen tillkännager för regeringen som sin mening vad i
            motionen anförs om en decentraliserad arbetsmarknads- och integrationspolitik.
            2. Riksdagen tillkännager för regeringen som sin mening vad i
            motionen anförs om Integrationsverkets roll. 3. Riksdagen tillkännager
            för regeringen som sin mening vad i motionen anförs om de nya
            invånarnas egen makt.
          </p>
          <p xml:id="i-FEzSn7KqggTUEDo7C1fRh8">
            Motivering
          </p>
          <p xml:id="i-HNktNN9UL77A7RK6EhogYW">
            Den traditionella socialdemokratiska integrationspolitiken karakteriseras,
            precis på samma sätt som tidigare den s k invandrarpolitiken,
            av väldigt många stora och vackra ord. Det kommer ständigt nya
            dokument och ofta upprepade inbjudningar till samarbete mellan
            olika myndigheter och traditionella stora svenska organisationer.
            Sådana lösningar på den växande segregationens problem har gång
            på gång presenterats av socialdemokratiska regeringar under de
            senaste decennierna och har visat sig vara ineffektiva. Segregationen
            har inte minskat i landet. Den kroniska arbetslöshet som drabbar
            massor av med människor med utländsk bakgrund och som minskade
            något under den senaste högkonjunkturen ökade snabbt på nytt efteråt.
            Bevisen på den förda politikens ständigt upprepade misslyckanden
            är många. Dystra undersökningar och rapporter från Riksdagens
            revisorer,
          </p>
          <pb facs="riksdagen-motions-pdf/data/200304/mot_200304_Sf_0346/mot_200304_Sf_0346-0002.pdf"/>
          <p xml:id="i-Vu9sKrKMnvGyCximASR32X">
            2003/04:Sf346
          </p>
          <p xml:id="i-JdwmHRvQRtpUL3d4H7NhZ7">
            nstitutet för arbetsmarknadspolitisk utvärdering (IFAU), Statskontoret,
            ntegrationsverket, Göteborgs universitet och andra forskningscentra
            talar om en dålig och ibland obefintlig kommunikation mellan invandrarbefolkningen
            och de svenska myndigheterna och om växande missnöje och misstro
            bland invandrare. Inget av alla dessa dokument lämnar några spår
            i den förda politiken som gång på gång tar till just de arbetssätt
            redan har visat sig vara ineffektiva. Den totala bilden av den
            svenska integrationspolitiken är alltså bilden av en rad ständigt
            upprepade misstag: Det är uppifrån-och-ner kommande projekt och
            program som anses kunna förbättra situationen, det är alltid myndigheter
            och tunga traditionella svenska organisationer som betraktas som
            bärare av en politik som ska råda bot på segregation, utanförskap
            och ronisk arbetslöshet.
          </p>
          <p xml:id="i-2o4EqUAuuHoNpK4k9sywYJ">
            Nygamla lösningar
          </p>
          <p xml:id="i-WsqK2hTmXPcfMJKmY7XETB">
            Hösten 2003 kom två nya utredningar som lovar förbättra, en talar
            om en ny organisation för utbildning i svenska för invandrare,
            ”Vidare vägar och vägen vidare”, den andra föreslår ett helt nytt
            system för försörjning av nya invånare utan fotfäste i arbetslivet,
            ”Etablering i Sverige”. Som vanligt används här många vackra ord,
            men som vanligt är integrationspolitikens och arbetsmarknadspolitikens
            skisserade praktik föga givande. Hela ansvaret för undervisningen
            i svenska läggs på komvux; flyktingar ska inte längre automatiskt
            hänvisas till socialbidrag utan få lite mer betalt för aktiva
            insatser än för passivt utanförskap. Det är lämpligt att påminna
            om att invandrarnas organisationer redan 1996 ville att hänvisningen
            av nya invånare till socialbidrag skulle upphöra (i utredningarna
            SOU 1996:55 ”Sverige, mångfalden och framtiden” och SOU 1996:151
            ”Bidrag genom arbete”). Sju år har gått innan dessa önskningar
            har fått något slags gehör! En del av de nya förslagen ser ut
            som dåliga kopior på det integrationsprogram Folkpartiet liberalerna
            lade fram under valkampanjen 2002. ”Etableringsbidraget” som nu
            föreslås verkar direkt inspirerat av jobb- och utvecklingsgarantin
            i den liberala integrationspolitiken. Att SFI upphör som separat
            skolform och omfattas av samma lagar, mått på kvalitet och krav
            på uppföljning som andra skolor är bra. Men också denna utredning
            tappar individens valfrihet och helhetsbilden som Folkpartiet
            hade byggt sina förslag på. Att kommuner och arbetsförmedlingar
            år 2003 fortfarande ges hela ansvaret för invandrarens inträde
            i arbetslivet är långt ifrån positivt. Många undersökningar har
            visat att relationerna mellan dessa myndigheter och invandrarbefolkningen
            inte fungerar. Det som fortfarande bör uppfattas som ett hot mot
            verksam integration är tendensen till centralisering av politikens
            genomförande hos ”det starka samhället”, det vill säga hos den
            offentliga sektorns stora aktörer. Den traditionella socialdemokratiska
            integrationspolitiken lider alltså fortfarande av samma starka
            övertro på den offentliga sektorn, en tro som ofta
          </p>
          <pb facs="riksdagen-motions-pdf/data/200304/mot_200304_Sf_0346/mot_200304_Sf_0346-0003.pdf"/>
          <p xml:id="i-79Cq9mFM3Cd7A27Cs94kXf">
            omvandlar landets invånare till passiva mottagare av åtgärder
            och program, åtgärdsobjekt utan möjlighet att själva påverka sin
            situation, ta ansvar och handla för att försvara sina rättigheter.
          </p>
          <p xml:id="i-GySqsutEa481xeDzAcix3v">
            Integrationsverkets roll
          </p>
          <p xml:id="i-KzespEBSrd9kyWFJYftCcn">
            Integrationsverket skapades som central myndighet för den förda
            integrationspolitiken. Från starten var verkets arbete otydligt
            definierat och försökte omfatta hela samhällets segregationsproblem.
            Under de senaste åren har verksamheten stramats åt: Det är nu
            kunskap och samverkan mellan myndigheter och organisationer som
            i första hand upptar verkets arbetsprogram. När det gäller inhämtning
            av kunskap är resultaten klart positiva. Integrationsrapporterna
            presenterade av verket innehåller mycket värdefulla sammanfattningar
            av fakta och analyser. Frågan är dock om denna funktion inte skulle
            uppfyllas av den forskning som ändå pågår på olika universitet
            och högskolor: Som statligt verk har Integrationsverket en ovanlig
            position just när det gäller den vetenskapliga beskrivningen av
            dagens erfarenheter. På samverkans område försöker verkets ledning
            och tjänstemän ägna sig åt att skapa allianser och fungerande
            samverkan mellan myndigheter och organisationer. Här finns det
            mycket att invända mot den strategi verket flaggar för, ty samverkans
            lov sjungs överallt i det offentliga Sverige utan att den praktiska
            och effektiva kommunikationen mellan de stora och tunga offentliga
            systemen bli bättre. Att sitta i sammanträde och planera är givande
            när de planer som skisseras vid sammanträdesbordet är grundade
            på djupgående kunskap om verkligheten och kan omsättas i praktik.
            Invandrarverkets ansträngningar upprepar i mångt och mycket de
            ansträngningar som olika socialdemokratiska regeringar har satsat
            på utan att nå positiva resultat, alltså samordning mellan stora
            och tunga offentliga aktörer, samtidigt som de inte drar in invandrarnas
            egna organisationer och arbetsgrupper i arbetet. Varken finansiering
            eller regler tillåter sådana kopplingar mellan det starka samhället,
            det vill säga den offentliga sektorn, och de s k svaga grupperna,
            bland vilka uppenbart invandrarna ingår. Frågan är då om de allianser
            som verket har som mål kan omsättas i en framgångsrik integration.
            En undersökning av verksamheten inom Integrationsverket är alltså
            nödvändig.
          </p>
          <p xml:id="i-Y7ktLNwPE97Fmm93SvB3P7">
            Vanmakt eller egen makt?
          </p>
          <p xml:id="i-VHRFrWcqxeJ122bfxKWo6c">
            De senaste åren har sett en allt starkare centralisering av både
            integration och arbetsmarknadspolitik. Mellan 1995 och 2000 hade
            några av invandrarnas arbetsgrupper själva fått starta och leda
            vissa EU-projekt för effektiv integration i arbetslivet. I dag
            är sådana aktiviteter näst intill obefintliga: Kommuner och arbetsförmedlingar
            tar alla resurser, för invandrargruppernas
          </p>
          <p xml:id="i-CAZp1M6Uck3iTzqUyP3TjJ">
            2003/04:Sf346
          </p>
          <pb facs="riksdagen-motions-pdf/data/200304/mot_200304_Sf_0346/mot_200304_Sf_0346-0004.pdf"/>
          <p xml:id="i-3q3c8nGF3gUtgBcnzSDB2C">
            2003/04:Sf346
          </p>
          <p xml:id="i-RQ61wCU1Ee5trHZZd36LoA">
            handling finns varken pengar eller förståelse. Kan ett samhälle
            som inte erkänner minoriteternas rätt till egen makt betraktas
            som demokratiskt? Den nya integrationspolitiken — annonserad med
            pompa och stått av de senaste utredningarna — är inte alls ny:
            Komvux och AMS skapar inte nya arbetstillfällen, det är människorna
            själva som gör det, om de har möjlighet att ta ansvar och sätta
            i gång egna aktiviteter. Massprogram och enhetliga åtgärder och
            kurser är dömda att misslyckas eftersom varierande erfarenheter
            och kompetenser med bred spännvidd behöver dras in i kommunikationen.
            I motsats till komvux, Kunskapslyftet och liknande massinsatser
            på gymnasienivå skulle mycket olikartade skräddarsydda kurser
            för små grupper göra nytta. Framför allt om kunskapens alla nivåer,
            från alfabetisering till högskola, speglas i utbudet av kurser.
            Via studiecheck eller studiepeng kan studerande påverka studieanordnarna
            och ta ansvar för sig själva. Aktivitetscentra drivna på entreprenad
            av de arbetslösa själva, inte bara invandrare utan också svenska
            arbetslösa, kan återupprätta de som samlas i dessa centra, bygga
            verksamma professionella nätverk kring dem och fördjupa deras
            yrkeskunnande så att de själva finner inträde i arbetslivet. Alla
            dessa krav finns klart beskrivna i Folkpartiets = liberalernas
            integrationsprogram. Med anledning av det arbete som de nya utredningarna
            sätter i gång är det nödvändigt att än en gång påminna om Folkpartiets
            välkända krav på en total reformering av både arbetsmarknadspolitiken
            och integrationspolitiken. De viktigaste aktörerna på dessa fält
            är varken politikerna på olika nivåer eller tjänstemännen på AMS,
            i kommuner och traditionella svenska organisationer. De viktigaste
            aktörerna är invandrarna själva. De får inte längre betraktas
            som mottagare av beslut, program och projekt som majoritetssamhället
            fastställer och driver. Tyngdpunkten i politiken bör flyttas från
            centrala myndigheter och organisationer till gräsrötterna. Integrationspolitiken
            kan inte leda till integration så länge som landets nya invånare
            inte har egen makt, inte själva tillåts ta ansvar och handla för
            att komma in i arbetslivet och handla som engagerade deltagare
            i samhällslivet.
          </p>
          <p xml:id="i-7a5EgGhDLVhL3vjcHFmUzf">
            Stockholm den 2 oktober 2003 Ana Maria Narti (fp)
          </p>
        </div>
      </div>
    </body>
  </text>
</TEI>
