<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__218/mot_1942__fk__218-001.pdf"/>
      <fw xml:id="i-YTxByb1KgtjEnQCB23UEtB">
        Motioner i Första kammaren, Nr 218. 5
      </fw>
      <div type="motHeader" xml:id="i-Q9o9SfD7tkLSGLrK7Ns9YL">
        <div type="motTitle" xml:id="i-QWMDjMzGNmJNXig64KHZX6"/>
        <div type="motSubmissionInfo" xml:id="i-HyEjG8c8vUAyKgL8NeXJao"/>
      </div>
      <div type="motBody" xml:id="i-GVMQoL9fjneYKE7PV9k5R9">
        <div xml:id="i-MDR3LbFuQQh9khyRf1vTcV">
          <p xml:id="i-F4SjPjjyXh6t4EAsmrhByf">
            Nr 218.
          </p>
          <p xml:id="i-Bz5qHsqwfPYP3sT8zD74Rx">
            Av herr Nordenson, i anledning av Kungl. Maj:ts proposition med
            förslag till lag om straff för överträdelser av vissa ransoneringsförfattningar
            m. m.
          </p>
          <p xml:id="i-Ja48gq5DLjubJecbsYQFdb">
            I proposition nr 172 har Kungl. Maj:t föreslagit riksdagen att
            antaga bl. a. ett förslag till lag om förbud i vissa fall mot
            handel med ransonerade varor. Detta förslag innebär, att — där
            Konungen genom särskild författ- ning förordnat att vara icke
            må försäljas eller eljest överlåtas annat än i . den ordning,
            som i författningen angives, eller i den ordning och under de
            villkor vederbörande centrala kristidsmyndighet bestämmer — Konungen
            må bemyndiga denna att meddela förbud för näringsidkare att idka
            handel med den ransonerade varan. Förutsättning för dylikt förbud
            är att närings- idkaren i väsentlig mån åsidosätter av Konungen
            eller av kristidsmyndighet beträffande varan meddelad ransonerings-
            eller prisbestämmelse. Förbudet kan enligt förslaget, i den mån
            särskilda förhållanden därtill föranleda, ut- sträckas till att
            avse jämväl övriga till myndighetens verksamhetsområde hörande
            ransonerade varor samt till dylika varor under annan kristids-
            myndighets verksamhetsområde. Under nuvarande förhållanden tala
            tvivelsutan skäl för att näringsidkare, som i väsentlig mån åsidosätter
            ransonerings- eller prisbestämmelse, skall kunna drabbas av inskränkningar
            i sin fria näringsutövning. Dylika in- skränkningar böra emellertid
            icke göras mera omfattande än som är ound- gängligen nödvändigt.
            De böra dessutom beslutas i sådan ordning, som innebär starkast
            möjliga garanti för ett objektivt, på fullständig utredning grundat
            bedömande av de förhållanden, som äro av betydelse för beslutet.
            I båda dessa hänseenden är det föreliggande förslaget ägnat att
            ingiva all- varliga betänkligheter. Att sådana icke kommit till
            tydligare uttryck under förslagets remissbehandling torde få tillskrivas
            det förhållandet att ingen organisation av näringsidkare blivit
            hörd i ärendet. Rätt att driva handel tillkommer enligt gällande
            näringsfrihetsförordning principiellt envar svensk medborgare,
            som råder över sig själv och sin egen- dom. Endast i vissa fall
            har såsom förutsättning för rätt att idka handel därutöver föreskrivits
            särskild skicklighet eller pålitlighet eller andra per- sonliga
            kvalifikationer hos handelsidkaren (t. ex. näringsfrihetsförordningen
            88 7 och 8). I sistnämnda fall tillkommer rätten att återkalla
            ett beviljat
          </p>
          <pb facs="riksdagen-motions-pdf/data/1942/mot_1942__fk__218/mot_1942__fk__218-002.pdf"/>
          <fw xml:id="i-75dvuBNenDDQLG7ojQKvDe">
            6 Motioner i Första kammaren, Nr 218.
          </fw>
          <p xml:id="i-RrDzKPyr27hYXHoZrf1dXK">
            näringstillstånd antingen domstol eller den myndighet som meddelat
            detta tillstånd. I övriga fall — d. v. s. där något särskilt näringstillstånd
            icke är erforderligt — kan näringsidkare endast undantagsvis och
            endast på grund av uttrycklig lagbestämmelse berövas sin rätt
            till näringsutövning. Sådana fall omförmälas i strafflagen 22
            kap. 3 och 4 $$ (försäljning av förfalskade livsmedel resp. läkemedel),
            samma kapitel 14 $ (trolöshet mot huvudman). Befogenhet att ådöma
            den som förfarit brottsligt enligt något av dessa lag- rum förlust
            av den näringsrätt, i vars utövning han förbrutit sig, tillkom-
            mer allenast domstol. Där lagbestämmelse härom saknas, kan näringsut-
            övare varken av domstol eller av administrativ myndighet fråntagas
            sin näringsrätt. Mot bakgrunden härav synes det även under rådande
            förhållanden inne- bära ett synnerligen allvarligt avsteg från
            erkända rättsprinciper att lägga i underordnad administrativ myndighets
            hand sådana ytterst långtgående befogenheter som de i propositionen
            föreslagna. Detta innebär självfallet icke någon misstro mot eller
            kritik av dessa myndigheters ämbetsutövning utan endast ett konstaterande,
            att de med hänsyn till sin organisation, sina arbetsformer och
            arbetsuppgifter i allmänhet knappast kunna anses skic- kade att
            utöva nu avsedda befogenheter. Särskilt må understrykas, att ett
            handelsförbud, om icke till namnet så i varje fall till verkningarna,
            är att fullt jämställa med straffpåföljd; då förbudet dessutom
            kan avse ett flertal varuslag — kanske samtliga de varuslag en
            näringsidkare saluhåller — torde det i själva verket ofta bli
            vida kännbarare än sådant straff, som ådömes enligt ransoneringsförfattningarna.
            Därtill kommer att förbudets verkningar ingalunda begränsas till
            den, som förbudet egentligen avser att drabba, d. v. s. näringsutövaren
            själv; jämväl de hos denne anställda kunna indirekt drabbas av
            förbudet och genom detta t. o. m. berövas sina existens- möjligheter.
            Slutligen men icke minst är beskrivningen av det handlings- sätt,
            som kan föranleda nu avsett förbud — att handelsidkaren »i väsentlig
            mån åsidosätter... ransonerings- eller prisbestämmelse» — så obestämd
            till sin innebörd, att den icke fyller de krav på rättssäkerhet,
            som med hänsyn till ingripandets allvarliga natur rimligen böra
            uppställas. Ordalagen synas sålunda icke utesluta en sådan tolkning,
            att icke blott av domstol konstate- rade överträdelser av ransonerings-
            eller prisbestämmelser utan även andra omständigheter — t. ex.
            blotta misstanken att sådan överträdelse ägt rum — kunna tagas
            till intäkt för meddelande av handelsförbud. Rättssäker- hetskravet
            är här desto mindre tillgodosett som Kungl. Maj:t i proposition
            avvisat ett av lagrådet framfört förslag, att kristidsmyndighets
            beslut om meddelande av handelsförbud skulle få överklagas hos
            regeringsrätten. Statens livsmedelskommission, som tagit initiativet
            till förslagets utarbe- tande, har gjort gällande, att den föreslagna
            befogenheten för kommissio- nerna att meddela handelsförbud icke
            innebär någon egentlig utvidgning av deras befogenheter, eftersom
            de redan enligt ransoneringsförfattningarna
          </p>
          <pb facs="riksdagen-motions-pdf/data/1942/mot_1942__fk__218/mot_1942__fk__218-003.pdf"/>
          <fw xml:id="i-DseJ5aRq5BDqGJJQQuWcZx">
            Motioner i Första kammaren, Nr 218. 7
          </fw>
          <p xml:id="i-PpLAqSzHPi6s9W7QJjGJeW">
            måste anses ha rätt att avstänga en handlande från att idka handel
            med viss ransonerad vara. Med hänsyn till de praktiska svårigheterna
            att genomföra en avstängning med stöd allenast av nämnda författningar
            hade emellertid kommissionen funnit önskvärt att en form tillskapades,
            genom vilken av- stängning kunde praktiskt genomföras. Detta resonemang
            torde emellertid icke vara hållbart. De befogenheter som ransoneringsförfattningarna
            in- rymma åt kommissionerna måste nämligen anses förestavade uteslutande
            av det allmännas intresse att åstadkomma en rättvis fördelning
            av ranso- nerade varor mellan olika förbrukare. De torde däremot
            icke få begagnas i ett helt annat syfte — att utöva repression
            mot näringsutövare, som bryter mot dessa författningar — så mycket
            mindre som särskilda straff finnas stadgade för dylika förbrytelser.
            Det anförda synes mig starkt tala för att befogenhet att meddela
            handels- förbud icke bör tilläggas kristidsmyndigheterna utan,
            i analogi med vad i ovan anmärkta lagrum är fallet, förbehållas
            domstolarna. En sådan ändring torde i och för sig icke minska
            effekten av den föreslagna lagstiftningen. I anslutning till denna
            ändring bör vidare stadgas, att handelsförbud må meddelas endast
            i samband med dom, varigenom handelsidkare dömes till ansvar för
            brott mot ransonerings- eller prisbestämmelse. Till undvikande
            av att handelsförbudet göres mer eller mindre illusoriskt genom
            att dom- stolens beslut därom överklagas torde förbudet böra kunna
            träda i verkstäl- lighet oaktat talan däremot föres. Förutsättning
            för meddelande av han- delsförbud bör, liksom enligt förslaget,
            självfallet vara ett mera kvalificerat åsidosättande av ransonerings-
            eller prisbestämmelse; någon ändring av förslagets formulering
            på denna punkt synes under förutsättning av sådan domstolsprövning
            som här ifrågasättes icke nödvändig. Under åberopande av vad sålunda
            anförts får jag hemställa,
          </p>
          <p xml:id="i-ArLZYaHEL8cTz2wzJvagr2">
            att riksdagen, under förklaring att förevarande lagför- slag
            icke kan oförändrat antagas, måtte för sin del däri vidtaga sådana
            ändringar, att befogenhet att meddela i förslaget avsett förbud
            att saluhålla eller försälja eller annorledes överlåta ransonerad
            vara endast tillägges de allmänna domstolarna samt att sådant
            förbud må meddelas i samband med avkun- nande av dom, varigenom
            handelsidkare dömes till ansvar för brott mot ransonerings- eller
            prisbestämmelse, såframt han genom detta brott jämte eventuella
            tidigare liknande brott får anses hava i väsentlig mån åsidosatt
            dylik bestämmelse.
          </p>
          <p xml:id="i-8rarZjfAJbkZFZrTrT3oZG" type="date">
            Stockholm den 24 mars 1942. Harald Nordenson.
          </p>
          <pb facs="riksdagen-motions-pdf/data/1942/mot_1942__fk__218/mot_1942__fk__218-004.pdf"/>
        </div>
      </div>
    </body>
  </text>
</TEI>
