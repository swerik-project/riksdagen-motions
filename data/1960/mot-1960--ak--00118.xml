<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__118/mot_1960__ak__118-001.pdf"/>
      <div type="motHeader" xml:id="i-KfUTnLruGXLuwnxkjmniWs">
        <div type="motTitle" xml:id="i-LaP4rYtKbnnc4k6iPFwsZb"/>
        <div type="motSubmissionInfo" xml:id="i-499xavKNUir2bWvyq6LUz7"/>
      </div>
      <div type="motBody" xml:id="i-EXumF3n3ZKpDUYaThYqMQN">
        <div xml:id="i-CL6xw5G1PWKgeNSV9TAy68">
          <p xml:id="i-Z6ZguNyegreEZm79i3x4k">
            Motioner i Andra kammaren, nr 116—117 år 1960
          </p>
          <p xml:id="i-UdNe6Dysk1k6QpVyBbGeak">
            co
          </p>
          <p xml:id="i-8rakhNyuF4f1aCMd4Mm4Qe">
            Nr 117
          </p>
          <p xml:id="i-DiWb1toFh1dfGJzUMNEJfM">
            Av herr Johansson i Torp, angående indragning av vissa lots-
            platser.
          </p>
          <p xml:id="i-Sd5Q51dSkXHbxeGN4UcUff">
            (Lika lydande med motion nr 111:i Första kammaren)
          </p>
          <p xml:id="i-BWpznj7oMmAG1pLi6Foqnp">
            Stockholm den 23 januari 1960
          </p>
          <p xml:id="i-TU6VWVhcSgNXNumYLXddTi">
            Carl E. Johansson i Torp
          </p>
          <p xml:id="i-CGWtAq6Zm2Erx2rEgAAHPE">
            Nr 118
          </p>
          <p xml:id="i-W5mu5YtsvpXsfSUKQmLzwy">
            Av herr Ohlin m. fl., angående statsbidrag till handelsgymna-
            sierna.
          </p>
          <p xml:id="i-FEgupvMePS6WuvmHDSSuWm">
            Det finns anledning räkna med att vårt näringsliv i växande utsträckning
            kommer att söka sig till marknader, som ligger utanför vårt eget
            land. Skall en fortsatt ekonomisk tillväxt och kulturell förkovran
            bli möjlig, är en sådan utveckling både önskvärd och nödvändig.
            En av förutsättningarna för fram- gång i detta avseende är dock,
            att näringslivet erhåller folk med gedigen och ändamålsenlig utbildning
            i tillräcklig omfattning. Utbildning i ämnen som företagsekonomi,
            moderna språk och näringsgeografi intar här en cen- tral ställning.
            För denna utbildning måste samhället självt bära det primära ansvaret,
            och vi har därför rätt att härvidlag ställa krav på att dessa
            resurser tas i anspråk. Det råder ingen tvekan om att samhället,
            då det gäller handels- utbildning på både gymnasie- och högskolenivå,
            i otillbörligt hög grad litat till försynen och enskildas insatser.
            I dagens läge är det uppenbart, att utbild- ningsresurserna behöver
            förstärkas såväl kvantitativt som kvalitativt. Flera statliga
            utredningar — senast 1955 års universitetsutredning — har också
            framhållit detta, men hittills har de icke föranlett några i egentlig
            mening verksamma åtgärder. Beträffande den högre handelsutbildningen
            eller civilekonomutbildningen har 1955 års universitetsutredning
            i sitt betänkande Universitetet och hög- skolor i 1960-talets
            samhälle (SOU 1959:45) utförligt redovisat skäl för en ökning
            av intagningskapaciteten från för närvarande ungefär 350 studeran-
            de till ungefär det dubbla antalet. Med anledning härav föreslår
            utredningen,
          </p>
          <pb facs="riksdagen-motions-pdf/data/1960/mot_1960__ak__118/mot_1960__ak__118-002.pdf"/>
          <p xml:id="i-JyC937JAd7SNwtzfFtHu3w">
            6 Motioner i Andra kammaren, nr 118 år 1960
          </p>
          <p xml:id="i-WvPV88HV2gD8VgADfTYoha">
            att civilekonomutbildning kommer till stånd vid universiteten
            i Uppsala och Lund, att särskilda sakkunniga snarast tillkallas
            för närmare utredning beträffande den föreslagna förstärkningen
            av civilekonomutbildningen, att denna kommitté jämväl ges i uppdrag
            att utreda förutsättningarna för en närmare anknytning mellan
            handelshögskolan i Göteborg och de samhälls- vetenskapliga ämnena
            vid Göteborgs universitet samt att i avvaktan på resultaten av
            denna kommittés arbete handelshögskolan i Göteborg redan läsåret
            1960/61 ges provisoriskt förstärkta utbildningsresurser för intagning
            av ytterligare 60 elever. I en särskild skrivelse till statsrådet
            och chefen för ecklesiastikdeparte- mentet den 11 september 1939
            rörande vissa anslagsberäkningar har uni- versitetsutredningen
            anfört bl. a. följande:
          </p>
          <p xml:id="i-S9KWCi33MQUzwKUZYVrVLq">
            Det andra utbildningsområdet, för vilket universitetsutredningen
            bedömer en omedelbar förstärkning av utbildningskapaciteten vara
            nödvändig, gäller civilekonomutbildningen. Utredningen kommer
            att i sitt betänkande utförligt redovisa de undersökningar och
            överväganden, som lett utredningen till den övertygelsen, att
            en väsentlig ökning av antalet årligen examinerade civil- ekonomer
            snabbt måste åvägabringas. Även härvidlag har utredningen arbetat
            i kontakt med företrädare för näringslivet. Vid överläggningar
            som utredningen fört med representanter för styrelsen och lärarrådet
            vid handelshögskolan i Göteborg har konstaterats att prak- tiska
            förutsättningar finns för en ökning av elevintagningen vid högskolan
            från nuvarande 120 till 180 redan från och med hösten 1960. Detta
            fordrar emellertid ökade statsanslag utöver vad högskolans styrelse
            äskat i sin petitaframställning för budgetåret 1960/61. Universitetsutredningen
            är icke beredd att nu lägga fram ett definitivt förslag om undervisnings-
            och forskningsorganisationen vid handelshög- skolan i Göteborg.
            Å andra sidan är behovet av en ökad utbildning av civilekonomer
            för utredningen så uppenbart, att utredningen vill föreslå en
            provisorisk förstärkning av främst undervisningspersonalen vid
            högskolan, varigenom en ökning av intagningen med 60 elever skulle
            bli möjlig redan hösten 1960. Denna provisoriska förstärkning
            av lärarpersonalen bör enligt utredningens mening få formen av
            anslag till årsarvoden för ett erforderligt antal universitetslektorer,
            forskarassistenter och assistenter. Från högskolans styrelses
            och lärarråds sida har man förklarat sig vara införstådd med en
            sådan provisorisk ordning. Det för intagning av ytter- ligare
            60 studerande hösten 1960 erforderliga förstärkningsanslaget för
            bud- getåret 1960/61 har inom lärarrådet preliminärt beräknats
            till 317 000 kronor.
          </p>
          <p xml:id="i-DEHSRtSKGkbp3jX4M12Rkj">
            Vid sin anmälan under riksstatens tionde huvudtitel av frågan
            angående bidrag till handelshögskolan i Göteborg anför emellertid
            departementschefen i årets statsverksproposition, att den ifrågasatta
            provisoriska förstärkningen av undervisningspersonalen vid handelshögskolan
            i Göteborg likväl torde böra anstå i avvaktan på slutlig prövning
            av universitetsutredningens förslag. Vi kan på denna punkt icke
            biträda departementschefens uppfattning. Universitetsutredningen
            har klart påvisat behovet av en omedelbar ökning
          </p>
          <pb facs="riksdagen-motions-pdf/data/1960/mot_1960__ak__118/mot_1960__ak__118-003.pdf"/>
          <p xml:id="i-EGztTQjvfwSMCFnyYwDg3m">
            Motioner i Andra kammaren, nr 118 år 1960 7
          </p>
          <p xml:id="i-6ZCFFenpqevnsUNvj5ZpsR">
            av intagningskapaciteten. Utredningen har vidare visat, att de
            tekniska för- utsättningarna för en ökad intagning föreligger
            i Göteborg. Det framgår också både av vad utredningen och högskolans
            styrelse i petita anfört, att högskolan själv är beredd att redan
            instundande höst taga emot ett ökat antal elever, under förutsättning
            att erforderliga medel ställes till förfogan- de. Härutöver vill
            vi framhålla, att en ökad ekonomisk insats på här ifråga- varande
            område knappast i någon högre grad kommer att påverka sam- hällets
            totala insatser på utbildningsområdet. Man måste nämligen förutsätta,
            att de studenter som icke blir antagna som elever vid handelshögskolan
            i flertalet fall i stället söker sig till annan av samhället anordnad
            högre utbild- ning. Särskilt nära till hands torde det därvid
            ligga, att de söker sig till de ospärrade filosofiska fakulteterna,
            där de självfallet ökar utbildningskostna- derna. Vi föreslår
            av här anförda skäl i särskild följdmotion att handelshög- skolan
            i Göteborg får resurser för intagning av ytterligare 60 elever.
            Behovet av en reformering av handelsgymnasierna har länge varit
            uppen- bart. I sitt år 1950 avgivna betänkande (SOU 1950: 12)
            föreslog handels- utbildningskommittén bl. a., att handelsgymnasiernas
            tvååriga normalkurser skulle bli treåriga, dock med en avgångsetapp
            efter andra klassen för dem som då önskade avgångsbetyg. Tredje
            klassen skulle delas på en företagsekonomisk och en språklig linje.
            Kommittén framhöll, att handels- gymnasiernas undervisning hittills
            i övervägande grad varit inriktad på arbetsuppgifter inom det
            allmänna kontorsarbetet, såsom redovisning och korrespondensarbete.
            Undervisningen borde emellertid också mera direkt än hittills
            syfta till utbildning för ledande och självständiga poster inom
            det merkantila arbetsområdet. även distributionsfrågornas allt
            större roll måste beaktas, icke minst med tanke på försäljningsutbildningen.
            De företags- ekonomiska ämnena borde få en avsevärt starkare ställning
            än i de nuvaran- de handelsgymnasierna och de allmänbildande ämnena
            tillgodoses bättre. Arbetsbördan var emellertid redan alltför
            betungande för eleverna, och om en sådan utökning av lärostoffet
            skulle genomföras, måste utbildningstiden förlängas. Överstyrelsen
            för yrkesutbildning föreslog år 1957 i en på Kungl. Maj:ts uppdrag
            verkställd utredning genomgripande reformer i fråga om handels-
            gymnasiernas utbildning, organisation m.m. Förslagen har sedermera
            upprepats i överstyrelsens petita vart och ett av de följande
            åren, men hittills har dessa förslag inte föranlett proposition
            till riksdagen. Liksom handelsutbildningskommittén är överstyrelsen
            i princip av den meningen, att handelsgymnasierna bör bli treåriga;
            under en övergångstid anser överstyrelsen emellertid att såväl
            treåriga som tvååriga gymnasier bör finnas. De treåriga kurserna
            kan anordnas olika: som helt fristående kurser vid sidan om de
            tvååriga eller så att en tredje klass lägges ovanpå den två- åriga
            kursen. även studenter från de ettåriga kurserna kan mottagas
            i en dylik klass. Det är möjligt att under de närmaste åren tillräckligt
            elevunder-
          </p>
          <pb facs="riksdagen-motions-pdf/data/1960/mot_1960__ak__118/mot_1960__ak__118-004.pdf"/>
          <p xml:id="i-2MNmSgkERrBu3prt4DiugL">
            S Motioner i Andra kammaren, nr 118 år 1960
          </p>
          <p xml:id="i-DJwbeenRiAPR1cKL6w3VKW">
            lag för en tredje klass endast kan påräknas vid ett par av de
            gymmasier som har parallellavdelningar. Elever från mindre gymnasier,
            som önskar fort- sätta ett tredje läsår, kan i så fall göra det
            vid något av de gymnasier, där en tredje klass anordnats. Liksom
            för handelsgymnasiernas övriga kurser bör statsbidrag till treårig
            kurs utgå efter riksdagens beslut i varje särskilt fall. Skälen
            till att utbildningstiden vid handelsgymnasierna bör få samma
            längd som vid övriga gymnasier blir för varje år allt starkare.
            Ett av dessa skäl är näringslivets behov av arbetskraft med bättre
            grundutbildning för handel och kontor. Ökade internationella förbindelser
            medför krav på goda språkkunskaper — lämpade för affärslivet —
            och goda kunskaper om inter- nationella förhållanden. Ökade tekniska
            hjälpmedel i handeln och på kon- toren har skärpt kraven på tekniskt
            kunnande även hos den administrativa personalen. Kostnadskontrollen
            får allt större betydelse osv. Ett annat skäl är elevernas behov.
            I likhet med handelsutbildningskommittén konstaterar överstyrelsen
            att elevernas arbetsprogram under nuvarande tvååriga studie- tid
            är mycket hårt. Det går ej att öka. Men kraven ökar och ökar.
            Över- styrelsen konstaterar, att det numera är nästan omöjligt
            att uppfylla han- delsgymnasiernas utbildningsmål på två år. I
            alla händelser leder försöken att hålla den relativa standarden
            i de numera gemensamma avgångsproven tyvärr alltför ofta till
            bakslag i form av sänkt betygsnivå. Sålunda hade år 1959 enligt
            preliminära rapporter av eleverna i de tvååriga kurserna 29 9
            underbetyg på avgångsskrivningar i engelska och 42 9 på skrivningen
            i tyska. — Ytterligare skäl för en förlängning av studietiden
            framförs av uni- versitetsutredningen. Som ovan framhållits, har
            denna utredning föreslagit, att civilekonomutbildning även skall
            införas vid universiteten. För närva- rande utgör handelsgymnasieexamen
            kvalifikationsgrund för inträde vid handelshögskola, men den ger
            däremot icke utan vidare behörighet för in- skrivning vid universitet:
          </p>
          <p xml:id="i-AbLTYdtU9BgC5NUk5cy18P">
            Universitetsutredningen anser för sin del mycket bestämt, att
            möjlighe- ten att gå vidare från handelsgymnasium till civilekonomutbildning
            fort- farande bör stå öppen, och denna möjlighet bör enligt utredningens
            mening i princip föreligga vid alla de läroanstalter, vid vilka
            civilekonomutbildning meddelas. Då emellertid handelsgymnasieexamen
            i dess nuvarande utform- ning icke ensam ger en tillräckligt bred
            grund för studier för andra akade- miska examina än civilekonomexamen,
            aktualiserar det här framlagda för- slaget om civilekonomutbildning
            vid universiteten det redan från andra synpunkter starkt motiverade
            förslaget om handelsgymnasiernas omorga- nisation till gymnasier
            med normalt treårig studiegång, vilket på sin tid framlades av
            handelsutbildningskommittén (SOU 1950:12).
          </p>
          <p xml:id="i-9gsYKx33tuVK8iFYXvjHiM">
            Universitetsutredningen underströk vidare fordran på att handelsgymna-
            sierna för ungdomen och föräldrarna skall kunna te sig som likvärdiga
            med andra typer av gymnasier, likvärdiga då även i avsende på
            de möjligheter de öppnar till fortsatt utbildning efter gymnasiestudiernas
            slut.
          </p>
          <pb facs="riksdagen-motions-pdf/data/1960/mot_1960__ak__118/mot_1960__ak__118-005.pdf"/>
          <p xml:id="i-TeQfWJi9WjcTMKHEyyyW3y">
            Motioner i Andra kammaren, nr 118 år 1960 9
          </p>
          <p xml:id="i-LPijuouhxVMKuJxVqbBeCu">
            Enligt de beräkningar, som överstyrelsen gjorde år 1957, skulle
            statsbi- draget för nya statsunderstödda avdelningar (parallellavdelningar)
            av bl. a. tredje klassen av treårig kurs uppgå till ca 33 000
            kr. per avdelning. I sina petita till årets riksdag framhåller
            överstyrelsen emellertid, att ett riks- dagsbeslut i enlighet
            med överstyrelsens förslag skulle vara att anse som ett principbeslut.
            De gymnasier, som önskade statsbidrag till en tredje klass, finge
            inkomma med ansökningar om sådant bidrag avseende budgetåret 1961/62,
            vilka ansökningar finge prövas i sedvanlig ordning. Något anslag
            för detta ändamål erfordras sålunda inte för budgetåret 1960/61.
            Om en tredje klass skall kunna inrättas och få statsbidrag från
            och med höstter- minen 1961, bör emellertid principbeslut fattas
            vid 1960 års riksdag. I sin år 1937 avgivna utredning föreslog
            överstyrelsen vidare, att stats- bidragen skulle kunna utgå efter
            för gymnasierna förmånligare villkor, så att åtminstone de kommunala
            handelsgymnasierna kunde avskaffa elevav- gifterna. Elevavgifterna
            är för närvarande vid flera av gymnasierna mycket dryga, och statsbidragen
            är å andra sidan betydligt lägre än vid andra stats- understödda
            högre skolor. Överstyrelsen föreslog, att statsbidrag skulle utgå
            dels med 78 Z av kostnaderna för lärarlöner och pensioner, dels
            i form av särskilt bidrag till övriga kostnader med 2 000 (för
            kurserna med aftonundervisning 1000) kr. per klassavdelning och
            år. Kostnaderna be- räknades år 1957 till 484 000 kr. men blir
            numera något högre, eftersom nya avdelningar har tillkommit och
            löneläget blivit högre. Emellertid skulle på grund av statsbidragets
            konstruktion endast en mindre del av detta belopp behöva anvisas
            för det närmaste budgetåret. För att främja lärarrekryteringen
            har överstyrelsen bl. a. föreslagit, att ordinarie lektorstjänster
            skulle inrättas och att rektors- och lärartjänsterna skulle inordnas
            under statens allmänna avlöningsreglemente (Saar). Så länge handelsgymnasierna
            inte i detta hänsende är jämställda med övriga gymnasier är det
            mycket svårt att rekrytera lärartjänster inte bara i Norr- land.
            Även gymnasier i andra landsdelar får få eller inga sökande till
            ordi- narie ämneslärartjänster. Det lär ha förekommit, att välmeriterade
            lärare reflekterat på att söka sådana tjänster men avstått därifrån
            då de fått veta, att anställningsvillkoren för handelsgymnasiernas
            ordinarie lärare i vissa avseenden är ofördelaktigare än för lärare
            vid allmänna läroverk och real- skolor. Hur skall handelsgymnasierna
            kunna fylla sin uppgift, om de icke sätts i stånd att på lika
            villkor konkurrera om lärarkrafterna? Handelsgymnasierna torde
            snart vara den enda skolform, som ställts utanför det reformarbete
            som vårt lands skolväsen varit föremål för under senare år. Ropen
            på reformer blir allt högljuddare, inte hara från närings- livets
            representanter. Handelsgymnasiernas riksförbund har vid flera
            till- fällen gjort energiska framstötar för att få förbättringar
            till stånd. I höstas uppvaktades ecklesiastikministern också av
            representanter för Svenska in- dustritjänstemannaförbundet, Handelstjänstemannaförhundet
            och Svenska
          </p>
          <pb facs="riksdagen-motions-pdf/data/1960/mot_1960__ak__118/mot_1960__ak__118-006.pdf"/>
          <p xml:id="i-RqTBPZpeJ8ngCisVGKAbNA">
            10 Motioner i Andra kammaren, nr 118 år 1960
          </p>
          <p xml:id="i-5nhfuY3bDFGzYuPQ7QYU7Z">
            bankmannaförbundet, som i en gemensam skrivelse underströk behovet
            av en förstärkning av handelsutbildningen. Att representanter
            för skolintres- sena, även utanför yrkesskolefolkets led, finner
            en reform i hög grad ange- lägen, är självklart. Vi föreslår,
            att 1960 års riksdag dels beslutar, att statsbidrag skall kunna
            utgå även till treåriga handelsgymnasielinjer, dels i skrivelse
            till Konungen hemställer om förslag till 1961 års riksdag om ett
            förverkligande av övriga delar av den av överstyrelsen för yrkesutbildning
            föreslagna handelsgymna- siereformen. Dessa beslut föranleder
            inga ökade anslagsbehov för budget- året 1960/61. Förutom dessa
            förslag vill vi även ta upp överstyrelsens synpunkter på frågan
            om särskilda påbyggnadskurser i handel. I tekniska ämnen har över-
            styrelsen sedan våren 1958 anordnat särskilda påbyggnadskurser,
            som i för- sta hand varit avsedda för ingenjörer, som avlagt examen
            från tekniskt läroverk. Ändamålet har varit att fortbilda och
            följa upp förvärvade kun- skaper framför allt på områden som är
            av betydelse för näringslivet. Intres- set för dessa påbyggnadskurser
            har varit glädjande stort. Motsvarande behov finnes emellertid
            också på andra områden, bl. a. på det merkantila området. Detta
            behov är i princip oavhängigt av om handels- gymnasieutbildningen
            är två- eller treårig. I båda fallen behövs det påbygg- nadskurser
            ovanpå handelsgymnasieexamen. Deras ändamål bör vara dels att
            vidmakthålla och fördjupa kunskaperna inom områden som behandlats
            under gymnasiestudierna, dels att ge kunskaper på nya områden,
            som ej varit föremål för tidigare studier. I båda fallen bör kurserna
            ta största hän- syn till näringslivets och administrationens ökade
            behov. Den förra typen av kurser — fördjupande av redan förvärvade
            kunskaper — berör flera områden, exempelvis det kommersiella språket
            och dess ut- formning. Det har t. ex. framhållits från exportsammanslutningar
            o. a., att vårt lands möjligheter att göra sig gällande på de
            flesta exportmarknader i stor utsträckning beror på våra möjligheter
            att framlägga våra försäljnings- argument o. d. på ett sätt som
            motsvarar språkbruket på dessa marknader. Överstyrelsen erinrar
            här om de förslag om särskild sekreterarutbildning, som framlagts
            av universitetsutredningen. Ett annat område, som här är aktuellt,
            är statistik, inte minst i dess anknytning till marknadsundersök-
            ningar. Marknadsundersökningar blir alltmer nödvändiga för att
            undvika felinvesteringar. Näringslivets representanter kan sällan
            själva företaga statistiska analyser som är erforderliga för sådana
            överväganden. De bör dock ha tillräckliga insikter i statistik
            för att självständigt kunna bedöma undersökningarnas värde. Till
            den andra typen av kurser — med ändamål att ge kunskaper på nya
            områden hör exempelvis administrativa problem. Dessa får allt
            större betydelse både när det gäller arbetsledning, rationalisering
            och annat. Hit hör även den moderna kostnadsbokföringen och dess
            problem. Överstyrel-
          </p>
          <pb facs="riksdagen-motions-pdf/data/1960/mot_1960__ak__118/mot_1960__ak__118-007.pdf"/>
          <p xml:id="i-PiZ13jjp3kYuvNUbZ7R2jX">
            Motioner i Andra kammaren, nr 118 år 1960 11
          </p>
          <p xml:id="i-KqRYw38fdJUPTnZhQFsCcq">
            sen anser det över huvud väsentligt att möjliggöra påbyggnadskurser
            just på områden, som kan minska riskerna för kostsamma felinvesteringar.
            Här spelar kostnadsbokföringen en stor roll, inte minst för att
            underlätta valet mellan alternativen i olika lägen. Ett annat
            område är den offentliga redo- visningen. Många handelsgymnasister
            och motsvarande blir knutna till verk och institutioner där sådan
            redovisning möter dem. Överstyrelsen anser, att påbyggnadskurser
            av detta slag bör söka sig fram på olika vägar. Då förhållandena
            på det merkantila området är så annor- lunda än förhållandena
            på det tekniska området, kan man inte alltid bygga upp nu förevarande
            kurser på samma sätt som de tekniska kurserna. I vissa fall är
            det lämpligast med sammanhängande längre kurser. I andra fall
            kan det vara lämpligast med en kombination av ett antal kortare,
            koncentrerade kurser, kompletterade med korrespondensundervisning
            osv. Över huvud an- ser Överstyrelsen det väsentligt att i görligaste
            mån möjliggöra deltagande utan att näringslivet och administrationen
            behöver få svårigheter genom att deras mer dugande personal är
            borta alltför lång tid. De särskilda påbyggnadskurserna på det
            merkantila området bör admi- nistreras av överstyrelsen men anknytas
            till handelsgymnasierna. Då dessa skolor icke är statliga, kan
            man icke beräkna anslagen så som för de tek- niska kurserna. I
            enlighet med överstyrelsens förslag förordar vi att ett be- lopp
            av 30 000 kronor anvisas för nu förevarande ändamål för budgetåret
            1960/61. I årets statsverksproposition har departementschefen
            glädjande nog med- givit, att statsbidrag skall kunna utgå till
            inbyggd skola inom det husliga arbetets område. Därmed har en
            väsentlig del av de förslag till förbättringar inom yrkesutbildningen,
            som vi framförde vid föregående riksdag, blivit tillgodosett.
            Som departementschefen mycket riktigt framhåller talar för en
            i dylik form ordnad utbildning bland annat det förhållandet, att
            den i vad gäller såväl erforderliga investeringar som den årliga
            driften är relativt sett föga kostnadskrävande. Motsvarande skäl
            kan emellertid också med fog anföras för en utvidgning av bidragsområdet
            till att gälla också in- byggda skolor och företagsskolor inom
            handelns område. Nyheterna kom- mer nu så snabbt på kontorsmaskinernas
            område, att det är svårt för en lokal yrkesskola att t. ex. hålla
            en tillräckligt modern uppsättning av så- dana maskiner som en
            välutbildad kontorist bör ha kännedom om. Också inom detaljhandelsutbildningen
            skulle ett sådant samarbete mellan skola och näringsliv, som den
            inbyggda skolan erbjuder, vara av det största värde. Liksom departementschefen
            föreslår beträffande den husliga utbildningen, torde ett principbeslut
            kunna fattas om att statsbidrag skall kunna utgå till dessa skolor
            utan att därför anslaget höjs för nästa budgetår. I enlighet med
            överstyrelsens förslag torde statsbidraget böra bestämmas till
            3 000 kr. per år och avdelning.
          </p>
          <pb facs="riksdagen-motions-pdf/data/1960/mot_1960__ak__118/mot_1960__ak__118-008.pdf"/>
          <p xml:id="i-H2uQjBxT7bAducQjE69jvP">
            12
          </p>
          <p xml:id="i-5QEdXaHwjsa36jUGMiuToA">
            Motioner i Andra kammaren, nr 118 år 1960
          </p>
          <p xml:id="i-WML1RCMhSWKLXLbTjjCz3h">
            Med stöd av det ovan anförda hemställes,
          </p>
          <p xml:id="i-RPwwzjMa1Dphfje1CN3TnQ">
            1.
          </p>
          <p xml:id="i-BYHqWqR8XRyZPXbHnFhWHp">
            att riksdagen ville besluta,
          </p>
          <p xml:id="i-Kd9hxkDVQUjgy35rxZGYEz">
            att
          </p>
          <p xml:id="i-CMpfArePJGwKULmZjWDbJZ">
            att
          </p>
          <p xml:id="i-KNjqC5HfLGid2r4NFqXGfo">
            att
          </p>
          <p xml:id="i-4LCYzfJAAvaEL3aJyHxmY1">
            att
          </p>
          <p xml:id="i-BgHw7uoPWtELVNeXWSsPg6">
            att
          </p>
          <p xml:id="i-VGpQYmB4sRuvbmQ5ACtXcw">
            statsbidrag må kunna utgå till treåriga handelsgym- nasielinjer;
            i skrivelse till Kungl. Maj:t hemställa om förslag till 1961 års
            riksdag om förbättrade statsbidrag till han- delsgymnasierna för
            att möjliggöra att elevavgif- terna avskaffas; i skrivelse till
            Kungl. Maj:t hemställa om förslag till 1961 års riksdag om åtgärder
            för att främja lärar- rekryteringen till handelsgymnasierna; bemyndiga
            Överstyrelsen för yrkesutbildning att från och med budgetåret
            1960/61 anordna försöks- verksamhet med särskilda påbyggnadskurser
            i han- del och för detta ändamål anvisa ett anslag på 30 000 kronor;
            statsbidrag må kunna utgå till inbyggda skolor och företagsskolor
            även inom handelns område.
          </p>
          <p xml:id="i-FnwExyFiBKt4wea6PXBB8h">
            Stockholm den 23 januari 1960
          </p>
          <p xml:id="i-KmLzXU1AQvgdsjAvYBiXG5">
            Bertil Ohlin
          </p>
          <p xml:id="i-C7yiyArsUkU9jhRD1DGzx3">
            Sven Wedén
          </p>
          <p xml:id="i-W6fHSfhQ88fD1nA11gtiXV">
            O. Malmborg Ragnhild Sandström Bertil von Friesen Sven Gustafson
            i Göteborg
          </p>
          <p xml:id="i-SenWUHCjfDYo3N7PdhcWGA">
            Manne Stånl Wald. Svensson
          </p>
        </div>
      </div>
    </body>
  </text>
</TEI>
