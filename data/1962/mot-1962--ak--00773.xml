<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__773/mot_1962__ak__773-001.pdf"/>
      <div type="motHeader" xml:id="i-Bk8JnkivaCq3Tj1it1vF2v">
        <div type="motTitle" xml:id="i-SD6TApT4vZXXRXZ5MuTDkD"/>
        <div type="motSubmissionInfo" xml:id="i-YUTkr9AaR8N9wfdSQZPWw9"/>
      </div>
      <div type="motBody" xml:id="i-YURPuswAjLC2iQxGtewGcS">
        <div xml:id="i-Saaq9xFZkE1eqbip5DFLeU">
          <p xml:id="i-Fgpcte2Sg9PQcLqWWqZ1qy">
            Motioner i Andra kammaren, nr 773 år 1962 11
          </p>
          <p xml:id="i-P6Dy4EnVjvfc2VeLyueGn4">
            Nr 773
          </p>
          <p xml:id="i-5XJySjLy6MRyNV9mvHhtza">
            Av herrar Fälldin och Larsson i Norderön, i anledning av Kungl.
            Maj:ts proposition nr 90, med förslag till lag om allmän försäkring,
            m. m.
          </p>
          <p xml:id="i-DbDGBg8jL5sr58EFzM4ArL">
            De studerandes ställning inom den allmänna sjukförsäkringen kan
            inte anses tilifredsställande. De förslag som framlägges i proposition
            nr 90 ut- gör visserligen en förbättring, men denna är i praktiken
            starkt begrän- sad. Förändringen för de studerandes vidkommande
            utgöres av att de får rätt att frivilligt försäkra sig för högre
            sjukpenning. Möjligheten att ut- nyttja denna rätt kommer emellertid
            att liksom hittills vara beroende av den enskilde studerandens
            ekonomi. Med hänsyn härtill får det förutsättas att utnyttjandet
            ej kommer att få den omfattning som är önskvärd. Ett mycket stort
            antal studerande torde även framgent komma att omfattas av enbart
            sjukvårdsförsäkringen och ej av sjukpenningförsäkringen. Behovet
            av ekonomiskt skydd är varierande bland olika kategorier stu-
            derande. För dem som omedelbart efter den obligatoriska skolan
            fortsät- ter sin utbildning vid t. ex. gymnasium eller yrkesskola
            torde problemet i allmänhet vara mindre brännande, åtminstone
            vid kortare tids sjuk- dom. Dessa elever bor nämligen ofta i föräldrahemmet
            eller får från för- äldrarna ett ekonomiskt stöd som ej uteblir
            vid sjukdom. För dem som bedriver studier vid högre ålder eller
            högre studier är problemet i allmän- het av svårare natur, särskilt
            som ett betydande antal av dessa måste bo på skolorten och ej
            på hemorten. De är för finansiering av uppehälle och studier huvudsakligen
            hänvisade till lån och/eller stipendier. Dessa är avpassade med
            hänsyn till normalt bedrivna studier. Tvingas den stude- rande
            göra uppehåll i studierna på grund av sjukdom får de för studie-
            finansiering avsedda medlen ofta tillgripas för att klara de nödvändiga
            utgifterna under sjukdomstiden. Sjukdomen leder i sådana fall
            till ökad skuldsättning. Då det är ett primärt mål för sjukförsäkringen
            att sjukdom ej skall leda till ekonomiskt avbräck i form av skuldsättning
            och liknande, måste dessa förhållanden betecknas som klart otillfredsställande.
            De studerande omfattas av folkpensioneringen och har således ett
            grund- skydd att lita till för den händelse de under studietiden
            skulle drabbas av invaliditet. Vid sjukdom saknas dock ett motsvarande
            skydd till följd av att en studerande ej omfattas av sjukförsäkringen
            vad gäller grund- sjukpenning. Här föreligger en inkonsekvens
            i försäkringssystemets ut- formning. Visserligen erhåller de studerande,
            som till följd av arbete un- der ferier kommer upp i en viss inkomst,
            placering i sjukpenningklass. I och med förvärvsinkomstens upphörande
            och återgången till studierna upp-
          </p>
          <pb facs="riksdagen-motions-pdf/data/1962/mot_1962__ak__773/mot_1962__ak__773-002.pdf"/>
          <p xml:id="i-PxoA5yTbpyFeiUNXeLE1yN">
            12 Motioner i Andra kammaren, nr 773 år 1962
          </p>
          <p xml:id="i-F46Dd5di5hJf9QPdLp4qPJ">
            hör dock sjukpenningklassplaceringen att gälla. Endast om sådant
            förvärvs- arbete under ferier är så regelbundet återkommande att
            det kan betecknas som säsongarbete, får den studerande rätt till
            sjukpenning hela året. Vid sjukpenningklassplaceringen slås i
            så fall förvärvsinkomsten under fe- rierna ut på hela året. Detta
            medför bl. a. att den studerande under för- värvstiden har ett
            avsevärt lägre sjukpenningskydd än andra förvärvsar- betande med
            lika stora dagsförtjänster. Enligt vår mening är det synnerligen
            angeläget att de studerande erhål- ler allmän rätt till grundsjukpenning.
            Härvid utgör givetvis de studerandes möjligheter att bekosta grundsjukpenningförsäkringen
            ett speciellt problem. Statsbidraget med 50 procent till försäkringskassornas
            utgifter för grund- sjukpenning medför givetvis att grundsjukpenningförsäkringen
            blir för- månligare än den frivilliga försäkringen. Likväl synes
            det otillfredsställan- de att studielån och stipendier skall tagas
            i anspråk för täckande av nöd- vändiga utgifter vid sjukdom. Enligt
            vår mening bör man beträffande de grundläggande socialförsäkringsförmånerna,
            i vilka grundsjukpenningen måste inkluderas från den nuvarande
            blandade avgifts- och skattefinansie- ringen, övergå till renodlad
            skattefinansiering. Förslag i detta syfte har framställts i annan
            motion från vårt håll. Vid en övergång till skattefi- nansiering
            skulle här berörda problem beträffande de studerande lösas. Skulle
            övergången till skattefinansiering dröja avsevärd tid, bör dock
            dess- förinnan de studerandes grundsjukpenningförsäkring kunna
            helt finansie- ras med skattemedel. En del studerande torde känna
            behov av ett ekonomisk skydd vid sjuk- dom utöver vad som erhålles
            genom grundsjukpenning. Deras möjligheter härtill ökas givetvis
            vid tillämpning av ovan skisserade ordning. Någon speciell förmån
            i fråga om den frivilliga försäkringen synes inte böra till- skapas
            utöver vad som följer av ett skäligt avvägt statsbidrag till ifråga-
            varande försäkring. Enligt vår mening är det angeläget att dessa
            spörsmål snarast löses. Vi föreslår därför att riksdagen hos Kungl.
            Maj:t anhåller om utredning av frågan rörande de studerandes ställning
            inom sjukförsäkringssystemet. Med hänvisning till det ovan anförda
            hemställes, att riksdagen vid sin behandling av proposition nr
            90 i skrivelse till Kungl. Maj:t måtte anhålla att frågan om de
            studerandes ställning inom allmänna sjukförsäkringen skyndsamt
            utredes i enlighet med motionens syfte.
          </p>
          <p xml:id="i-HVFaPAv73pYjGfRExYiAAZ">
            Stockholm den 3 april 1962
          </p>
          <p xml:id="i-9cNay5UhVweXBhVCECA5XH">
            Thorbjörn Fälldin Erik Larsson
          </p>
          <p xml:id="i-45YbAGwff7Q9a6pJF3xmKH">
            i Norderön
          </p>
        </div>
      </div>
    </body>
  </text>
</TEI>
