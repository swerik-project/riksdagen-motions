<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-01641">
  <teiHeader>
    <fileDesc>
      <titleStmt>
        <title>En sjukförsäkring för trygghet och återgång i arbete</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1641 av Julia Kronlid m.fl. (SD)</title>
          <idno type="rdwebb">H6021641</idno>
          <rs type="number">1641</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6021641/text</ref>
          <ref type="dokument_url_html">http://data.riksdagen.se/dokument/H6021641</ref>
          <ref type="dokumentstatus_url_xml">http://data.riksdagen.se/dokumentstatus/H6021641</ref>
          <ref type="docx">http://data.riksdagen.se/fil/17054CBD-B2B2-4073-85D2-75464C4D3503</ref>
          <ref type="pdf">http://data.riksdagen.se/fil/7A4EE2C5-EC51-4E67-8B12-39EC0AB81E5E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-KG1jdyzPWSTYqMzjLvBHub</idno>
            <name>Anne Oskarsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6uPiFiYGRQh5uAMcctpCAz" type="signed"/>
        <correspContext corresp="i-6uPiFiYGRQh5uAMcctpCAz">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-KG1jdyzPWSTYqMzjLvBHub"/>
        </correspContext>
        <correspAction xml:id="i-QAfo44v9GUAej3hmzd9Gc8" type="submitted">
          <date when="2018-11-28"/>
          <time when="15:53:14"/>
        </correspAction>
        <correspAction xml:id="i-8Jz82mf1HExoYuT9X2biDw" type="reviewed">
          <date when="2018-11-28"/>
          <time when="16:34:33"/>
        </correspAction>
        <correspAction xml:id="i-SLc5LGAh3qnCYoRLrjY3CX" type="referred">
          <date when="2018-12-05"/>
        </correspAction>
        <correspAction xml:id="i-8azoBQVMjxN9kPuppTfQ1U" type="assigned">
          <date when="2019-05-24"/>
          <time when="15:10:37"/>
        </correspAction>
        <correspContext corresp="i-8azoBQVMjxN9kPuppTfQ1U">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-TfqnaSFf5XCWYpMpTB1ab3" type="behandlas_i"/>
        <correspContext corresp="i-TfqnaSFf5XCWYpMpTB1ab3">
          <ref type="uppgift">2018/19:SfU1</ref>
          <ref type="ref_dok_id">H601SfU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Vv9Yfecp7tBhY5Ji25maso" type="behandlas_i"/>
        <correspContext corresp="i-Vv9Yfecp7tBhY5Ji25maso">
          <ref type="uppgift">2018/19:SfU13</ref>
          <ref type="ref_dok_id">H601SfU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU13</ref>
          <ref type="ref_dok_titel">Riksrevisionens rapporter om bedömningen av arbetsförmåga vid psykisk ohälsa och försäkringsmedicinskt beslutsstöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DSCZurfTiJbwK3JuT4y6T8" type="behandlas_i"/>
        <correspContext corresp="i-DSCZurfTiJbwK3JuT4y6T8">
          <ref type="uppgift">2018/19:SfU20</ref>
          <ref type="ref_dok_id">H601SfU20</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU20</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EmEDjmJ5Rx4S9JC4qCuPsq" type="motHeader">
        <div xml:id="i-9MUFkjnjToC8fPwkgKcYBq" type="motTitle">
          Motion till riksdagen 2018/19:1641 av Julia Kronlid m.fl. (SD)
          En sjukförsäkring för trygghet och återgång i arbete
        </div>
      </div>
      <div xml:id="i-TRkU2mSkSNtnKS7BzfwSgi" type="motBody">
        <div xml:id="i-Tk7jxZ7xVCE5MDUKF9vpdw" type="motProposal" subtype="förslag">
          <head xml:id="i-MR73hx2EcFFE87Rsu31jfb">
            Förslag till riksdagsbeslut
          </head>
          <list xml:id="i-PJShR86b9mwsVAXuZaKfZ4" style="ol">
            <item xml:id="i-5HGyPmn84cTyVBnmBNnJDk">
              Riksdagen ställer sig bakom det som anförs i motionen om att
              stärka rehabiliteringskedjan och tillkännager detta för regeringen.
            </item>
            <item xml:id="i-FKY98tMdXvPCRXpcMQxnez">
              Riksdagen ställer sig bakom det som anförs i motionen om förändrad
              prövning i rehabiliteringskedjans dag 180 och tillkännager detta
              för regeringen.
            </item>
            <item xml:id="i-R7go4kHGaJrhHMAMsNc9hM">
              Riksdagen ställer sig bakom det som anförs i motionen om att
              höja taket i bostadstillägget och tillkännager detta för regeringen.
            </item>
            <item xml:id="i-7XGqaUAHSUtnQ92EZQEqM2">
              Riksdagen ställer sig bakom det som anförs i motionen om att
              lätta regelverket och stärka sjukersättningen och tillkännager
              detta för regeringen.
            </item>
            <item xml:id="i-GBs9ytrpcGUvyXXRPYYJjN">
              Riksdagen ställer sig bakom det som anförs i motionen om att
              skräddarsy sjukskrivningsgraden och tillkännager detta för regeringen.
            </item>
            <item xml:id="i-EHVJPSoZZ7SLwCFLA51XtX">
              Riksdagen ställer sig bakom det som anförs i motionen om flexibel
              sjukskrivning och tillkännager detta för regeringen.
            </item>
            <item xml:id="i-8dAP7oZxvFdkAiUbdeCFf7">
              Riksdagen ställer sig bakom det som anförs i motionen om bättre
              bemötande vid psykisk ohälsa och tillkännager detta för regeringen.
            </item>
            <item xml:id="i-VDDMdiCzS96cF2FHeXov4s">
              Riksdagen ställer sig bakom det som anförs i motionen om incitament
              att återgå i arbete och tillkännager detta för regeringen.
            </item>
            <item xml:id="i-A8ejh4F2H9GRwzyBzeEbB4">
              Riksdagen ställer sig bakom det som anförs i motionen om studier
              som rehabilitering och tillkännager detta för regeringen.
            </item>
            <item xml:id="i-UN8Uv8YV8RNcV3BFC9ANQf">
              Riksdagen ställer sig bakom det som anförs i motionen om större
              möjligheter att prova nytt yrke och tillkännager detta för regeringen.
            </item>
            <item xml:id="i-TrTQ2LHRHWRu1cmgWjMf6M">
              Riksdagen ställer sig bakom det som anförs i motionen om stärkt
              skydd mot godtyckliga avslag och tillkännager detta för regeringen.
            </item>
            <item xml:id="i-DMR2t5swLDqU1BadpLWxkN">
              Riksdagen ställer sig bakom det som anförs i motionen om samkörning
              av uppgifter mellan Försäkringskassan och Arbetsförmedlingen och
              tillkännager detta för regeringen.
            </item>
            <item xml:id="i-Hqs771M4pE5EAUFfhyqUYY">
              Riksdagen ställer sig bakom det som anförs i motionen om skärpta
              påföljder vid bedrägerier och tillkännager detta för regeringen.
            </item>
            <item xml:id="i-CjGFbFsFT7ApBrHZ42nMsK">
              Riksdagen ställer sig bakom det som anförs i motionen om att
              inkludera hjälpbehov i ersättning till vuxna med funktionshinder
              och tillkännager detta för regeringen.
            </item>
            <item xml:id="i-nBwNRdbKNFwM3ED61rQYM">
              Riksdagen ställer sig bakom det som anförs i motionen om att
              justera den övre åldersgränsen för ersättning till vuxna med funktionshinder
              och tillkännager detta för regeringen.
            </item>
          </list>
        </div>
        <div xml:id="i-TYPDaR2U3tDXi8mtB43Rg6" type="motContent">
          <head xml:id="i-6PtLKx2JCJ7NPSKWn7rLZ6" type="h1">
            Motivering
          </head>
          <p xml:id="i-ABK3e5fvraKyZrRMpXftFm">
            Vi ser med stor oro på den utveckling som skett inom sjukförsäkringen
            under både den förra och den nuvarande mandatperioden. Vi har
            berörts av många människoöden där sjuka kommit i kläm. Svårt sjuka
            som tvingas arbeta, människor som ser sina sjukdagar försvinna
            i väntan på vård och samtidigt människor som fastnar i utanförskap
            trots önskan att arbeta eller studera.
          </p>
          <p xml:id="i-4iBcXkUSHejihMZP1pTBJ8">
            Sverigedemokraternas utgångspunkt är att den som är sjuk ska
            få bästa tänkbara rehabilitering och grundläggande ekonomisk trygghet.
            Den som har möjlighet att bli frisk ska få bästa tänkbara förutsättningar
            och incitament att återgå i arbete.
          </p>
          <head xml:id="i-8hjkNrGtZKmw8r6qxomTMu" type="h2">
            Ja till en stärkt rehabiliteringskedja – nej till Reinfeldts
            bortre tidsgräns
          </head>
          <p xml:id="i-Ya9bEX7gYKx9212rH8QxrU">
            Med en förstärkt rehabiliteringskedja där sjuka får hjälp att
            bli friska och friska får hjälp att komma i arbete behövs ingen
            bortre tidsgräns. Sverigedemokraterna kommer inte att verka för
            återinförandet av den bortre tidsgränsen enligt den modell som
            tidigare funnits. Istället föreslår vi en förstärkt rehabiliteringskedja
            som inte upphör förrän den försäkrade kan återgå i arbete samt
            en ordning där ingen som är sjuk tvingas i arbete eller hänvisas
            till socialkontoret. Det är uppenbart att problemen med omänskliga
            utförsäkringar har väldigt lite med den bortre tidsgränsens vara
            eller icke vara att göra. De flesta som utförsäkras av den nuvarande
            regeringen hinner inte nå den tidigare bortre tidsgränsen på 914
            dagar. Det som måste åtgärdas är allvarliga brister i rehabiliterings­kedjan.
            Idag saknas kvalité i uppgifterna runt personen, och Försäkringskassan
            brister i sin roll som samordnare. Kontakten med försäkringstagaren
            sker oftast via mail och telefon och personliga möten sker bara
            undantagsvis.
          </p>
          <p xml:id="i-F8nmQTme2G4wjYUCyVahuu">
            Sverigedemokraterna menar att det måste finnas en regelbunden
            personlig kontakt med avstämningsmöten och kontrollstationer som
            involverar den enskilde, arbets­givaren, hälso- och sjukvården
            samt Försäkringskassan. Idag hålls avstämningsmöten vid behov,
            men vi menar att det finns skäl att utreda om dessa behöver göras
            obligatoriska och hållas regelbundet. Detta både tidigt i rehabiliteringskedjan
            och framför allt efter dag 365, så att människor inte lämnas utan
            ordentlig uppföljning och kontrollstationer, vilket tenderar att
            vara ett faktum efter det att den bortre tidsgränsen togs bort.
            För varje individ som har en möjlighet till tillfrisknande måste
            det finnas en tydlig rehabiliteringsplan, och för dem som är långvarigt
            sjuka behöver möjligheten att övergå till sjukersättning förenklas.
            Det är viktigt att det finns incitament och tydliga drivkrafter
            för omställning till arbete. Vi vill skapa sådana positiva incitament
            snarare än ett bortre hot om utförsäkring och har en rad förslag
            för detta.
          </p>
          <head xml:id="i-4hS52rNJk552zu2dT3PCHW" type="h2">
            Rehabilitering före utförsäkring – kompetensfokus vid dag 180
          </head>
          <p xml:id="i-5rEZ8cn3VzwAhbW2WdD2Kq">
            Efter dag 180 i dagens rehabiliteringskedja ska den försäkrade
            prövas mot arbete på hela arbetsmarknaden om det inte bedöms att
            denne kan återgå i arbete inom 365 dagar eller om det anses oskäligt
            att pröva mot hela arbetsmarknaden. Just vid dag 180 har det skett
            många utförsäkringar och enligt en rapport från Inspektionen för
            socialförsäkringen (ISF) (Rapport 2017:9) håller inte bedömningarna
            vid dag 90 och 180 i rehabiliterings­kedjan tillräckligt god kvalité.
            Kvalitetsbristerna beror till stor del på att ärendena saknar
            ett grundläggande utredningsarbete. Mot bakgrund av detta ställer
            sig Sverige­demokraterna kritiska till dagens ordning där den
            som har sjukpenning förväntas helt byta yrke efter dag 180. Vi
            delar naturligtvis synen att den som anses permanent oförmögen
            att återgå till sin tidigare bransch förr eller senare måste prövas
            mot andra branscher, men ser samtidigt värdet i att tillvarata
            den kompetens som den sjukskrivne redan besitter. Därför föreslår
            vi istället att regeringen utreder möjligheten att man från dag
            180 prövas mot en bredare arbetsmarknad än endast sin tidigare
            arbetsplats, men enbart mot yrken inom sitt kompetensområde, fram
            till dag 365.
          </p>
          <head xml:id="i-69m1iQUJ2c7V2PvUCG4TCc" type="h2">
            Höja taket för bostadstillägg för den med sjukersättning
          </head>
          <p xml:id="i-6N3oHXZdsyAdkGDGys6wD3">
            Det behovsprövade bostadstillägget är ett stöd som når de som
            är allra mest ekonomiskt utsatta. Sverigedemokraterna vill stärka
            det för att färre som drabbats av långvarig sjukdom ska tvingas
            flytta.
          </p>
          <head xml:id="i-RrpGRiUYFDpStUbTJipCFS" type="h2">
            Sjukersättning för ökad trygghet och rehabilitering
          </head>
          <p xml:id="i-P1FE4QWEZqqn6B6dRx7aU7">
            Antalet avslag på ansökningar om sjukersättning har ökat dramatiskt
            under den förra mandatperioden och nivåerna har nu nått så högt
            att vi anser att systemet kan betraktas som ej fungerande. Den
            socialdemokratiska regeringens åtstramningar har lett till att
            så många som åtta av tio fått avslag på ansökan om sjukersättning
            vilket vi menar är en oroande utveckling som vi ser kritiskt på.
            I Riksrevisionens rapport 2018:9 om att nekas sjukersättning och
            aktivitetsersättning framkommer det att det råder en betydande
            diskrepans mellan de villkor som reglerar rätten till ersättning
            och människors faktiska möjligheter att arbeta. Mot bakgrund av
            det menar Riksrevisionen att lättnader i regelverket kan anses
            motiverade. Sverigedemokraterna vill därför lätta på regelverket
            så att fler kan ta del av ersättningarna genom att införa ett
            nytt, mindre permanent spår av sjukersättning där kontrollen av
            arbetsförmågan kan omprövas och där möjligheterna att koppla denna
            typ av sjukersättning till insatser för vård och rehabilitering
            ses över. Givetvis ska möjligheten till en permanent form av sjukersättning
            för dem som har kronisk sjukdom eller funktionsnedsättning kvarstå.
          </p>
          <p xml:id="i-6BFDRB7AxiPubxnkUpacFA">
            Sverigedemokraterna menar att den som är kroniskt sjuk ska ha
            en ekonomisk trygghet, och de som är mest utsatta idag är de som
            har garantiersättning. Vår ambition är därför att stärka garantiersättningen.
          </p>
          <head xml:id="i-J7sPKHbqZjakRDRHhzBsvh" type="h2">
            Skräddarsydd sjukskrivningsgrad
          </head>
          <p xml:id="i-QH1tnJnnuNVJ7WJg6MsMDX">
            Sverigedemokraterna vill verka för att ta bort det stela systemet
            där nivåerna för utbetalning av ersättning under en sjukskrivning
            är låsta till 100, 75, 50 eller 25 %. Detta gör att de fyra förmånsnivåerna
            för sjukpenning och sjukersättning inte alltid samman­faller med
            den försäkrades faktiska arbetsförmåga. I förarbetena till proposition
            1989/90:62 där man gick från nivåer om 50 och 100 % framhålls
            att förändringen gjordes för att förbättra förutsättningarna för
            yrkesinriktad rehabilitering och ge en smidigare återgång till
            arbete efter en lång sjukskrivning. Vi menar att det nu finns
            anledning att återigen se över systemet och göra det ytterligare
            mer flexibelt. Det finns ingen anledning att politiker ska lagstifta
            om att en människa endast kan vara sjuk på dessa nivåer. Det måste
            istället vara en bedömning utifrån individen och dennes läkare,
            i samråd med den aktuella arbetsgivaren, Försäkringskassan och
            Arbetsförmedlingen. Förutom att ge mer makt åt den sjukskrivne
            generellt ser vi detta som ett sätt att möta behoven för de människor
            som drabbats av psykisk ohälsa. Sjukskrivning till följd av psykisk
            ohälsa ökar och är idag den vanligaste sjukskrivningsorsaken.
            För en person som opererat höften och är på väg åter i arbete
            så är ett steg om 25 procent kanske fullt rimligt, medan den som
            drabbats av till exempel utmattningsdepression kanske behöver
            prova att arbeta 5 eller 10 procent till en början. Vi föreslår
            därför att sjukskrivningens nivå med tillhörande ersättning, respektive
            den bedömda arbetsförmågan, ska kunna ändras i steg om fem procent.
          </p>
          <head xml:id="i-U1rRspcdoRKwKxK3ycHySD" type="h2">
            Flexibel sjukskrivning
          </head>
          <p xml:id="i-qshnfiJfBjNob5wS6m4Xr">
            På olika håll i landet har det genomförts försöksprojekt med
            flexibel sjukskrivning. Den flexibla sjukskrivningen har inneburit
            att personer som genomgår en cancerbehandling har kunnat arbeta
            när de har känt att de orkar och kan. Det har resulterat i att
            de har kunnat återvända till arbetet tidigare och att det varit
            enklare för dem att komma tillbaka. Flexibel sjukskrivning kan
            bland annat innebära att administrationen kring sjukskrivningen
            blir mer flexibel och det blir enklare att arbeta i den omfattning
            som är möjlig. Tanken är också att slippa upprepade karensdagar.
            Sverigedemokraterna menar att detta är en försöksverksamhet som
            det är värt att utreda vidare. Dels om det är möjligt att genomföra
            flexibel sjukskrivning i hela landet för cancerpatienter, dels
            om det är möjligt att utvidga möjligheten till fler diagnoser.
            Detta skulle exempelvis kunna vara en viktig reform för att stötta
            människor med psykisk ohälsa att stegvis kunna återgå i arbete,
            i den takt som är möjligt.
          </p>
          <head xml:id="i-UkE223N2HDdeoQutNEgVoE" type="h2">
            Bättre bemötande vid psykisk ohälsa
          </head>
          <p xml:id="i-922PDhUcTvQk7hnMo4vTbu">
            Det är en mycket oroande utveckling idag att sjukskrivning till
            följd av psykisk ohälsa ökar och att detta idag är den vanligaste
            sjukskrivningsorsaken bland både kvinnor och män där den största
            andelen är kvinnor. Samtidigt påvisar ”Riksrevisionens rapport
            om bedömningen av arbetsförmåga vid psykisk ohälsa 2018/19:14”
            allvarliga brister i rehabiliteringskedjan kopplat till psykisk
            ohälsa. Sverigedemokraterna menar att en ordentlig översyn måste
            göras kring rehabiliteringskedjan för dem med psykisk ohälsa.
            Sverigedemokraterna vill verka för att insatser görs skyndsamt
            för att stärka kompe­tensen att bemöta människor med psykisk ohälsa,
            för alla inblandade instanser såsom hälso- och sjukvården, Försäkringskassan
            och Arbetsförmedlingen. Processen för att bedöma arbetsförmåga
            måste bli bättre anpassad även för dem med psykiatriska diagnoser.
            Kopplat till de svårigheter och brister som finns idag menar Riksrevisionen
            att det finns en risk för att regelverket för sjukförsäkringen
            inte tillämpas på ett likformigt och rättssäkert sätt. Målsättningen
            måste vara att den som drabbats av psykisk ohälsa får ett lika
            adekvat bemötande och en lika adekvat rehabilitering som den som
            opererat en höft.
          </p>
          <head xml:id="i-7pheywaKZMCAi1RfeR2Fu8" type="h2">
            Det ska löna sig att arbeta
          </head>
          <p xml:id="i-9oodhZBYqx5SSPEQmHBzqd">
            Det är positivt att det finns en möjlighet till viss arbetsträning
            med bibehållen ersättning men för många som varit sjukskrivna
            länge kan återgång i deltidsarbete för lön som innebär neddragning
            av ersättning orsaka en ekonomisk förlust. Vi vill istället skapa
            positiva incitament för att långtidssjukskrivna ska kunna återgå
            i arbete genom att man under den första tiden i arbete får behålla
            en extra del av sjukersättningen eller sjuk­penningen även om
            man uppbär lön. Vi menar att efter 365 dagar ska alla ges samma
            möjlighet att prova sin arbetsförmåga, oavsett om man har aktivitetsersättning,
            sjuk­ersättning eller sjukpenning. Med bibehållen ersättning ska
            man under 6 månader få möjligheten att prova sin arbetsförmåga
            och lönearbeta upp till 25 %, utan att ersättningen från Försäkringskassan
            påverkas. Vid lönearbete mer än 25 % ska ersättningen gradvis
            minskas. Resultatet blir att den som vill ta steget ut i arbete
            får en extra morot den första tiden, även i de fall personen bara
            har möjlighet att arbeta på en begränsad nivå.
          </p>
          <head xml:id="i-923QjHZgVxrcBkPWxuXaeA" type="h2">
            Studier som rehabilitering
          </head>
          <p xml:id="i-NAVpY3NiDkxjarYEtQ8gCd">
            Studier på deltid kan för många långtidssjukskrivna vara början
            på en väg tillbaka i arbete. För människor som exempelvis har
            drabbats av utmattningssyndrom kanske studier kan vara en del
            i rehabiliteringen.
          </p>
          <p xml:id="i-AfKcb1nS8XuB9RwHDCyPHP">
            Den långtidssjukrivne som idag vill studera kan göra det med
            vilande sjukersättning, men eftersom studiemedel från CSN betalas
            ut först vid 50 procents studietakt är det för många sjuka inte
            möjligt att göra det. Sverigedemokraterna vill göra det möjligt
            att ansöka om att studera i en takt som är lägre än 50 procent
            för 6 månader i taget och samtidigt behålla sin sjukersättning.
          </p>
          <head xml:id="i-GgpSUoDaS1SKseVNPvJ5NJ" type="h2">
            Större möjligheter att prova ett nytt yrke
          </head>
          <p xml:id="i-MyWAPDhw17zFF8sfomKkSF">
            För många sjuka, särskilt de som lider av psykisk ohälsa, kan
            den tidigare arbetsplatsen utgöra en del av problematiken. Sverigedemokraterna
            vill uppdra till regeringen att utreda hur dagens regelverk kring
            möjligheterna att under sjukskrivning prova ett nytt yrke kan
            göras mer flexibelt än idag, så att fler sjukskrivna kan ta del
            av möjligheten.
          </p>
          <head xml:id="i-RzFWpCM9aSGEh4yz1CdsgJ" type="h2">
            Stärkt skydd mot godtyckliga avslag
          </head>
          <p xml:id="i-AZrVJjAHcUFd1ULTcdqrRt">
            Sverigedemokraterna menar att en ordentlig översyn måste göras
            för att stärka skyddet för den försäkrade att inte drabbas av
            godtyckliga felaktiga avslag. Vi vill verka för att den överprövning
            av ett läkarintyg som görs för Försäkringskassans räkning genomförs
            och får en bedömning av relevant försäkringsmedicinsk kompetens.
            Kvalitén i den redogörelse och förklaring som ges till ett avslag
            behöver också förbättras.
          </p>
          <head xml:id="i-UU3JmP6PerL7QXG4iLsLbJ" type="h2">
            Samkörning av uppgifter mellan Försäkringskassan och Arbetsförmedlingen
          </head>
          <p xml:id="i-VwaqWXRU37ExNPQLtWTXo4">
            Tyvärr hamnar människor ibland mellan stolarna då de förväntas
            skriva in sig på Arbetsförmedlingen efter att de bedömts ha full
            arbetsförmåga. Vi föreslår att relevanta uppgifter automatiskt
            delges Arbetsförmedlingen då människor skrivs ut från Försäk­ringskassan
            så att försäkringstagaren inte kan hamna utanför systemen. På
            sikt vill Sverigedemokraterna som bekant att ansvaret för en sjukskriven
            ska tillfalla en och samma myndighet tills denne är ute i arbetslivet.
          </p>
          <head xml:id="i-PrbVVvQbZEGEXD1yPW4QQk" type="h3">
            Skärpta påföljder vid bedrägerier
          </head>
          <p xml:id="i-PdJ7PrrL5mRheRvLbp9P9Z">
            Sverigedemokraterna vill verka för att det ska leda till skärpta
            påföljder för den som avsiktligt lurat till sig ekonomiska medel
            från välfärden. Förutom påföljder via rättssystemet vill Sverigedemokraterna
            också utreda möjligheten att bedragare ska kunna stängas ute från
            systemet.
          </p>
          <head xml:id="i-JntSxxP2ciDM2Dq8ThwZTi" type="h3">
            Inkludera hjälpbehov och justera åldersgräns i ersättning till
            vuxna med funktionshinder
          </head>
          <p xml:id="i-31oY3j22t5EhBDPzBHTvN9">
            Regeringen och riksdagen har nyligen beslutat om nya regler vad
            gäller omvårdnads­ersättning och merkostnadsersättning för barn
            och vuxna med funktionshinder. För barn innebar förändringen till
            övervägande del förbättringar. För vuxna innebar det dock att
            nya omvårdnadsersättningen för rena hjälpbehov inte ska omfatta
            vuxna. Ersättning för rena hjälpbehov för vuxna ska alltså inte
            ingå och det är mycket oklart ifall merkost­nadsersättningen ska
            kunna täcka upp för rena hjälpbehov. Detta är något som satt personer
            med funktionshinder i oro för vad detta kommer innebära. Det saknas
            statistik och andra sammanställningar över vilka hjälpbehov som
            tidigare åberopats som grund för handikappersättning. Vad konsekvenserna
            blir av att ta bort den delen av stödet menar vi därför är alltför
            osäkert. I många fall kan rena hjälpbehov täckas upp av andra
            stöd, exempelvis LSS och kommunala insatser. Vi menar dock att
            det ändå finns risk att många behövande kommer att falla mellan
            stolarna, exempelvis personer med psykiskt funktionshinder i kommuner
            utan personliga ombud. Det är också svårt att i dag se de fulla
            konsekvenserna av regeringens förslag när vi ännu inte sett resultatet
            av LSS-utredningen.
          </p>
          <p xml:id="i-LUeExQoLzzg8L1yFQaJ9yX">
            Handikappersättningen utgör 10–20 procent av nettoinkomsten hos
            många låg­inkomsttagare med funktionsnedsättning och har fungerat
            som ett stöd där samhällets övriga stöd inte räcker till. Mottagare
            och närstående har haft en viss flexibilitet med frihet och egenmakt.
            I och med att man vill införa ett strikt merkostnadsbegrepp kommer
            de behövandes egenmakt att begränsas och processen för att ansöka
            om merkostnadsersättning kommer att försvåras för den sökande.
            Därför behövs ett förslag där även rena hjälpbehov för vuxna på
            ett bättre sätt inkluderas.
          </p>
          <p xml:id="i-CMJZoVriX4DoXMSKajgrXa">
            Den övre åldersgränsen på 65 år för att beviljas merkostnadsersättning
            för vuxna är orimlig. Denna gräns behöver bli mer flexibel och
            justeras uppåt då fler väljer att stanna i arbetslivet längre.
            Så länge möjligheten finns att stanna i arbetslivet bör ersättning
            för att kunna utföra sitt arbete medges även efter 65 års ålder.
            Den övre åldersgränsen behöver därför utredas vidare.
          </p>
        </div>
        <div xml:id="i-5Qc3YqrhQFDHLENbqf5XbT" type="motSignatures">
          <list xml:id="i-DjKaXn7NU8JJqx8eyC7xVV">
            <item xml:id="i-22TtsqRsU173u3MinMgH2o" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-AzfSnJgDrGPV7z69NRV3y1" who="i-Uq8cgRMrRNcxY3QYetppCT">
              Linda Lindberg (SD)
            </item>
            <item xml:id="i-KBi9xTKWXGLxwFdRLuB9vu" who="i-KG1jdyzPWSTYqMzjLvBHub">
              Anne Oskarsson (SD)
            </item>
          </list>
        </div>
      </div>
    </body>
  </text>
</TEI>
