<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00358">
  <teiHeader>
    <fileDesc>
      <titleStmt>
        <title>Jobbpeng och Arbetsförmedlingen</title>
        <author corresp="i-NirXfc8JiwP3Ssuz3NR6e2">av Annie Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jobbpeng och Arbetsförmedlingen</title>
          <idno type="rdwebb">GY02A358</idno>
          <rs type="number">A358</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A358/text</ref>
          <ref type="dokument_url_html">http://data.riksdagen.se/dokument/GY02A358</ref>
          <ref type="dokumentstatus_url_xml">http://data.riksdagen.se/dokumentstatus/GY02A358</ref>
          <ref type="doc">http://data.riksdagen.se/fil/5E4B63AF-25BD-47CB-ADFB-46130906B4EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LEG1FYswns3UqDy36LAavV" type="signed"/>
        <correspContext corresp="i-LEG1FYswns3UqDy36LAavV">
          <note type="signatory" corresp="i-NirXfc8JiwP3Ssuz3NR6e2"/>
        </correspContext>
        <correspAction xml:id="i-X1ZDEy9y6cdQFRu3ms6K9D" type="numbering">
          <date when="2010-10-28"/>
        </correspAction>
        <correspAction xml:id="i-3YRUqESokMQyciEgjUvub6" type="submission">
          <date when="2010-10-27"/>
        </correspAction>
        <correspAction xml:id="i-H4VoUcJWh4ScBysHrR5UbT" type="transfer">
          <date when="2010-10-25"/>
        </correspAction>
        <correspAction xml:id="i-VTZFyeaQTJ3rRs6ZgjLo1F" type="assigned"/>
        <correspContext corresp="i-VTZFyeaQTJ3rRs6ZgjLo1F">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DjPWkN9Kf9dH3KXX7TA9gC" type="motBody">
        <div xml:id="i-6JyWK1D4fPvdLNx1m4bS62" type="motProposal" subtype="förslag">
          <head xml:id="i-2ZKnvwRQL5GaasZGsseaiy">
            Förslag till riksdagsbeslut
          </head>
          <p xml:id="i-16XE5LdTWNnwDCMqTnmxSw">
            Riksdagen tillkännager för regeringen som sin mening vad som
            anförs i motionen om att införa en jobbpeng och låta privata aktörer
            sköta Arbetsförmedlingen.
          </p>
        </div>
        <div xml:id="i-SAdy4JGgZUpdxztHETjDr4" type="motContent">
          <head xml:id="i-8u8BwrGUGoCFy6RZRx7vmd" type="h1">
            Motivering
          </head>
          <p xml:id="i-9u9RE2Rpp9p7yNT9Uoqfra">
            Sverige bör vara ett land som i största möjliga mån ger människor
            verktyg att bestämma mer själva. Svenska politiker måste se sig
            som medborgarnas representanter och skapa ett samhälle där vi
            försvarar enskilda människor och inte samhälleliga system. Debatten
            kring valfrihetsreformer har varit lång i Sverige. Steg för steg
            har saker också avmonopoliserats, t.ex. taxirörelsen, skolan,
            hälso- och sjukvården, hemtjänsten och apoteket. Steg för steg
            öppnas det t.ex. för en mångfald av aktörer inom en rad områden
            som ökar tillängligheten och ger enskilda såväl rätt som en möjlighet
            att välja själva.
          </p>
          <p xml:id="i-UjYX2LF3wYhTtXfzqdqPGd">
            Arbetslösheten är ett av de största problemen i vår tid. Idag
            finns hundratusentals människor som vill arbeta, men inte får.
            En mycket viktig del i kampen mot arbetslösheten vid sidan av
            den stela arbetsrätten och de höga ingångslönerna är matchningen
            på arbetsmarknaden mellan arbetsgivare och arbetstagare. I synnerhet
            gäller detta för utsatta grupper som unga och invandrare. Vi måste
            förbättra förmedlingen av jobb. Vi måste pröva nya lösningar.
          </p>
          <p xml:id="i-P9ghC2SPpqZcXn91RWmES4">
            Lagen om valfrihetssystem (LOV) har genomförts av alliansregeringen
            och öppnat för större valfrihet för den som behöver kommunal hemtjänst
            eller uppsöka en läkare på en vårdcentral. Nu gäller denna lagstiftning
            också arbetsförmedlingstjänster. Genom LOV har vårdtagaren och
            hemtjänstbrukaren fått en större möjlighet att välja sin vårdcentral
            och sin hemtjänst. Samma sak är det med eleven. I Sverige har
            vi länge haft en skolpeng som följer den enskilda individen i
            val av skola. Precis som vårdtagaren och skoleleven bör också
            arbetssökande få möjlighet att välja den aktör som snabbast och
            bäst kan ge dem ett jobb.
          </p>
          <p xml:id="i-8fDWqpVdoH54hvB6RdARqM">
            Därför bör en jobbpeng införas som följer den arbetssökande.
            En peng ska följa den arbetssökande dit denne går, precis som
            så sker idag inom exempelvis utbildnings- och vårdsystemet. De
            som bedöms ha större behov ska också få en större peng. På så
            vis skapas drivkrafter att också ta hand om dem som står långt
            från arbetsmarknaden. Pengen bör betalas ut stegvis, en del när
            den arbetssökande har fått ett jobb och en del när denne haft
            sitt arbete i ett år. Detta för att ha huvudfokus på långvariga
            arbeten.
          </p>
          <p xml:id="i-UqvCk8bfMRG3Siho3bscs6">
            På sikt bör själva förmedlingen uteslutande skötas av privata
            aktörer. När den arbetssökande fått sina behov och möjligheter
            utredda av den offentliga arbetsförmedlingen står det denne fritt
            att välja arbetsförmedlare i utbudet på marknaden. Det kan handla
            om både kommersiella och ideella aktörer, såsom fackföreningar,
            utbildningsföretag eller bemanningsföretag. Med privata utförare
            skapas möjligheter för olika arbetsförmedlare att specialisera
            sig på olika människors behov. Någon skaffar sig kompetens och
            bygger upp nätverk som passar långtidsarbetslösa. En annan blir
            specialist på ungdomars situation och behov.
          </p>
          <p xml:id="i-Caft24Dux1GhK7JeZE3d1o">
            En annan fördel är att arbetsförmedlarna uppmuntras att nå bra
            resultat. Enda sättet att tjäna pengar i ett valfrihetssystem
            där man sätter den arbetssökande i centrum är att förmedla jobb.
            Den som inte förmedlar tillräckligt många jobb får helt enkelt
            inga pengar. Genom en sådan reform kan vi få betydligt bättre
            fart på förmedlingen av jobb än idag.
          </p>
          <p xml:id="i-CZLBZDAwzf4ErTtrnvrfwu">
            Den offentliga Arbetsförmedlingen kommer även fortsättningsvis
            enligt denna modell att spela en betydande roll. Arbetsförmedlingen
            är en myndighet och bör få i uppgift att bedöma ersättningar och
            jobbpengens storlek, betala för de tjänster som de arbetssökande
            väljer, upphandla tjänster och kontrollera de privata aktörernas
            kvalitet. På så sätt skiljer man helt mellan myndighetsutövningen
            och förmedlingen.
          </p>
          <p xml:id="i-88P74C8X7xrm4Yk25dupFj">
            Vi har en skolpeng i Sverige, för att eleven ska få välja bland
            flera skolor. Vi har en vårdpeng i Sverige, för att vårdtagaren
            ska få välja bland flera vårdgivare. Det skulle vara bra med en
            jobbpeng, så att arbetssökande har en möjlighet att välja och
            välja bort arbetsförmedlingar. Det stärker den enskilde.
          </p>
          <p xml:id="i-PKswuS1QeJjMyt7phHZCJW">
            Detta bör ges regeringen tillkänna.
          </p>
        </div>
        <div xml:id="i-Sp73VAKwCjGhS63FoS8ppF" type="motSignatures">
          <list xml:id="i-LaYmDHyoUSQuxXHd37Hjjv">
            <item xml:id="i-JTix7zWxBUdvYh5wRGFy1A" who="i-NirXfc8JiwP3Ssuz3NR6e2">
              Annie Johansson (C)
            </item>
          </list>
        </div>
      </div>
    </body>
  </text>
</TEI>
