<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-04387">
  <teiHeader>
    <fileDesc>
      <titleStmt>
        <title>med anledning av prop. 2021/22:85 En ny konsumentköplag</title>
        <author corresp="i-RVBRPDgYSffQso5SLJ9Cxr">av Larry Söder m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4387 av Larry Söder m.fl. (KD)</title>
          <idno type="rdwebb">H9024387</idno>
          <rs type="number">4387</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9024387/text</ref>
          <ref type="dokument_url_html">http://data.riksdagen.se/dokument/H9024387</ref>
          <ref type="dokumentstatus_url_xml">http://data.riksdagen.se/dokumentstatus/H9024387</ref>
          <ref type="docx">http://data.riksdagen.se/fil/3EF9C7BC-8646-44B9-B81A-F7F69DF3C7B1</ref>
          <ref type="pdf">http://data.riksdagen.se/fil/42E1CA2E-6BC6-4CAD-8969-7F9F1682BE81</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UnwuW3UtQrWGvzFgobzmJm" type="basedOn"/>
        <correspContext corresp="i-UnwuW3UtQrWGvzFgobzmJm">
          <ref>Proposition 2021/22:85</ref>
        </correspContext>
        <correspAction xml:id="i-3fSf28SEvwHKn223qTP8A8" type="signed"/>
        <correspContext corresp="i-3fSf28SEvwHKn223qTP8A8">
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-5QUSwQFaazTZF6GHyxaAkw"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-Eo9kRYLJjs1m75cXCdvmdh"/>
        </correspContext>
        <correspAction xml:id="i-QY4VwptQkVGzYAQK7J6gj6" type="submitted">
          <date when="2022-02-02"/>
          <time when="15:27:13"/>
        </correspAction>
        <correspAction xml:id="i-PbX5LLNfHf47nTvFTdMQHy" type="dismissed">
          <date when="2022-02-03"/>
        </correspAction>
        <correspAction xml:id="i-KtJEVWKqS3psDrXLWnak3Q" type="reviewed">
          <date when="2022-02-03"/>
          <time when="12:25:22"/>
        </correspAction>
        <correspAction xml:id="i-6BQD5MiqNPuk7dv4VKCtne" type="referred">
          <date when="2022-02-04"/>
        </correspAction>
        <correspAction xml:id="i-CU7wrWNEgnXbHAjZNUiZEE" type="assigned">
          <date when="2022-10-12"/>
          <time when="11:30:16"/>
        </correspAction>
        <correspContext corresp="i-CU7wrWNEgnXbHAjZNUiZEE">
          <ref type="assignedTo">Civilutskottet</ref>
        </correspContext>
        <correspAction xml:id="i-Rk1WL2wzEsuSQCjDfFdY3e" type="behandlas_i"/>
        <correspContext corresp="i-Rk1WL2wzEsuSQCjDfFdY3e">
          <ref type="uppgift">2021/22:CU3</ref>
          <ref type="ref_dok_id">H901CU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU3</ref>
          <ref type="ref_dok_titel">En ny konsumentköplag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DsaGJykALzycyP5UKKZ7vs" type="motHeader">
        <div xml:id="i-Rb1va1JfGbiFgjZZX5Th1y" type="motTitle">
          Motion till riksdagen 2021/22:4387 av Larry Söder m.fl. (KD)
          med anledning av prop. 2021/22:85 En ny konsumentköplag
        </div>
      </div>
      <div xml:id="i-MW84V92H7rRrQYAAKYVC3e" type="motBody">
        <div xml:id="i-BwRBNZ7Bz8PrnrsZd8283D" type="motProposal" subtype="förslag">
          <head xml:id="i-LYy26e6P4XRFurFLJ4DXng">
            Förslag till riksdagsbeslut
          </head>
          <list xml:id="i-cd1CjQqhT1RC6C9aPUmie" style="ol">
            <item xml:id="i-NdbbpDC9up5FmKKGY4aD6k">
              Riksdagen ställer sig bakom det som anförs i motionen om att
              näringsidkarens ansvarsperiod för fel ska vara två år och tillkännager
              detta för regeringen.
            </item>
            <item xml:id="i-GcuavznT8suBZCGC42zDK6">
              Riksdagen ställer sig bakom det som anförs i motionen om att
              den omvända bevisbördan ska vara ett år och tillkännager detta
              för regeringen.
            </item>
            <item xml:id="i-C9vJAjGJ1o77qPQsaRcgJn">
              Riksdagen ställer sig bakom det som anförs i motionen om att
              regeringen ska ge Konsumentverket i uppdrag att ta fram en vägledning
              till hur samarbetet mellan näringsidkaren och konsumenten ska
              gå till vid felsökning i konsumentens it-miljö och tillkännager
              detta för regeringen.
            </item>
            <item xml:id="i-SCReuoJFbH1CKz72eok1jP">
              Riksdagen ställer sig bakom det som anförs i motionen om att
              köp av levande djur inte ska ingå i konsumentköplagens tillämpningsområde
              utan att köplagen i stället ska tillämpas på dessa transaktioner,
              och detta tillkännager riksdagen för regeringen.
            </item>
          </list>
        </div>
        <div xml:id="i-CLMUxXQ1yQF3ir2Eqhv2eN" type="motContent">
          <head xml:id="i-SoAkmXPQPwCefjox8wsyz6" type="h1">
            Inledning
          </head>
          <p xml:id="i-W5YHs75i2j8U3XnTCk3taD">
            Regeringens proposition 2021/22:85 En ny konsumentköplag har
            för avsikt att anpassa svensk rätt till EU:s nya regler om konsumentköp
            och ge ett stärkt konsumentskydd som är mer anpassat till dagens
            digitaliserade konsumentmarknader. Regeringen föreslår en ny konsumentköplag
            som innehåller ett antal förändringar jämfört med nuvarande regelverk.
            Det handlar om förändringar beträffande vad som gäller vid dröjsmål
            med att leverera eller betala, vad som utgör fel på en vara eller
            digitalt innehåll, vem som ansvarar för felet och vilken rätt
            konsumenten har att få felet avhjälpt. Regeringen föreslår också
            att det införs vissa särskilda regler vid konsumentköp av levande
            djur.
          </p>
          <p xml:id="i-GQNsAsQRqLB7r957XSHdUA">
            Kristdemokraterna välkomnar ett stärkt konsumentskydd. En stark
            konsumenträtt är nödvändig för att marknaden ska fungera och för
            att konsumenten inte ska hamna i ett underläge gentemot näringsidkaren.
            Samtidigt bör inte åtgärderna vara så långtgående att de försvårar
            näringslivets villkor och riskerar att försämra svensk konkurrenskraft.
            För att marknaden ska fungera måste konsumentpolitiken ta hänsyn
            till både konsumentens och näringsidkarens perspektiv.
          </p>
          <p xml:id="i-5wkZgcuUmS9wtxr9oenbMU">
            Kristdemokraterna finner flera av regeringens förslag som förståeliga
            och välgrundade. Det gäller bl.a. reglerna kring avlämnande och
            reglerna gällande fel till följd av bristande installation. Regeringen
            föreslår dock ett par förändringar som träffar fel eller är för
            långtgående. Regeringen föreslår också förändringar där EU-direktiven
            överimplementeras på ett sätt som inte är välavvägt.
          </p>
          <head xml:id="i-UE9UguoJ8mfdzMbFhkNsE7" type="h1">
            Näringsidkarens ansvar vid fel
          </head>
          <p xml:id="i-8vKF7Eq7DXTRqa7DFTnzWz">
            Av artikel 10.1 i varudirektivet framgår att näringsidkaren ansvarar
            för fel som före­ligger vid den tidpunkt då varan levererades
            och som framkommer inom två år från den tidpunkten. Detta är en
            minimiregel som säger att konsumenten alltid ska ha en reklamationsrätt
            om minst två år. Direktivet öppnar dock upp för medlemsstaterna
            att bibehålla eller lagstifta om en längre tidsperiod för reklamationsrätten.
          </p>
          <p xml:id="i-L7eFce4iELzAt7Jkejd7uk">
            Regeringen föreslår att behålla den nuvarande treåriga ansvarsperioden
            som finns i 23 § konsumentköplagen (1990:932) och som säger att
            reklamation ska ske inom tre år från den dag köparen tog emot
            varan.
          </p>
          <p xml:id="i-UtyyikUZXctHcPR7zvxX4e">
            Kristdemokraterna anser att möjligheten att gå längre än direktivets
            minimikrav ska utnyttjas sparsamt. Att överimplementera direktiv
            från EU riskerar att leda till fragment­ering på den inre marknaden.
            Det är en möjlighet som endast bör användas om det kan visas att
            det är proportionerligt. Ett antal remissinstanser ställer sig
            också tveksamma till regeringens överimplementering och påtalar
            att erfarenheterna från deras bransch är att de flesta fel visar
            sig inom ett år, varför reklamationsrätten inte behöver vara så
            lång som tre år. Att den yttersta fristen för reklamationsrätten
            ska vara tre år är därför inte nödvändigt, utan den bör ligga
            på två år.
          </p>
          <head xml:id="i-SMcezsELWEyvmcvtRCfeEA" type="h1">
            Den omvända bevisbördan
          </head>
          <p xml:id="i-EZY6L6T13M5YPU21BUjXvB">
            Normalt sett är det konsumenten som har bevisbördan för att visa
            att det är fel på en vara och att detta fel var ursprungligt.
            Under de första sex månaderna efter köpet är dock bevisbördan
            omvänd enligt presumtionsregeln i 20 a § konsumentköplagen (1990:932).
            Det betyder att fel som visar sig inom sex månader ska anses ha
            funnits redan vid avlämnandet och det blir då i stället upp till
            näringsidkaren att bevisa att felet inte var ursprungligt.
          </p>
          <p xml:id="i-KzpTHogJwX3yFz3JUnBa2u">
            Enligt artikel 11.1 i varudirektivet ska den omvända bevisbördan
            vara ett år. Men regeringen väljer att gå ännu längre och föreslår
            att perioden med den omvända bevisbördan ska vara två år, vilket
            tillåts enligt artikel 11.2. Regeringen väljer att föreslå detta
            trots att expertutredningen och flera remissinstanser förespråkar
            ett år.
          </p>
          <p xml:id="i-SSj2oK3rBZPDxsvEcsv3Q2">
            Kristdemokraterna anser att det är problematiskt med en förlängning
            av den omvända bevisbördan från dagens sex månader till två år.
            De flesta medlemsstater, inklusive våra nordiska grannländer,
            har valt ett år. Vi anser att även Sverige bör införa en omvänd
            bevisbörda om ett år i stället för att överimplementera direktivet.
            Ett år är ett stärkande av konsumentskyddet och en fördubbling
            av tiden jämfört med i dag.
          </p>
          <p xml:id="i-DcZREbtCpwisUhAqzN5L3e">
            Av remissvaren framgår dessutom att ursprungliga fel sällan visar
            sig senare än efter ett år. I Sverige visar sig fel på en vara
            i 92 procent av fallen inom ett år från köp­tillfället, enligt
            en undersökning gjord av EU-kommissionen. Det kan därför ifrågasättas
            om det finns ett behov av att ha omvänd bevisbörda i längre än
            ett år. Kristdemokraterna menar att regeringens förslag skulle
            öka kostnaderna för näringsidkarna utan att nödvändigtvis ge ett
            stärkt konsumentskydd i praktiken. Beräkningar från HUI Research
            uppskattar att regeringens förslag om två år skulle kosta svenska
            handelsföretag 471 miljoner kronor per år. Elektronikbranschen
            och Applia har även framfört att det i hemelektronikbranschen
            redan är vedertaget med ett års garanti och att risken är överhängande
            att dessa garantier tas bort om den omvända bevisbördan förlängs
            till två år.
          </p>
          <head xml:id="i-328HWfkovSHGJKojVqQf49" type="h1">
            Tillträde till konsumentens it-miljö
          </head>
          <p xml:id="i-SxR8JBELKRmFCtU5PXTv4m">
            Artikel 12.5 i digitaldirektivet föreskriver att konsumenten,
            så långt det rimligen är möjligt och nödvändigt, ska samarbeta
            med näringsidkaren för att fastställa om orsaken till felet på
            det digitala innehållet beror på konsumentens it-miljö. Konsumenten
            ska då ha en skyldighet att tillhandahålla genererade tillbudsrapporter
            eller uppgifter om internetuppkopplingen. I vissa fall kan konsumenten
            även behöva låta näringsidkaren få fjärrstyra konsumentens dator.
          </p>
          <p xml:id="i-Ud53QuHPXX4pAN6kotdhPA">
            Kristdemokraterna anser att det i grunden är bra om konsumenten
            kan samarbeta med näringsidkaren vid felsökning, men det får inte
            bli för långtgående krav så att det upplevs som oskäligt för konsumenten.
            Vi delar Konsumentverkets och Integritets­skyddsmyndighetens bild
            i remissvaren om att förslaget är långtgående och att det finns
            tydliga säkerhets- och integritetsrisker med att t.ex. låta näringsidkaren
            fjärrstyra konsumentens dator. Det finns en risk att oseriösa
            näringsidkare kan komma att utnyttja detta för att få tillgång
            till konsumentens it-miljö. Eftersom det ställs krav på konsumenten
            att kunna tillhandahålla vissa tekniska uppgifter menar vi också
            att förslaget riskerar att försämra konsumentskyddet för särskilt
            skyddsvärda grupper som äldre och konsumenter med begränsad datorkompetens.
            Vi anser att det är problematiskt att konsumenten ska behöva vara
            en insatt datoranvändare för att kunna tillvarata sina rättigheter
            och påtala ett fel i det digitala innehållet.
          </p>
          <p xml:id="i-EM6opCYhHSnGoaAME2n9RP">
            Med tanke på att konsumenträtten har en funktion som skyddslagstiftning
            är det viktigt att olika intressekonflikter beskrivs på ett utförligt
            vis. Kristdemokraterna efterfrågar därför en tydligare beskrivning
            av hur samarbetet mellan näringsidkaren och konsumenten ska gå
            till vid denna typ av felsökning i konsumentens it-miljö och vad
            som förväntas av konsumenten. Regeringen bör ge Konsumentverket
            i uppdrag att ta fram en tydlig vägledning kring detta. Utan en
            tydlig vägledning ser Kristdemokraterna annars att det finns en
            risk att särskilt skyddsvärda grupper i praktiken kan komma att
            stängas ute från det skydd som konsumentköplagen ska garantera.
          </p>
          <head xml:id="i-GT713eLt5rUi32pkADQ5dH" type="h1">
            Särskilda regler vid köp av levande djur
          </head>
          <p xml:id="i-Ga2mQ8aH4LK4A9EWNt6nQ9">
            Regeringen föreslår att det införs vissa särskilda regler vid
            konsumentköp av levande djur. De särskilda reglerna som föreslås
            ska framför allt gälla vid köp av dyrare djur och för dessa köp
            ska det införas en undersökningsplikt för konsumenten. Regeringen
            föreslår även att man bibehåller en presumtionsregel om sex månader
            för köp av djur, medan det vid köp av dyrare djur ska gå att helt
            avtala bort presumtionsregeln.
          </p>
          <p xml:id="i-784YYD1Qh4JXhwnZp3Rn6j">
            Djurnäringen har länge kritiserat hur konsumentköplagen behandlar
            levande djur som vilka varor som helst. Djur är inte vilka varor
            som helst, utan de är levande varelser där psyke och fysik samspelar
            och där olika omständigheter påverkar hur de beter sig. Mot den
            bakgrunden är det förståeligt att regeringen föreslår att införa
            särskilda regler vid köp av levande djur. Kristdemokraterna välkomnar
            regeringens förslag om att presumtionsregeln ska gå att avtala
            bort vid köp av dyrare djur och att det ska införas en undersökningsplikt
            för konsumenten. Vi hade dock gärna sett att regeringen gått ännu
            längre.
          </p>
          <p xml:id="i-VUPpZ7ypQhK2uhmXv9nXqZ">
            Inom djurnäringen har det länge funnits ett stort missnöje med
            att köp av levande djur regleras i konsumentköplagen. Vid försäljning
            av dyra djur är maktbalansen mellan parterna ofta inte så tydlig
            som den är i ett traditionellt förhållande mellan en närings­idkare
            och konsument. Försäljning av dyra djur sker dessutom ofta i en
            liten skala där det inte alltid är givet i vilken egenskap parterna
            agerar, som näringsidkare och konsument eller som privatpersoner.
          </p>
          <p xml:id="i-UwjKYUuoiqtzJM2hXYp65z">
            Kristdemokraternas uppfattning är att levande djur inte ska ingå
            i konsumentköp­lagens tillämpningsområde, utan i stället ska köplagen
            tillämpas på dessa transaktioner. Det är en förändring som länge
            har efterfrågats av djurnäringen genom bl.a. Sveriges Veterinärförbund,
            Lantbrukarnas Riksförbund och Svenska Kennelklubben.
          </p>
          <p xml:id="i-JQ1xt4pS5KJbUUY5iVLJdM">
            Den oförutsägbarhet som följer av konsumentköplagen har gjort
            att näringsidkare inom djurnäringen i allt större utsträckning
            börjat dra sig för att sälja dyra djur till konsumenter. Kristdemokraterna
            anser att detta är problematiskt eftersom det kan få betydande
            negativa effekter på djurnäringen. Det är också problematiskt
            eftersom det riskerar att få konsumenter att söka sig till handel
            med djur som förs in från utlandet i strid med införselförbud
            eller under andra tveksamma förhållanden.
          </p>
          <p xml:id="i-9BAGMCDtD44cUQR8GNPqZm">
            Köplagen ställer högre krav på köparen att ta reda på mer om
            djuret inför köpet. Det är något som är eftersträvansvärt när
            det kommer till levande djur eftersom det inte är en vara bland
            alla andra. Om köparen tar reda på mer om djuret innan transaktionen
            sker leder det till färre tvister, vilket är till gagn för både
            köpare och säljare, men inte minst till gagn för djuret som ofta
            riskerar att råka illa ut vid långa och utdragna rättstvister.
          </p>
        </div>
        <div xml:id="i-MAksKeoaerGkjWEoXWPYQA" type="signatureBlock">
          <list xml:id="i-BddmHwwALeVLV1nJ1EN6jE">
            <item xml:id="i-6merWNnuX2FcsHYT8DkBVL" type="signature">
              Larry Söder (KD)
            </item>
            <item xml:id="i-P7vUThYZnLbHnKykbnWt9c" type="signature">
              Camilla Brodin (KD)
            </item>
            <item xml:id="i-LrWhpRtRKGh7EdjypwjLY7" type="signature">
              Magnus Jacobsson (KD)
            </item>
            <item xml:id="i-T2F4RgrCtHjDSpFaQajPhT" type="signature">
              Magnus Oscarsson (KD)
            </item>
            <item xml:id="i-6DK11JptXZ7rZXdcB7BE7H" type="signature">
              Kjell-Arne Ottosson (KD)
            </item>
          </list>
        </div>
      </div>
    </body>
  </text>
</TEI>
