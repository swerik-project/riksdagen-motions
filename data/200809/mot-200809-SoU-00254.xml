<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00254">
  <teiHeader>
    <fileDesc>
      <titleStmt>
        <title>FN:s barnkonvention i svensk lag</title>
        <author corresp="i-VRHymVx7EsX48sg7b5qmpS i-3GrPnM5KDKuSxfWxymYNoC">av Jan Lindholm och Mikaela Valtersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FN:s barnkonvention i svensk lag</title>
          <idno type="rdwebb">GW02So254</idno>
          <rs type="number">So254</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So254/text</ref>
          <ref type="dokument_url_html">http://data.riksdagen.se/dokument/GW02So254</ref>
          <ref type="dokumentstatus_url_xml">http://data.riksdagen.se/dokumentstatus/GW02So254</ref>
          <ref type="doc">http://data.riksdagen.se/fil/4B132C54-B390-40A7-93FB-AE0111D9161B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8uKdZNTErscKRHUe8faofT" type="signed"/>
        <correspContext corresp="i-8uKdZNTErscKRHUe8faofT">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction type="numbering" xml:id="i-QaKbz1q2AvC7CCY3PvJPEM">
          <date when="2008-10-02"/>
        </correspAction>
        <correspAction type="submission" xml:id="i-HHky3JG1hhiL1VAB94pP3J">
          <date when="2008-09-30"/>
        </correspAction>
        <correspAction type="transfer" xml:id="i-PNTp7p5nJPm9fPFoYAV7qc">
          <date when="2008-09-30"/>
        </correspAction>
        <correspAction type="assigned" xml:id="i-K6663dRgu3XMj7kGr7WBh"/>
        <correspContext corresp="i-K6663dRgu3XMj7kGr7WBh">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FhwBkqvuuspX6gJDsbMW5N">
            Förslag till riksdagsbeslut
          </head>
          <p xml:id="i-4vzFp31C8jBB237HgqkCd6">
            Riksdagen tillkännager för regeringen som sin mening vad som
            anförs i motionen om att göra FN:s barnkonvention till svensk
            lag.
          </p>
        </div>
        <div type="motContent">
          <head type="h1" xml:id="i-WkYpkPMJB5bpguvTPWfni8">
            Bakgrund
          </head>
          <p xml:id="i-JZFNAT8knhxBWjHa7ZHffw">
            Socialutskottet har vid upprepade tillfällen valt att avslå ett
            stort antal motioner från flera olika partier med krav på att
            FN:s barnkonvention skall införlivas i svensk lag. Riksdagen har
            sedan följt utskottets förslag. Motivet att svensk lag redan skulle
            leva upp till åtagandena i deklarationen håller inte. Exemplen
            är otaliga på hur barnets bästa inte prövas i såväl statlig som
            kommunal verksamhet. Sverige har ett gott rykte internationellt
            men det faktum att vi inte gjort barnkonventionen till lag är
            en av de svarta fläckar vi dras med. Kravet kommer därför att
            upprepas till dess det uppfylls.
          </p>
          <head type="h1" xml:id="i-25wZ5FpvCU6Uz6Fqgy8K5C">
            Motivering
          </head>
          <p xml:id="i-QXQGS8BWygEaoa1RV1sAyJ">
            Vid alla åtgärder som rör barn, vare sig de vidtas av offentliga
            eller privata sociala välfärdsinstitutioner, domstolar, administrativa
            myndigheter eller lagstiftande organ, skall barnets bästa komma
            i främsta rummet.
          </p>
          <p xml:id="i-XiGjzJfEwcNnHqwL8JTRBJ">
            Ovan citerade stycke utgör hörnstenen i den av Sverige underskrivna
            och ratificerade FN:s barnkonvention. Ändå kan man alltför lätt
            konstatera att Sverige inte vid alla åtgärder som rör barn sätter
            barns främsta i första rummet. Varken stat, landsting, kommun
            eller andra myndigheter sätter alltid barns bästa i främsta rummet.
            Varje vecka möts vi av rapporter från massmedier om myndigheters
            övergrepp mot barn, som är klara brott mot barnkonventionen. Allra
            tydligast är detta i behandlingen av flyktingbarn som inte själva
            kan tala för sin sak eftersom de inte behärskar det svenska språket
            och sällan kan få hjälp av någon närstående vuxen person.
          </p>
          <p xml:id="i-3wxR4edsZWDVQSEGkLG48w">
            Exempel på uppmärksammade fall var dels det med en ettårig pojke,
            vilken som nyfödd placerades i ett fosterhem på grund av att modern
            inte kunde ta hand om honom till följd av svåra psykiska problem.
            Trots detta beslöt Utlänningsnämnden avvisa såväl modern som barnet
            till Syrien. Hur en psykiskt sjuk mor, som också hotas av avvisning,
            plötsligt ska kunna ta hand om sitt barn övergår nog allas förstånd.
            Dels har vi fallet med den svårt synskadade bosniska flickan Nadina
            Imamovic. Nadinas svåra och ovanliga ögonsjukdom kunde vårdas
            och förbättras i Sverige, något som konstaterades av såväl flera
            framstående ögonforskare som Socialstyrelsen. I Bosnien fanns
            ingen sådan hjälp att tillgå. Ändå valde Utlänningsnämnden att
            upprepade gånger avslå asylansökan.
          </p>
          <p xml:id="i-WCK1kKAGEpzss5FJMhH6X3">
            Vid ett seminarium i riksdagen om barn utan uppehållstillstånd
            den 24 september 2003 redovisade Svenska barnläkarföreningen och
            Rädda Barnen ett flertal andra fall. Små barn som tecknade sig
            själva hängandes i snaror utifrån träd, barn som blivit våldtagna
            av soldater, barn som sett sin mor bli våldtagen, barn som varje
            natt plågas av mardrömmar utvisas ändå till de länder som allra
            mest väcker deras skrämmande fantasier. Det är mycket svårt att
            hävda att detta skulle vara förenligt med barnets bästa.
          </p>
          <p xml:id="i-Y8cYHxA4PMPEQf9ejoYzvJ">
            1993 valde riksdagen att förse utlänningslagen med en portalparagraf
            utifrån barnkonventionen. Man stadgade att i fall som rör barn
            skall särskilt beaktas vad hänsynen till barnets hälsa och utveckling
            samt barnets bästa i övrigt kräver. Portalparagrafen har dock
            blivit fullständigt tandlös. Regelmässigt hänvisar utlänningsmyndigheterna
            till att vikten av en reglerad invandring väger tyngre än portalparagrafen,
            vilket är befängt. En annan internationell konvention, Dublinkonventionen,
            som slår fast att en flykting skall återsändas till första asylland
            i stället för att få sitt ärende behandlat i Sverige, väger också
            i varje läge tyngre än barnkonventionen och utlänningslagens portalparagraf.
            Då inte FN:s barnkonvention är lag i Sverige kan heller inget
            hända om man bryter mot den.
          </p>
          <p xml:id="i-YMvd1wQvGpKkq68TAKt6ev">
            Den 4 juli 2003 krävde tre professorer, Bengt-Erik Andersson,
            Tor Lindberg och Rolf Zetterström, ändring av dagens situation.
            På Aftonbladet Debatt skrev man under rubriken Barnkonventionen
            borde bli svensk lag bland annat följande: Världens barn är också
            världens, och Sveriges, framtid. Är det några som skall skyddas
            mot övergrepp, subjektiva tolkningar av konventioner med mera
            så är det våra världens barn. Vi har en moralisk skyldighet att
            gå före och visa vägen för de nationer som har svårt att förverkliga
            barnkonventionen på grund av brist på ekonomiska och andra resurser.
            För att kunna göra detta måste vi dock ta ett stort steg framåt
            och låta barnkonventionen ingå i den svenska lagstiftningen.
          </p>
          <p xml:id="i-Hd9iY4YGhakEosbEaEkESG">
            Först när konventionens olika paragrafer får status av allmän
            svensk lag kan vi beivra myndigheters brott mot desamma. De som
            hävdar att svensk lag till den grad är så barnanpassad att det
            är onödigt att göra sådana förändringar bör lära sig att så inte
            är fallet. De som påstår att barns rättigheter riskerar att försämras
            om barnkonventionen får status av svensk lag har helt missförstått
            förhållandena. I 41 § barnkonventionen stadgas nämligen: Ingenting
            i denna konvention skall inverka på bestämmelser som går längre
            vad gäller att förverkliga barnets rättigheter och som kan finnas
            i (a) en konventionsstats lagstiftning; eller (b) för den staten
            gällande internationell rätt.
          </p>
          <p xml:id="i-BNnjfi6Q2aeRrcYKFWWdJZ">
            Det finns således ingen risk att en försämring av rättsläget
            i Sverige skall behöva inträffa. Belgien och Finland har redan
            lagstadgat i barnkonventionens anda. Låt oss följa deras exempel.
            En sådan svensk markering skulle både inför EU:s medlemsländer
            och inför världen i övrigt visa att också Sverige prioriterar
            barns behov och intressen. Vi skulle ytterligare kunna markera
            detta genom att i lagtexten ange att i de fall då barnkonventionen
            konkurrerar med andra lagtexter och/eller konventioner skall barnkonventionens
            anda gälla, såvida detta innebär den bästa lösningen för aktuella
            barn. Tidigare migrationsministern Jan O Karlsson menade i en
            frågestund i riksdagen då barnkonventionen lyftes fram utifrån
            situationen för Nadina Imamovic att barn­konventionen är ett rättesnöre,
            ett mål att arbeta mot, snarare än en uppsättning regler. Karlsson
            har då helt missuppfattat Förenta nationernas syfte med att upprätta
            barn­konventionen. Punkterna i konventionen bär uppmaningen skall
            och inte bör av en anledning. Konventionen föreskriver en minsta
            gemensamma nämnare för hur barn skall behandlas av konventionsstaterna.
            Att gömma sig bakom andra länders tillkortakommanden räcker inte
            för ett land som vill framställa sig som ett moraliskt föredöme.
            Barnkonventionen bör därför göras till svensk lag.
          </p>
        </div>
        <div type="motSignatures">
          <list>
            <item xml:id="i-MK4v4cdEsrwKt8zPapHaZE">
              Jan Lindholm (mp)
            </item>
            <item xml:id="i-Vkf2URairznVyGJ5q2xkEh">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
