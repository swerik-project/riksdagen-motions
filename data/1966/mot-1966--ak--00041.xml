<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00041">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__41/mot_1966__ak__41-001.pdf"/>
      <fw xml:id="i-Gim6joubnwY2P6Atf5G42q">
        14 Motioner i Andra kammaren, nr 41 år 1966
      </fw>
      <div xml:id="i-6go3Fz6e9L1NWj2V2hTFE7" type="motHeader">
        <div xml:id="i-JhagQnwFBrzQqkd4emPdUS" type="motTitle"/>
        <div xml:id="i-MFnegzxnX1AWCvBeHc5HAr" type="motSubmissionInfo"/>
      </div>
      <div xml:id="i-NXNKmVRn9hozWKYco4RzLB" type="motBody">
        <div xml:id="i-7SkkdtQHB3t6E3gkZANoDH">
          <p xml:id="i-7ztvDp8TwWYKUH2azVSjUx">
            Nr 41
          </p>
          <p xml:id="i-YMk56EDgnwZjyoZ4fMmaxR">
            Av herr Berglund m.fl., om förtidspension åt vissa vårdnads-
            havare.
          </p>
          <p xml:id="i-UgbTA87RNRReYSx8gmjMio">
            (Lika lydande med motion nr 23 i Första kammaren)
          </p>
          <p xml:id="i-AKb3wYwPLwFkRRhi5yzoDk">
            Inom den alltmer ökande åldringsvården lider vi stor brist både
            då det gäller vårdplatser och vårdpersonal. För denna vårds huvudmän
            blir det ett allt större problem hur man skall kunna komma till
            rätta med dessa förhållanden. Vad som närmast påkallar vår uppmärksamhet
            är den s.k. långtidsvår- den, där på grund av den allt högre medellivslängden
            allt fler är i behov av denna vårdform. Förutom den slutna vården
            har landstingen och övriga huvudmän sökt lösa problemet genom
            att i allt större utsträckning tillämpa öppen vård där så kan
            ske, till en del genom hemsamaritverksamhet, men i inte ringa
            omfattning genom att lämna vårdbidrag för nära anhörig som vill
            åtaga sig att vårda den sjuke. Sådan släkting kan vara make/maka
            eller barn till den sjuke. I brist på sjukhusplatser har landstingen
            bekostat sjukvård i hemmen åt långtidssjuka. Efter hand har hemsjukvården
            utvecklats icke blott till en ersättning för bristande slutenvårdsresurser
            utan i alltmer ökad om- fattning även till ett komplement för
            denna vårdform. Den 12 april 1962 utgick hemsjukvårdsbidrag till
            8189 personer. Antalet har sedan dess avsevärt ökat. Detta vårdsätt
            har alltså visat sig slå väl ut, och den sjuke har på så sätt
            kunnat vistas i hemmet. Förutom den avlastning detta innebär för
            den slutna vården, är den även för huvudmannen en billigare vårdform.
            Redan i dag ter sig vårdresurserna inom åldringsvård och åldringssjuk-
            vård såsom otillfredsställande och otillräckliga. Under den närmaste
            15- årsperioden kommer emellertid vårdbehoven inom dessa sektorer
            att kraf- tigt öka. Enligt befolkningsprognoserna förutses en
            50-procentig ökning av befolkningen i åldersgrupperna 67 år och
            däröver fram till omkring 1980. Antalet personer i åldersgruppen
            85 år och däröver beräknas fördubblas under 20-årsperioden 1960—1980.
            Det torde i framtiden bli en av de vårdformer som kommer att tillämpas
            i ännu högre grad. I den mån ATP alltmer träder i funktion är
            det att för-
          </p>
          <pb facs="riksdagen-motions-pdf/data/1966/mot_1966__ak__41/mot_1966__ak__41-002.pdf"/>
          <fw xml:id="i-HpTC59qXVZDpNbJhuD3hsS">
            Motioner i Andra kammaren, nr 41 år 1966 15
          </fw>
          <p xml:id="i-N9gxWj7S9GE9N1fxo4NRG">
            moda att många kan välja denna vårdform framför den slutna vården.
            Här inträder emellertid ett förhållande som kan ge upphov till
            stora eko- nomiska problem för den som vårdar den sjuke under
            längre eller kortare tid. Det är inte ovanligt att t. ex. en dotter
            till den vårdbehövande åtar sig denna uppgift mot den ersättning
            huvudmannen ger. Kanske detta sker under stora personliga uppoffringar
            genom avstående från annan inkomst helt eller delvis. När så den
            sjuke avlider, kanske vederbörande står där utan möjlighet till
            försörjning, dels på grund av sin ålder och dels på grund av att
            om- skolning till annat arbete inte är möjlig. Här måste det allmänna
            på ett eller annat sätt träda emellan, men frå- gan är hur detta
            skall ske. För att i fortsättningen aktualisera hemvårdsformen
            och icke ställa den vårdande inför de problem som här ovan antytts
            borde en utredning ske hur man på bästa sätt skall kunna lösa
            denna viktiga fråga. Man kan ju här tänka sig gå olika vägar för
            att lösa problemet, men all- mänt sett torde någon form av pensionsberättigande
            vara lämpligaste sättet.
          </p>
          <p xml:id="i-NWkM4eaZhQwVNGyyjDxGmU">
            Med hänvisning till vad här ovan anförts anhålles,
          </p>
          <p xml:id="i-5GJQ8GW4kLUqeWHQYW1kcq">
            att riksdagen i skrivelse till Kungl. Maj:t måtte hemställa om
            sådana åtgärder, att en hemvårdande som ställes utan arbetsinkomst
            beredes möjlighet till förtidspension.
          </p>
          <p xml:id="i-Ty3ajjLNEKBhWTshMTWTrm">
            Stockholm den 13 januari 1966
          </p>
          <p xml:id="i-R5oCdoCNEGp91QKPkT5myU">
            M. Berglund
          </p>
          <p xml:id="i-NJn3SumEQ7r8igzPqjMJHz">
            C.-G. Enskog Anders Jonsson Mac P. Hamrin i Kalmar Sigfrid Löfgren
            Eric Nelander Elias Jönsson
          </p>
          <p xml:id="i-YaEMaDwPcYpQn7Vn2s6XTM">
            i Ingemarsgården
          </p>
        </div>
      </div>
    </body>
  </text>
</TEI>
