<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00343">
  <teiHeader>
    <fileDesc>
      <titleStmt>
        <title>Återföring av medel från vattenkraftsproduktionen till kommuner och regioner där produktionen sker</title>
        <author corresp="i-EANGVQ7bBDvQLJRQXHptPX i-Vo3YjbvPDcwbepLXUMMiDZ">av Kenneth Johansson och Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Återföring av medel från vattenkraftsproduktionen till kommuner och regioner där produktionen sker</title>
          <idno type="rdwebb">GY02N343</idno>
          <rs type="number">N343</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N343/text</ref>
          <ref type="dokument_url_html">http://data.riksdagen.se/dokument/GY02N343</ref>
          <ref type="dokumentstatus_url_xml">http://data.riksdagen.se/dokumentstatus/GY02N343</ref>
          <ref type="doc">http://data.riksdagen.se/fil/AE67D75E-34AF-4290-94A6-305238280DE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XNnjsfFnenZa3zVkx7FDww" type="signed"/>
        <correspContext corresp="i-XNnjsfFnenZa3zVkx7FDww">
          <note type="signatory" corresp="i-EANGVQ7bBDvQLJRQXHptPX"/>
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-HFGhFJ8dYmmzPd3uRAn6zE" type="numbering">
          <date when="2010-10-28"/>
        </correspAction>
        <correspAction xml:id="i-MvELdD736pcm7PB1YkRkhA" type="submission">
          <date when="2010-10-27"/>
        </correspAction>
        <correspAction xml:id="i-dDPSDL69XrayADBr2ipXp" type="transfer">
          <date when="2010-10-26"/>
        </correspAction>
        <correspAction xml:id="i-17LtJ4MzyqN4yw4pnW5Qa9" type="assigned"/>
        <correspContext corresp="i-17LtJ4MzyqN4yw4pnW5Qa9">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MerwLBhDx65SiVE3B9rmB2" type="motBody">
        <div xml:id="i-Kbx9M1sfcFuk2Edpin7NU5" type="motProposal" subtype="förslag">
          <head xml:id="i-SCRBhWdRkPQSFYawc9ubz2">
            Förslag till riksdagsbeslut
          </head>
          <p xml:id="i-HT5FhXWAqYX83axaw2vogu">
            Riksdagen tillkännager för regeringen som sin mening vad som
            anförs i motionen om att införa ett system för återföring av medel
            från vattenkraftsproduktionen till kommuner och regioner där produktionen
            sker.
          </p>
        </div>
        <div xml:id="i-DpDHR5aEtp6hhfw4XWKtsU" type="motContent">
          <head xml:id="i-YcR1fAtVeivqBTVDcHyVtv" type="h1">
            Motivering
          </head>
          <p xml:id="i-2aLChCg96k2cqLw1DhBt1y">
            De sju skogslänen bidrar med ungefär 90 procent av Sveriges produktion
            av vattenkraft. Vattenkraften produceras lokalt men är samtidigt
            en av de viktigaste källorna till hela Sveriges gemensamma välstånd.
            Varje år produceras ungefär 65 TWh grön, förnybar el, nästan hälften
            av landets produktion, genom kraften i det strömmande vattnet.
            Genom den nödvändiga omställningen till ett klimatsmart och långsiktigt
            hållbart samhälle vi står inför kommer vattenkraftens betydelse
            och värde att öka ytterligare.
          </p>
          <p xml:id="i-ATk5xRS5ZgbAaqfQs7TLE5">
            I Norge är det en självklarhet att de kommuner och fylken som
            släppt till sina strömmar till den gemensamma kraftproduktionen
            ska ersättas för de ingrepp i naturen vattenkraftsutbyggnaden
            har medfört. Områden har dämts över när vattenkraften byggdes
            ut, älvar har torrlagts och möjligheterna till jord- och skogsbruk,
            friluftsliv, jakt, fiske och turism har försämrats eller omöjliggjorts.
          </p>
          <p xml:id="i-6cuEbiWbUtL1TsKcpomadR">
            I år återförs ungefär 6 miljarder norska kronor till de norska
            vattenkraftskommunerna/fylkena. Systemet i Norge består av fyra
            olika delar; naturresursskatt, egendomsskatt (fastighetsskatt),
            koncessionsavgifter och koncessionskraft.
          </p>
          <p xml:id="i-Ux7s7PtYeWDzT9pNgykUAW">
            Återföringen av vattenkraftsmedel som har brett stöd över partigränserna
            ger de ungefär 170 norska fjäll- och glesbygdskommunerna, där
            vattenkraften produceras, möjlighet att hålla en bra samhällsservice
            åt företag och medborgare. Systemet är en central del av Norges
            framgångsrika distriktspolitik för att ge alla delar av landet
            förutsättningar för utveckling och tillväxt. Genom åtgärder som
            återföring av vattenkraftsmedel och geografiskt differentierade
            arbetsgivaravgifter ges de glest befolkade fylkena och kommunerna
            likvärdiga konkurrensförutsättningar med de tätbefolkade regionerna.
          </p>
          <p xml:id="i-SVXHZu1yyiXMfWDRaGVuCt">
            På vår sida av Kölen är situationen annorlunda. Här får idag
            de kommuner och bygder, där vattenkraftsproduktionen sker, en
            mycket begränsad kompensation för de omfattande ingrepp i miljön
            som utbyggnaden har inneburit. De mycket stora värden som vattenkraften
            genererar hamnar nästan helt i kraftbolagens kassakistor eller
            i statskassan. Lokalt stannar endast de så kallade bygdemedlen,
            ungefär 110 miljoner kronor per år i hela landet.
          </p>
          <p xml:id="i-MkVzjDt4bMpcUC3ZgGU16h">
            Stora svenska vattenkraftskommuner som Ragunda i Jämtland och
            Jokkmokk i Lappland hör till de kommuner som tvingas ha landets
            högsta skattenivå. De kämpar ständigt mot avfolkning och försämrad
            skattekraft. Med ett norskt system skulle dessa kommuner, som
            har gott om plats och en god miljö, ha kunnat bygga en attraktiv
            miljö där många hade velat arbeta och bo. Medan lokalsamhället
            i Norge får del av de lokala naturresurserna och de värden dessa
            genererar är resursrika lokalsamhällen i Sverige utsatta för ett
            närmast kolonialt synsätt. Så får det inte fortsätta!
          </p>
          <p xml:id="i-FfPoRNrkn9CqntyLtPDoMC">
            Föreningen Sveriges Vattenkraftskommuner (FSV) med ett fyrtiotal
            medlemskommuner från Värmland till Norrbotten arbetar sedan mer
            än ett decennium för att ett system liknande det norska ska införas
            även i Sverige. I föreningens styrelse finns företrädare för sju
            av riksdagens partier. Idag strömmar rikedomarna från vattenkraften
            till Stockholm för att sedan i mindre del komma tillbaka i form
            av skatteutjämning eller regionalpolitiskt stöd. Detta ger det
            falska intrycket att vattenkraftskommunerna är bidragsmottagare
            när de i själva verket är stora bidragsgivare till den gemensamma
            välfärden.
          </p>
          <p xml:id="i-EGHE2DL7SLrZhkhCZhqzo5">
            Även Sveriges vattenkraftskommuner bör få del av de stora värden
            som genereras lokalt. De bygder där värdeskapandet sker har också
            rätt att få en rättmätig del av de värden som skapas lokalt och
            en rimlig ersättning för de naturingrepp som utbyggnaden av vattenkraften
            medfört.
          </p>
          <p xml:id="i-TMEHxMhZZZTiDGTA5aVH4D">
            Eftersom skattesystemen skiljer sig åt kan inte Sverige rakt
            av kopiera Norges system för vattenkraftsåterföring. Ett första
            steg bör därför vara att minst hälften av den fastighetsskatt
            på vattenkraftsanläggningar, i år närmare 3 miljarder kronor,
            som staten tar in i stället går till kommuner och regioner där
            produktionen sker. En sådan förändring bör kunna genomföras på
            kort sikt.
          </p>
          <p xml:id="i-ESFVvpYhsYZjtPa4VFQoKz">
            Vi föreslår samtidigt att en utredning tillsättas för att utforma
            ett långsiktigt svenskt system för återföring av vattenkraftsmedel.
          </p>
          <p xml:id="i-Gw1EabqgbTLrK7EtGTLQeP">
            Norge har beslutat ansluta sig till det svenska systemet med
            gröna elcertifikat, vilket innebär att vi från 2012 kommer att
            få en gemensam certifikatmarknad i syfte att stärka den förnybara
            energiproduktionen på den skandinaviska halvön. Sverige bör nu
            å sin sida ta efter Norge och införa ett system för återföring
            av vattenkraftsmedel. Det är en viktig del av en kraftfull distriktspolitik
            för att ge alla delar av Sverige likvärdiga förutsättningar för
            utveckling och tillväxt.
          </p>
        </div>
        <div xml:id="i-9j9swaYzUafvyhgJMrGdRb" type="signatureBlock">
          <list xml:id="i-V8Tz7EoEZPv2PBvGKr8A3F">
            <item xml:id="i-LaJfpK2BYKKFhXQ1vcg8r4" who="i-EANGVQ7bBDvQLJRQXHptPX" type="signature">
              Kenneth Johansson (C)
            </item>
            <item xml:id="i-6wm8stUFHCGgspk1civL2C" who="i-Vo3YjbvPDcwbepLXUMMiDZ" type="signature">
              Per Åsling (C)
            </item>
          </list>
        </div>
      </div>
    </body>
  </text>
</TEI>
