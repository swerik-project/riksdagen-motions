<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00242">
  <teiHeader>
    <fileDesc>
      <titleStmt>
        <title>Erkännande av stater</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Erkännande av stater</title>
          <idno type="rdwebb">H002U242</idno>
          <rs type="number">U242</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U242/text</ref>
          <ref type="dokument_url_html">http://data.riksdagen.se/dokument/H002U242</ref>
          <ref type="dokumentstatus_url_xml">http://data.riksdagen.se/dokumentstatus/H002U242</ref>
          <ref type="doc">http://data.riksdagen.se/fil/BC54D7CA-89A9-4E8A-B8C2-9B1827CABD65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2SAV9e5oVDP7Nndw5KaV1N" type="signed"/>
        <correspContext corresp="i-2SAV9e5oVDP7Nndw5KaV1N">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-KvRoC7W3mzW7MhtwHT7ZBt" type="numbering">
          <date when="2012-10-04"/>
        </correspAction>
        <correspAction xml:id="i-LjghVAu7UnVQhvq4nqh51w" type="submission">
          <date when="2012-10-03"/>
        </correspAction>
        <correspAction xml:id="i-3Shk54tafyjja816CwDib2" type="transfer">
          <date when="2012-10-02"/>
        </correspAction>
        <correspAction xml:id="i-CxMAivFRiwtSnFFJvgGnq7" type="assigned"/>
        <correspContext corresp="i-CxMAivFRiwtSnFFJvgGnq7">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7P6d7jsajMLtES5DYcErYL">
            Förslag till riksdagsbeslut
          </head>
          <list style="ol">
            <item xml:id="i-MAncyQ6kkzfRjSLc6sCiFZ">
              Riksdagen tillkännager för regeringen som sin mening vad som
              anförs i motionen om att utarbeta enhetliga principer för hur
              Sverige ska hantera situationer då stater utropar sin självständighet.
            </item>
            <item xml:id="i-QPx98VmFofXEH2dweRP9nt">
              Riksdagen tillkännager för regeringen som sin mening vad som
              anförs i motionen om att verka för ökad respekt för minoriteters
              kulturella rättigheter.
            </item>
          </list>
        </div>
        <div type="motContent">
          <head xml:id="i-SSfbLQzuVWx6uybHJ5WdkN" type="h1">
            Inledning
          </head>
          <p xml:id="i-D3d86mtGpkVpsJheCaQHfp">
            Miljöpartiet de grönas vision är en värld med färre gränser,
            inte fler. En värld där människor fritt kan röra sig över gränserna,
            där ingen tvingas fly, men alla har rätt att förflytta sig dit
            de vill. Vi förespråkar samtidigt folkens rätt till självbestämmande.
            Folkens rätt till självbestämmande kan i praktiken innebära att
            fler gränser skapas eller flyttas och att nya minoritetsgrupper
            bildas. Frågan om en egen stat är den bästa lösningen eller om
            det finns andra och bättre former för självbestämmande för dessa
            grupper är inte en lätt fråga att avgöra.
          </p>
          <p xml:id="i-BoLtjKGuUS6cKWDjFvYjwg">
            Då Kosovo utropade sin självständighet var vi snabba att ansluta
            oss till skaran av länder som erkände Kosovos självständighet.
            När Sydossetien gjorde detsamma intog vi en helt annan ståndpunkt.
          </p>
          <p xml:id="i-3ffw3D946YLzCJJUJAKgzs">
            När det finns ett definierat territorium kan det tyckas vara
            enkelt att ta steget till självständighet och för andra länder
            att erkänna det nya landet, men när så inte är fallet, när den
            folkgrupp det handlar om lever i flera länder och har större eller
            mindre självbestämmande i förhållande till den stat de lever i,
            är frågan ännu mer komplex. Sådana exempel är till exempel Kurdistan,
            Katalonien och Sápmi. Även om många splittrade folk drömmer om
            en egen stat med tydliga geografiska gränser, som ett Storkurdistan,
            så är slutsatsen de flesta drar att det inte är realistiskt på
            kort sikt och de söker därför alternativa lösningar med fokus
            på att erkännas som folk, som likvärdiga medborgare, som nation
            i staten etcetera.
          </p>
          <p xml:id="i-3AHm7pkDZstfcHcCEzrC5o">
            I närtid har vi två regioner i EU där allt starkare röster hörs
            för inte bara självstyre utan självständighet. I Skottland planeras
            en folkomröstning om självständighet 2014 och i Katalonien, som
            har cirka 6 miljoner invånare, manifesterade den 11 september
            2012 över 1,5 miljoner människor för självständighet i Barcelona.
            Det ligger förslag om att anordna en folkomröstning på det katalanska
            parlamentets bord som ska behandlas i närtid samt krav på att
            utropa självständighet. Nyval kommer att ske den 25 november 2012.
          </p>
          <p xml:id="i-DooPfzTknxCZPrjwJ3npSG">
            Det som är uppenbart i Katalonien är att de kraftiga protesterna
            inte handlar om den nuvarande ekonomiska krisen utan om folks
            vilja att faktiskt ha ett eget land. Huruvida de partier (de flesta)
            som hittills inte förespråkat självständighet klarar av att stå
            emot den starka allmänna opinionen eller inte återstår att se.
          </p>
          <p xml:id="i-MrQfbDcLjr8aNHMzHeZ9SP">
            Miljöpartiet motionerade utförligt i denna fråga i motion 2009/10:U270
            Erkännande av stater och fick då avslag på förslaget att skapa
            nationella riktlinjer för hur Sverige ska hantera situationer
            där länder utropar självständighet. Frågan är dock i högsta grad
            aktuell igen. Inte minst blir det aktuellt när även länder i EU
            står inför en eventuell splittring.
          </p>
          <head xml:id="i-6XusdbX9K52vdNYFwTo7vj" type="h1">
            En egen stat
          </head>
          <p xml:id="i-KzJoJuCrTWF6tSuCeGsNAS">
            Det är viktigt att utgå från att stat 1 , nation 2 och nationalstat
            3 inte är detsamma. Gränser har alltid dragits av segraren och
            folk har splittrats, även nationer. En mycket stor del av dagens
            konflikter i världen är ett direkt resultat av denna segrarnas
            gränsdragnings­politik.
          </p>
          <p xml:id="i-QphpeH8xET9oFbSbvWwdzZ">
            Självbestämmande är inte heller synonymt med självständighet.
            Självbestämmande kan uppnås i högre eller mindre grad där den
            självständiga staten är den högsta och den autonoma regionen befinner
            sig i den lägre delen. En stats suveräna rätt till självständighet
            måste hållas isär från dess autonomi att utöva en faktisk självständighet,
            uttrycker statsvetaren Kjell Goldmann med flera 1999 i boken Politikens
            internationalisering. Att vara en suverän stat innebär alltså
            inte med nödvändighet att man alltid har full handlingsfrihet
            att utöva sin suveränitet. Hur omvärlden ser ut är av avgörande
            betydelse.
          </p>
          <p xml:id="i-9EroMYTxnaz7gJGobFbVCo">
            När Sverige står inför situationen att erkänna nya stater ska
            vi naturligtvis rätta oss efter de folkrättsliga regler som finns
            men vi ska inte tillåta oss att tänja på tolkningen av dem i den
            riktning vinden blåser för tillfället. Det behöver finnas enhetliga
            principer för hur Sverige ska ställa sig då ett land utropar sin
            självständighet, en slags checklista, för att garantera att vi
            inte beter oss olika mot olika folk eller beroende av hur nära
            landet ligger geografiskt.
          </p>
          <p xml:id="i-2uX4fKoHVhdFMz4KhN8tWL">
            Ett beklagligt exempel på där folkrätten inte fungerat på grund
            av allehanda politiska, inte folkrättsliga, ställningstaganden
            är Västsahara. Den sedan 21 år tillbaka utlovade folkomröstningen
            blir inte av och påtryckningarna på Marocko blir allt svagare
            från omvärlden. Förutsättningarna för att faktiskt låta västsaharierna
            få rösta om sin egen framtid motarbetas kraftfullt, inte bara
            av ockupationsmakten utan också av i synnerhet Frankrike som stoppar
            alla förslag i nämnda riktning i säkerhetsrådet. Den svenska linjen
            är att vänta och se istället för att erkänna ett land vi däremot
            erkänner att det är ockuperat.
          </p>
          <head xml:id="i-SeBct9X4ygb6J9xMjE68NB" type="h1">
            Kulturella rättigheter
          </head>
          <p xml:id="i-VVi7BYbmaMSmLmoqrHmd6A">
            Folk som lever splittrade i olika länder utsätts ofta för många
            former av diskriminering i egenskap av minoriteter i den stat
            de lever i även om de ofta sammantaget är lika många som hela
            länder. Bara i Turkiet lever cirka 20 miljoner kurder, det vill
            säga drygt 2 gånger Sveriges befolkning. Tillsammans med övriga
            kurder är de nästan dubbelt så många, även om det är oklart exakt
            hur många. Istället för att kunna samarbeta och ha en blomstrande
            kurdisk kultur straffas de i flera länder för att de använder
            sitt språk, firar sina högtider etcetera. Att studera på det egna
            språket känns självklart för de flesta av oss men är något som
            en stor del av världens folk inte får möjlighet till.
          </p>
          <p xml:id="i-R2LiSzhs2W1CWoD1ecRe48">
            I Spanien har spänningarna mellan majoritetsbefolkningen och
            katalanerna ökat alltmer de senaste åren. Konflikten beskrivs
            i svensk media i huvudsak som en strid om pengar som till viss
            del är sann. Katalanerna vill nämligen ha beskattningsrätt i stil
            med vad våra kommuner och landsting i Sverige har och i stil med
            vad vissa andra spanska regioner har. Konflikten rymmer dock väldigt
            mycket mer. När demokratin infördes fick katalaner och andra minoriteter
            sakta men säkert åter rätten till sina språk, och rätten till
            andra kulturella rättigheter. Det är rättigheter som i dag ifrågasätts
            och begränsas alltmer av regeringspartiet.
          </p>
          <p xml:id="i-5duezrFRACmTPwfChcchPk">
            För att nå en fredlig samvaro med majoritetsbefolkningen i länder
            som består av flera folk är respekten för olikheterna av avgörande
            betydelse. Tillgången till det egna språket, den egna kulturen
            och möjligheter att få använda dessa är grundläggande krav liksom
            att ha samma rättigheter som den styrande folkgruppen. Alla försök
            till assimilering föder större motstånd medan ett större självbestämmande
            ger möjligheter att delta på samma villkor som den övriga befolkningen
            utan att för den skull behöva förneka den egna kulturen. Rätten
            till självbestämmande och rättvis behandling går att uppnå om
            viljan finns från båda parter, även inom existerande stater. Att
            erkänna och respektera de olika folkgrupperna i ett land och att
            ge alla människor samma rättigheter leder naturligt till färre
            konflikter. Sverige bör i alla sammanhang och gentemot alla länder
            verka för respekt för minoriteters kulturella rättigheter.
          </p>
        </div>
        <div type="motSignatures">
          <list>
            <item xml:id="i-XqwkPzropuHvsQhJsiMgUD">
              Bodil Ceballos (MP)
            </item>
            <item xml:id="i-BxcpehqJp2Hf1KeHqLPd7A">
              Peter Rådberg (MP)
            </item>
            <item xml:id="i-4Sd7wF9k1umRRJ3M1Msepu">
              Valter Mutt (MP)
            </item>
            <item xml:id="i-ANBMPvLELW2zmVGw7msRf6">
              Stina Bergström (MP)
            </item>
            <item xml:id="i-GgCzFhFFZWfAbpxjqTqHfD">
              Jonas Eriksson (MP)
            </item>
            <item xml:id="i-KdhskU95tmAHSwRVGFcgu">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
