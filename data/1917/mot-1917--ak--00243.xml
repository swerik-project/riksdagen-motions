<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00243">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__243/mot_1917__ak__243-001.pdf"/>
      <div xml:id="i-R8t8kG2ZiXuWv9S8bxcvvN" type="motHeader">
        <div xml:id="i-5KwKr7VuhaYQfxQQZMXNjJ" type="motTitle"/>
        <div xml:id="i-WqXz84xrVs4ZLV6AbdLBqx" type="motSubmissionInfo"/>
      </div>
      <div xml:id="i-Mvjt4EryBbM98pJAoFyjkR" type="motBody">
        <div xml:id="i-Lex75d4gaxF6hSAf7WdfrQ">
          <p xml:id="i-GsJFMeNJ4xyrkw78nrhsmU">
            Motioner &amp; Andra kammaren. Nr 248. ö
          </p>
          <p xml:id="i-QHzGo1FEAjpFFYx3ieWLr5">
            Nr 243.
          </p>
          <p xml:id="i-UFHXQtzUxXe4NhpbUC7daG">
            Av Herrar Bolander och Lundblad, om skrivelse till Kungl. Maj:t,
            angående indragning till statsverket av allmänna åklagare m. fl.
            tillkommande andelar i böter och beslagtagen egendom.
          </p>
          <p xml:id="i-PqBdgWbtvauoe7yzcz52uS">
            I en vid 1916 års riksdag av undertecknad Lundblad väckt motion
            (nr 25) föreslogs bl. a., att riksdagen ville i skrivelse till
            Kungl. Maj:t anhålla om utredning, huruvida icke ett lämpligare
            system än det nu- varande för avlöning till allmän åklagare och
            med dem likställda kunde i lagen inryckas. Motionen avsåg i huvudsak,
            att de andelar i böter och beslagtagen egendom, som numera enligt
            vissa författningar tillfalla all- män åklagare, skulle indragas
            till statsverket. Motionen remitterades till andra kammarens 5
            tillfälliga, utskott, som i avgivet utlåtande hemställde, att
            motionen icke måtte föranleda till någon kammarens åtgärd. I sin
            motivering framhåller utskottet bl. a., att en stor del av de
            överträdelser, vid vilkas beivrande allmänna åklagaren erhåller
            andel i böter, hänför sig till författningar, som tillkommit i
            socialt syfte och av- se skapande av ordning, trevnad och säkerhet
            inom samhället. Vidare an- för utskottet, att dessa förseelser
            icke framträda så öppet som andra samt oftast äro mycket obetydliga,
            varav skulle följa, att deras upptäckande vore förenat med vissa
            svårigheter. Gent emot detta av utskottet gjorda påstående torde
            till en början kunna invändas, att ett stort antal av de författningar,
            enligt vilka all- männa åklagaren icke erhåller andel i böter
            och beslagtaget gods, tillkom- mit i enahanda syfte. Det är icke
            heller sant, att de förseelser, varom ut- skottet talar, oftast
            äro mycket obetydliga. Utskottet vederlägger självt längre fram
            i motiveringen detta sitt påstående genom följande uttalande:
            &gt;»Att med åtal enligt dessa författningar förbundits ekonomisk
            fördel för åklagare eller beslagtagare, beror uppenbarligen på
            dels den synnerliga vik-
          </p>
          <pb facs="riksdagen-motions-pdf/data/1917/mot_1917__ak__243/mot_1917__ak__243-002.pdf"/>
          <p xml:id="i-5HW4nSzapWXDmPX2gQXLWB">
            6 Motioner i Andra kammaren, Nr 243.
          </p>
          <p xml:id="i-WMDwoiam7xV8vt9mqsbjjj">
            ten av de intressen, varom det här rör sig, samt dels på svårigheten
            i fråga om förseelsernas upptäckande&gt;. : Vidkommande utskottets
            påstående, att det skulle vara förenat med särskilda svårigheter
            att upptäcka förseelser emot sådana författningar, en- ligt vilka
            åklagare erhåller andel i böter och beslagtagen egendom, anse
            vi oss böra erinra därom, att det mången gång kan vara lika svårt
            för att icke säga ännu svårare att upptäcka brott och förseelser,
            som falla under bestämmelserna i allmänna strafflagen samt vissa
            andra lagar och författningar, enligt vilka ådömda böter tillfalla
            kronan. Utskottet har även sökt göra gällande, att ett ingripande
            från åkla- garens sida mot sådana överträdelser, för vilkas beivrande
            han är berät- tigad till andel i böter m. m., ofta är förenat
            med personligt obehag, vil- ket i synnerhet skulle vara fallet,
            då överträdelsen stode i något samman- hang med utövande av lovligt
            yrke eller näring. Detta sistnämnda för- hållande utgör enligt
            vårt förmenande icke något som helst skäl för att allt framgent
            bibehålla de nu gällande bestämmelserna om bötesandelar at allmän
            åklagare. Det torde nämligen vara uppenbart, att det för åkla-
            garen ofta kan medföra lika stort obehag att anställa åtal enligt
            allmänna strafflagen som enligt de författningar, vilka utskottet
            åsyftar. Anmärkas bör jämväl, att vissa brott mot allmänna strafflagen,
            synnerligast bedrä- geri- och konkursbrott, i regel stå »i något
            sammanhang med utövande av lovligt yrke eller näring&gt;. Vi anse
            det synnerligen olämpligt, att åklagare erhålla andel i böter
            och beslagtagen egendom. De nu gällande bestämmelserna leda också
            till rena orimligheter. För samhället är det givetvis av största
            vikt, att sär- skilt de i allmänna strafflagen omnämnda grövre
            brotten bliva vederbör- ligen beivrade. Detta kan emellertid mången
            gång för allmänna åklagare vara förenat med synnerligen stora
            svårigheter samt ett ansträngande och med varjehanda faror förenat
            arbete. För detta arbete erhåller dock åkla- garen ingen särskild
            belöning. Om han däremot lyckas få personer sak- fällda för överträdelse
            mot vissa av Kungl. Maj:t utfärdade författningar, kan han i en
            del fall utan något mera mödosamt arbete bereda sig rätt avsevärda
            inkomster. Bötesandelar och andelar i beslagtaget gods äro gi-
            vetvis att betrakta som ett slags avlöningsförmån åt allmänna
            åklagaren. Fördelningen av denna avlöningsförmån blir emellertid
            synnerligen orätt- vis. Ty det inträffar ej så sällan, att en
            åklagare, som mer än andra är betungad av arbete i och för sin
            tjänst, erhåller inga eller helt obetydliga bötesandelar, under
            det att en annan, som har långt mindre arbete i tjän- sten, på
            grund av något särskilt förhållande kan genom ett åtal förskaffa
            sig en hel förmögenhet. Såsom ett typiskt exempel må i detta fall
            an-
          </p>
          <pb facs="riksdagen-motions-pdf/data/1917/mot_1917__ak__243/mot_1917__ak__243-003.pdf"/>
          <p xml:id="i-AeJcfRSA9b4gjYEkhmNTCw">
            Motioner i Andra kammaren, Nr 243. 7 föras den från förra året
            allmänt bekanta s&amp;. k. Englandsaffäåren, däri en grosshandlare
            i Stockholm och dennes medhjälpare blevo ådömda böter samt förpliktigade
            att utgiva värdet av den kapade majslasten med när- mare en halv
            million kronor. Enligt gällande författning skulle åklagaren härav
            erhålla två tredjedelar eller närmare 300,000 kronor. Man hör
            ofta talas om principen: lika lön för lika arbete, men den principen
            gör ohjälpligt haveri i det system, som i berörda avseende till-
            lämpas visavi åklagarna. Andelen i böter och beslagtagen egendom
            är visserligen avsedd till uppmuntran och eggelse för åklagaren.
            Men då det — såsom vi förut på- pekat — endast är i vissa mål,
            som sådan rent ekonomisk vinning häg- rar, leder systemet i ingen
            mån konsekvent därtill, att de stora skälmarna göras mera begärliga
            än de små tjuvarna. Därpå givas många exempel, om man också icke
            precis kan säga, att detta beror på åklagaremakten. Dess utövare
            äro emellertid avlönade tjänstemän, som skola göra sin plikt med
            samma nit, oavsett den egna fördel, som kan vara att vinna med
            utgången av ett mål. Och för åklagaren bör det endast och allenast
            vara handlingens brottslighet och förhållandet till gällande lag,
            som är det av- görande och bestämmande för hans ingripande. Det
            skulle säkerligen icke verka sympatiskt, om en domare, hur utpräglad
            och strängt objektiv rätts- uppfattning han än må hava, skulle
            få åtnjuta vissa andelar eller procent av de bötesbelopp, han
            kan ådöma en tilltalad person. Vad åklagarne be- träffar, har
            man i dessa tider även fått bevittna, huru de, såsom i ett sal-
            varsanbeslag, kommit i tvist med varandra om vem som rätteligen
            borde hava andel i den beslagtagna varan. Huruvida i ett sådant
            fall brottets beivrande celler tvisten om åklagarevinsten på affären
            kan för de tvistande komma att bliva det väsentliga, är en sak,
            som starkt kan ifrågasättas. Vi vilja emellertid i detta sammanhang
            även framhålla en annan omständighet, som är av ganska stor betydelse.
            Det förhåller sig näm- ligen så, att allmänheten mången gång hyser
            den uppfattningen, att åklagaren beivrar vissa lagöverträdelser
            uteslutande därför, att han vill komma i åtnjutande av bötesandelarna.
            Denna åsikt får man ofta höra uttalas även i sådana fall, då åklagaren
            enligt gällande författning icke är berättigad till andel i böter.
            Såsom ett exempel bör nämnas, hurusom personer, vilka blivit åtalade
            för försummad väghållning, mer eller mindre öppet förklarat, att
            åtalet blivit anställt endast av den anledningen, att vederbörande
            åklagare vore angelägen om att få andel i bötesbeloppen. De åtalade
            personerna hava härvidlag tydligen svävat i okunnighet därom,
            att de för dessa förseelser ådömda böterna i sin helhet tillfalla
            vederbörande vägkassa. En hel mängd liknande exempel kunna anföras,
          </p>
          <pb facs="riksdagen-motions-pdf/data/1917/mot_1917__ak__243/mot_1917__ak__243-004.pdf"/>
          <p xml:id="i-MZWDu3jpaf5uaM6fy2cpky">
            S Motioner i Andra kammaren, Ny 245.
          </p>
          <p xml:id="i-Bf45JWJCZXDMQy1Xw13c7U">
            särskilt då det gäller åtal för förseelse mot ordningsstadgan
            för rikets städer. Den tilltalade är då ofta benägen för att tro,
            att åklagaren genom de anställda åtalen bereder sig ekonomisk
            fördel, ehuru han genom sist- nämnda författning icke erhåller
            någon andel i ådömda böter. Vi hålla således före, att allmänna
            åklagarens anseende och respekten för deras åtgöranden skulle
            bliva betydligt större, ifall de icke erhölle någon som helst
            andel i böter och beslagtagen egendom. Bäst och rikti- gast vore
            givetvis, att åklagaren finge hava sina händer rena från andels-
            skap i sådana medel, som inflyta till följd av begångna lagöverträdelser,
            i stället för att, såsom nu ofta är fallet, få profitera därpå
            och, om det slumpar sig riktigt bra, göra sig lättvunna rikedomar
            på vissa åtal. Då brottet härvidlag är begånget mot samhället
            och dess lagar, bör helst icke en enskild tjänsteman utan samhället
            också vara den opersonliga mottagaren av den brottsliges försoningsoffer.
            Det är för övrigt ganska underligt, att åklagaremakten i vissa
            fall genom bestämmelser i gällande lag och författning skall beredas
            egen vinning till följd av förbrytelser mot de lagar och författningar,
            vilkas respekt den har till uppgift att upprätthålla. Det bör
            jämväl framhållas, hurusom i vår nuvarande lagstifning icke finnes
            något som helst system eller några allmänna principer, enligt
            vi'ka ådömda böter och värdet av beslagtagen egendom fördelas.
            I allmänhet är det ju så, att böter, som ådömas enligt av Konung
            och riksdag ge- mensamt stiftad lag, tillfalla kronan. Men även
            härvidlag finnas flera undantag. Bland de författningar, som tillkommit
            på administrativ väg, råder i detta avseende ett fullständigt
            kaos. Enligt vissa författningar er- håller åklagaren två tredjedelar
            av böter och försäljningsbeloppet för för- brutet gods, enligt
            andra erhåller han endast hälften och enligt vissa av ifrågavarande
            författningar får han ingenting. Det vore således högeligen önskligt,
            att härutinnan bragtes ordning och reda, samt att åklagarnes här
            ovan omnämnda andelar indroges till statsverket, varjämte det
            även torde kunna ifrågasättas, huruvida icke de bötesandelar,
            som enligt vissa författningar tillfalla komuner och väghåll-
            ningsdistrikt m. fl., jämväl indroges till statsverket. Det kan
            möjligen invändas att, om åklagarne mista sina bötesan- delar,
            komma de att fordra ersättning för den förmån, som de sålunda
            blivit berövade. Vi hysa emellertid den åsikten, att staten icke
            har någon skyldighet att utgiva dylik ersättning. Härtill kommer,
            att hötesandelarna för flertalet åklagare spela en tämligen obetydlig
            roll i ekonomiskt avse- ende. Vidare bör det påpekas, att en lönereglering
            är snart förestående för samtliga de åklagare, vilka avlönas av
            staten.
          </p>
          <pb facs="riksdagen-motions-pdf/data/1917/mot_1917__ak__243/mot_1917__ak__243-005.pdf"/>
          <p xml:id="i-85NkVgUPAaHvRcfa9Ls2D9">
            Motioner i Andra kammaren, Nr 245. Y
          </p>
          <p xml:id="i-8rpvGbrnHBxoZq73fqwspS">
            Slutligen få vi åberopa, vad som finnes anfört i den av undertecknad
            Lundblad vid förra årets riksdag i ämnet väckta motionen.
          </p>
          <p xml:id="i-BBYRrQ3mPzWHxT6f4RmvKq">
            Med hänvisning till vad här ovan anförts, få vi hemställa,
          </p>
          <p xml:id="i-9qNvHozWP5HcHhY8qanToT">
            att riksdagen ville hos Kungl. Maj:t anhålla, att Kungl. Maj:t
            täcktes för riksdagen dels framlägga förslag till sådan förändring
            av nu gäl- lande författningar, att de andelar i böter och beslag-
            tagen egendom, som för närvarande tillfalla allmän åklagare och
            beslagare, indragas till statsverket eller med andra ord tillfalla
            kronan, dels ock taga under övervägande, huruvida icke även de
            bötesandelar, som enligt vissa författningar tillfalla kommuner
            m. fl., må till statsverket indragas.
          </p>
          <p xml:id="i-6Mfw4xCYxgsb5HTYYpTNgr" type="date">
            Stockholm den 26 januari 1917.
          </p>
          <div xml:id="i-S5ucDjDvEra1dLvph5EaJP" type="signatureBlock">
            <p xml:id="i-2qRXoWy91dSRtr6rUxaLW8" who="i-QxtcAkdsi14cChCzDiXJXh" type="signature">
              Ålfred Bolander
            </p>
            <p xml:id="i-R3PxjtcS6a3wFXkYt92U1q" who="i-LAD91eUG4uVAX9uVhpqhvM" type="signature">
              Axel Lundblad
            </p>
          </div>
          <p xml:id="i-YSejZ4N8PFp84rU1Xxz4Jw">
            Bihang till riksdagens protokoll 1917. 4 saml. 106 häft. (Nr
            242— 244.) 2
          </p>
          <pb facs="riksdagen-motions-pdf/data/1917/mot_1917__ak__243/mot_1917__ak__243-006.pdf"/>
        </div>
      </div>
    </body>
  </text>
</TEI>
