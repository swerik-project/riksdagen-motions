<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00265">
  <teiHeader>
    <fileDesc>
      <titleStmt>
        <title>Avknoppningar</title>
        <author corresp="i-XHzgSBhvzhMtyTsYMbxgy4">av Fredrik Schulte (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avknoppningar</title>
          <idno type="rdwebb">GX02Fi265</idno>
          <rs type="number">Fi265</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi265/text</ref>
          <ref type="dokument_url_html">http://data.riksdagen.se/dokument/GX02Fi265</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi265</ref>
          <ref type="doc">http://data.riksdagen.se/fil/6F9A1F7E-8F81-4084-9C65-995B9A939CE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GN5MDChd73j55VeFZ8mENW" type="signed"/>
        <correspContext corresp="i-GN5MDChd73j55VeFZ8mENW">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction type="numbering" xml:id="i-3XmjDSUVWE2yaAU94tdF2V">
          <date when="2009-10-06"/>
        </correspAction>
        <correspAction type="submission" xml:id="i-32zmiR1jofiQ1gbjHqLNes">
          <date when="2009-10-05"/>
        </correspAction>
        <correspAction type="transfer" xml:id="i-LeVLMV8uwNyUsK3zzmtYD8">
          <date when="2009-10-05"/>
        </correspAction>
        <correspAction type="assigned" xml:id="i-6ouHiMrjn4fYazahc8XSRx"/>
        <correspContext corresp="i-6ouHiMrjn4fYazahc8XSRx">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9nNK7s77VJsvCieG1ng4yQ">
            Förslag till riksdagsbeslut
          </head>
          <p xml:id="i-RtV5KvJg2uyRJrSH5UJZpr">
            Riksdagen tillkännager för regeringen som sin mening vad som
            anförs i motionen om att förändra regelverket för avknoppningar.
          </p>
        </div>
        <div type="motContent">
          <head type="h1" xml:id="i-Ey6feKibsFY7eT95MwLQw4">
            Motivering
          </head>
          <p xml:id="i-JoWL1KDHJBUMPxVEJfZ7iT">
            Den europeiska välfärdsstatsmodellens största utmaning för framtiden
            ligger sannolikt i att möta medborgarnas krav på ökad kvalitet.
            I takt med den allmänna välståndsökningens fortgång och förbättrade
            levnadsvillkor ökar medborgarnas krav på innehållet i den verksamhet
            som det offentliga erbjuder. När kvalitén i den offentliga verksamheten
            inte möter de önskemål som medborgarna ställer kommer framväxten
            av helprivata välfärdslösningar utanför ramen för den offentligt
            finansierade välfärden att öka. En sådan utveckling skulle på
            sikt innebära att den offentligt finansierade välfärden successivt
            förlorar i betydelse och att kvalitén urholkas.
          </p>
          <p xml:id="i-2bgy3ujnfAjajMCkVvaprn">
            För att undvika denna utveckling är det av avgörande vikt att
            arbetet med att öka konkurrensen och valfriheten inom den offentligt
            finansierade välfärdssektorn fortgår. Genom att tillåta och uppmuntra
            alternativa driftsformer och verksamhetsmässiga strategier vid
            sidan av den kommunalt drivna verksamheten stärks den enskildes
            valfrihet. Detta framtingar även en konkurrens vilket stärker
            kvaliteten. Studier inom utbildningssektorn, sjukvården, äldreomsorgen,
            tandvården o.s.v. visar entydigt att en närvaro av privata aktörer
            som verkar inom ramen för den offentligt finansierade välfärden
            stärker kvalitén på marknaden i sin helhet. Inte minst sker detta
            genom att offentligt drivna verksamheter tvingas lyfta sig för
            att klara konkurrensen. När offentliga välfärdsverksamheter inte
            längre kan ta inflödet av brukare för givet utan tvingas konkurrera
            med fristående aktörer för sin överlevnads skull ökar trycket
            på förbättringar av verksamhetens innehåll.
          </p>
          <p xml:id="i-MhtUiQaMS5WzxnNAUg5TaP">
            Ett viktigt inslag i denna utveckling är fenomenet med avknoppningar
            som parallellt med nyetableringen av privata aktörer inom välfärdssektorerna
            starkt bidragit till att stärka konkurrensen och mångfalden. Med
            detta åsyftas en överlåtelse av ägar- och huvudmannaskapet av
            tidigare offentligt drivna välfärdstjänster till personalen som
            istället iklär sig rollen som nya privata aktörer. Därmed kan
            de anställda även bättre påverka den egna arbetssituationen. Det
            huvudsakliga motivet till avknoppningar har dock varit att bryta
            den rådande monopolsituationen där det offentliga tillhandahåller
            en överväldigande majoritet av landets välfärdstjänster.
          </p>
          <p xml:id="i-Wc5v94Wby3fAsQM3U9AnE3">
            Frågan om avknoppningar är onekligen starkt politiskt laddad
            och inte minst juridiskt intressant då rättsläget idag är oklart.
            Vår befintliga lagstiftning ger helt enkelt ingen klar vägledning
            för hur avknoppningar skall genomföras. Till följd av detta utredde
            Statskontoret frågan på Finansdepartementets begäran och kom fram
            till slutsatsen att det inte är möjligt för kommunen att rikta
            ett sådant erbjudande [en avknoppning] till de anställda. Ingen
            vidare konklusion nåddes och regeringen har inte vidtagit vidare
            åtgärder för att finna en lösning på frågan. Detta är mycket olyckligt
            då avknoppningsarbetet nu mer eller mindre avstannat, vilket bromsat
            upp arbetet att utöka valfrihet, mångfald och kvalitet inom välfärden.
          </p>
          <p xml:id="i-EwiGd7n6JNW9crduw9dx8J">
            Problemställningen som Statskontoret väcker gällande det problematiska
            i att den som avknoppar gratis tar över en fungerande verksamhet
            som det finns ett upparbetat värde i, visar på en komplicerad
            aspekt av avknoppningar. Enligt Sveriges Kommuner och Landsting
            som utredde frågan före Statskontorets rapport kan detta hanteras
            genom att man tar ut en köpeskilling som motsvarar detta upparbetade
            värde, en form av goodwill-värde. Problemet uppstår dock när en
            extern part är beredd att betala ytterliggare pengar därutöver
            för att ta över verksamheten. Eftersom en avyttring av offentligt
            ägda välfärdsverksamheter i huvudsak syftar till att stärka konkurrensen,
            valfriheten och i förlängningen kvalitén är det endast undantagsvis
            aktuellt att bjuda ut välfärdsverksamheter på en öppen marknad
            till högsta budgivare. Vinnaren av budgivningen är inte nödvändigtvis
            den aktör som är kvalitetsmässigt mest lämpad att driva verksamheten
            ifråga. Samtidigt är frågan kring att öka valfriheten, konkurrensen
            och att bryta det offentliga monopolet på välfärdsmarknaderna
            fortsatt en central fråga för att klara välfärdens framtida kvalitetsutmaningar.
            Med anledning av detta bör regeringen skyndsamt se över regelverket
            för avknoppningar och framta en modell för hur avknoppning fortsatt
            kan bli ett verktyg för ökad konkurrens och valfrihet. En möjlig
            lösning är att inrätta ett system med kvalitetsupphandlingar som
            kan tillämpas inom samtliga välfärdsområden där ett fast pris
            som motsvarar goodwillvärdet utgör ett grundkriterium, men där
            förbättringen av själva kvalitén i tillhandahållandet av välfärdstjänsten
            ifråga utgör upphandlingens mest centrala inslag.
          </p>
        </div>
        <div type="motSignatures">
          <list>
            <item xml:id="i-UmvrMpPMm37qgkLjYWr3Ka">
              Fredrik Schulte (m)
            </item>
          </list>
        </div>
      </div>
    </body>
  </text>
</TEI>
