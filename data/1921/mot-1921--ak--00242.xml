<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--ak--00242">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__242/mot_1921__ak__242-001.pdf"/>
      <fw xml:id="i-UYcv4uLhHNpm1GfD4UyyEh">
        Motioner i Andra kammaren, Nr 242. 5
      </fw>
      <div xml:id="i-G63Xx6xA56hmwWQfB9qwFS" type="motHeader">
        <div xml:id="i-8B9hsoyNk8KsAzt7B2jusB" type="motTitle"/>
        <div xml:id="i-Rjt8VzCrAarRuAKq1FrEzW" type="motSubmissionInfo"/>
      </div>
      <div xml:id="i-Q5JJGywExRgAyHi4e3KPqp" type="motBody">
        <div xml:id="i-Wmr7bEtRTSgvyatwXscUD7">
          <p xml:id="i-Vkgk1ARxgrtHKUWnjCUotE">
            Nr 242.
          </p>
          <p xml:id="i-6Ladj5YZXJv1sCn5vDhgoc">
            Av herrar Starbäck och Block, om skrivelse till Kungl. Maj:t
            i fråga om tillförsäkrande cv förhandlingsrätt åt befatt- ningshavare
            vid vissa företag.
          </p>
          <p xml:id="i-79HYyCUGd54DKagvDHYm4U">
            Förhållandet mellan arbetsgivare och arbetare, som i våra dagar
            allt mer och mer trängt sig fram till beaktande, har under de
            senare åren i mån- gahanda avseenden varit föremål för statsmakternas
            uppmärksamhet. Vare sig inom arbetsområden, där staten såsom arbetsgivare
            direkt ingripit regle- rande, eller eliest ha vår tids komplicerade
            arbetsförhållanden jämsides med behovet av starkare statligt inflytande
            på näringslivets olika grenar upprepade gånger påkallat lagstiftningsåtgärder
            härvidlag. Statsmakterna hava uppmärksamt sökt följa utvecklingen
            på detta område för att, när up- penbara missförhållanden framträtt
            eller tendenser därtill visat sig i ena eller andra riktningen,
            genom lagstiftning så vitt möjligt undanröja så- dana missförhållanden
            och leda utvecklingen in på ur samhällets synpunkt sunda banor.
            Om det sålunda varit nödigt att ute på den industriella arbetsmark-
            : naden uppmärksamt följa denna fråga och ingripa reglerande och
            under- stödjande i olika hänseenden, så bör det enligt vårt förmenande
            också vara av behovet påkallat, att staten låter sig angeläget
            vara att söka medverka till avlägsnande av event. förefintliga
            misshälligheter inom arbetsområ- den, vilka till följd av en viss
            särställning icke i större utsträckning be- rörts av den hittillsvarande
            sociallagstiftningen. Vi åsyfta här vissa tjän- stemannakategorier,
            vilkas berättigade intressen i visst avseende, efter vad vi erfarit,
            på ett beklagligt sätt blivit åsidosatta. Inom industrien och
            andra näringsområden ha under de senare åren arbetarnas fackliga
            organisationer förskaffat sig ett betydelsefullt infly- tande
            på arbetsförhållandets utformning. En förutsättning härför har
            gi- vetvis varit erkännandet från arbetsgivaresidan av fackorganisationerna
          </p>
          <pb facs="riksdagen-motions-pdf/data/1921/mot_1921__ak__242/mot_1921__ak__242-002.pdf"/>
          <fw xml:id="i-7xSwbUM5oZ3gBURkL8NXfT">
            6 Motioner i Andra kammaren, Nr 242.
          </fw>
          <p xml:id="i-6YgfX4MzPbKqGB6nAmbEz4">
            såsom förhandlande part. Begreppen förenings- och förhandlingsrätt,
            för vilka arbetarna på sin tid förde långvariga strider, äro också
            numera allt- jämt erkända och rotfasta inom den svenska arbetarerätten.
            Ingen lär vilja förneka den stora betydelse för arbetsförhållandenas
            gestaltning till det bättre, som fackorganisationernas förhandlingsrätt
            medfört. Denna torde numera allmänt uppfattas såsom en fördel,
            icke endast för arbetstagarna, utan jämväl för arbetsgivaren.
            För arbetstagarna måste det alltid innebära en fördel att vara
            tillförsäkrad rätt att bevaka sina intressen vid bestäm- mandet
            av för dem gällande villkor och att få framställda önskemål upp-
            tagna till verklig behandling. Men även för arbetsgivaren måste
            det anses fördelaktigt att lära känna sina arbetstagares uppfattning
            och på så sätt få möjlighet att undvika anordningar, som kunna
            giva anledning till kon- flikter. Vissa uppslag av praktisk nytta
            för företagets ledning torde också härigenom framkomma från personalens
            sida.
          </p>
          <p xml:id="i-EbBPAMFKsNjkVmAJykH946">
            Med hänsyn till den allmänna meningen är det för övrigt uppenbart,
            att i fall där förhandlingsrätten förnekas detta måste från arbetstagarens
            sida synas i hög grad kränkande för den personliga rättskänslan,
            samt att följderna av vägrad förhandlingsrätt kunna bli nog så
            ödesdigra för såväl de tvistandes eget arbetsförhållande som av
            deras verksamhet avhängiga allmänna och enskilda intressen. En
            sådan uppfattning har också på sista tiden gjort sig mycket starkt
            gällande bland befattningshavarna vid fler- talet av rikets privatbanker.
            Tjänstemännen vid olika banker hava, efter vad vi erfarit, genom
            sin organisation, Svenska Bankmannaföreningen, vil- ken omfattar
            icke mindre än omkring 90 procent av landets bankanställda i olika
            grader, vid upprepade tillfällen sökt få träda i underhandling
            med bankledningarna i vissa personalen vidkommande frågor. Deras
            hänvän- delser härvidlag hava emellertid avvisats av bankstyrelserna
            under sådan motivering, som oförtydbart ådagalägger ett underkännande
            i sak av tjän- stemännens föreningsrätt. Vi finna detta vara i
            högsta grad beklagligt och ett uppenbart åsidosättande av en rätt,
            som bör tillkomma alla samhällets medborgare. | Ett starkt intresse
            för lagfästandet av förhandlingsrätt för statens befattningshavare
            har vid olika tillfällen gjort sig gällande inom riksdagen. Frågan
            framfördes första gången i en motion i riksdagens andra kammare
            år 1911, vilken motion sedermera förnyats (motion i AK nr 158:1911
            och 227:1912) och har varit föremål för utredning av särskild
            myndighet. De- finitivt förslag till förhandlingsrättens ordnande
            för statstjänstemännen torde kunna förväntas inom icke alltför
            avlägsen tid. Ehuru sålunda statens tiän- stemän i högre och lägre
            ställning ännu icke fått sin förhandlingsrätt fast-
          </p>
          <pb facs="riksdagen-motions-pdf/data/1921/mot_1921__ak__242/mot_1921__ak__242-003.pdf"/>
          <fw xml:id="i-DsDGhwqf6FM8aELh4Tq3g3">
            Motioner i Andra kammaren, Nr 242. 7
          </fw>
          <p xml:id="i-6JcNpyDFiDMgiiWE3oj5RU">
            ställd i lag, existerar en sådan i viss utsträckning. En sedvanerätt
            har här- vid, liksom på den allmänna arbetsmarknaden, under det
            senaste decenniet börjat utvecklas i riktning mot regelbunden
            kommunikation mellan staten som arbetsgivare och dess befattningshavare.
            Rätt många exempel finnas på huru personalens organisationer anlitats
            för överläggningar med förvaltningarna, särskilt de affärsdrivande
            verkens, angående frågor av olika slag, som be- röra personalen.
            I utlandets sociallagstiftning ha förhandlingsrätten och dess
            anord- ning intagit en framskjuten plats under de senare åren,
            såväl beträffande hos stat och kommun som i enskild tjänst anställd
            personal. Så har exempelvis i vårt grannland Norge genom ”Lov
            om offentlige tjenestemand” av den 15 febr. 1918 tjänstemännens
            — statens och kommunernas — rättsställning på ett enhetligt och
            för tjänstemännen betryggande sätt reglerats. Lagen inne- håller
            bl. a. utförliga bestämmelser om de organ, tjänstemannautskott,
            som skola företräda tjänstemännen vid förhandlingar. | I Danmark
            har alltsedan år 1910 funnits av regeringen fastställda reg- ler
            för förhandling mellan administrationen och organisationer av
            tjänste- män, upptagande detaljerade föreskrifter om formerna
            vid förhandlingar samt om de personalföreningar, vilka erkännas
            såsom förhandlingsorgan för per- sonalen. Dessa regler hava sedermera
            år 1919 med vissa ändringar lag- fästats, därvid lagen gjordes
            tillämplig å statens samtliga tjänstemän. Genom 1918 års förordning
            för tyska riket angående kollektivavtal m. m. ha såväl allmänna
            som enskilda företag eller förvaltningar av visst omfång ålagts
            att tillsätta arbetsutskott och utskott av ”anställda”, vilka
            be- stämmelser ytterligare preciserats i 1920 års rikslag om driftsråd.
            Enligt ett i Frankrike år 1910 framlagt regeringsförslag angående
            skiljedom m. m. i arbetstvister vid enskilda järnvägar skulle
            järnvägsförvalt- ningarna i de särskilda distrikten åtminstone
            två gånger om året hålla kon- ferenser med representanter för
            personalen — tjänstemännen och arbetarna — inom olika tjänstegrenar
            för att förhandla om allmänna och enskilda tjänsteangelägenheter.
            Sistlidna år förelade regeringen vidare deputerade- kammaren ett
            förslag till tjänstemannalag, vari tjänstemännen uttryckligen
            tillerkändes föreningsrätt och vari föreskrives inrättande av
            administrativa råd, vilka kunna höras beträffande åtgärder, som
            röra tjänstens organisa- tion m. m., och äga att själva göra framställningar
            i dylika angelägenheter. Ytterligare ett antal exempel av liknande
            art skulle kunna anföras från flera in- och utomeuropeiska länder.
          </p>
          <p xml:id="i-TyB5SHDeaXSWZc9XGeN28u">
            Slutligen torde böra anmärkas, att viss personal vid enskilda
            järnvä- garna i vårt land liksom vid våra apotek — näringsgrenar,
            som i likhet med :
          </p>
          <pb facs="riksdagen-motions-pdf/data/1921/mot_1921__ak__242/mot_1921__ak__242-004.pdf"/>
          <fw xml:id="i-LURWs6MjZ6YfsuJeH2E7dc">
            8 Motioner i Andra kammaren, Nr 242.
          </fw>
          <p xml:id="i-MFLvQb2uPvfhKx2nuy93dF">
            bankrörelsen genom koncessioner eller på annat sätt står i ett
            närmare anhängighetsförhållande till staten — fått förhandlingsrätten
            uttryckligen erkänd genom upprättade avtal mellan vederbörande
            personalförbund och arbetsgivareföreningar. Ävenledes må framhållas,
            att, efter vad vi förvissat oss om, bland personalen inom försäkringsföretagen
            förefinnes en allmän önskan liksom hos banktjänstemännen, att
            denna fråga snarast möjligt erhål- ler sin lösning. Med hänsyn
            härtill och under hänvisning till det intresse, som gjort sig
            gällande för ordnandet av statstjänstemännens förhandlingsrätt,
            samt i övrigt vad som förut framhållits, synes det oss böra påkalla
            allvarligt övervägande från statsmakternas sida, huruvida icke,
            vare sig i samband med event. lagstiftning angående förhandlingsordning
            för statens tjänstemän eller eljest, befattningshavare vid här
            nämnda och därmed jämförliga verksamhets- grenar må kunna tillförsäkras
            förhandlingsrätt. , På grund av vad sålunda anförts hemställa
            vi, att riksdagen måtte besluta
          </p>
          <p xml:id="i-C4tFwLcCxKKqbMjedjJYhe">
            att hos Kungl. Maj:t anhålla om utredning i syfte att tillförsäkra
            fast anställda befattningshavare vid av Kungl. Maj:t koncessionerade
            och oktrojerade företag förhandlings- rätt. -
          </p>
          <p xml:id="i-MRbPwj2YNMD188cyGmdPZa" type="date">
            Stockholm den 28 januari 1921.
          </p>
          <div xml:id="i-Sv3Q49M9FGfAqFj733znAj" type="signatureBlock">
            <p who="i-JgYiPKVGFMHxr2frdHokRK" type="signature">
              Karl Starbäck
            </p>
            <p who="i-V9fAuVT5MgHSrH4XvinFXL" type="signature">
              F. Block
            </p>
          </div>
          <p xml:id="i-DyxavTycmzjoNcrkXFc9Rb">
            STOCKHOLM A.-B. Hasse W. Tullbergs Boktryckeri 1921
          </p>
          <p xml:id="i-DWbFQoUWUZNF5CyBxRiVae">
            2
          </p>
        </div>
      </div>
    </body>
  </text>
</TEI>
