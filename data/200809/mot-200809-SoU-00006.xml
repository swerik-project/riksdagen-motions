<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00006">
  <teiHeader>
    <fileDesc>
      <titleStmt>
        <title>med anledning av prop. 2008/09:29 Lag om valfrihetssystem</title>
        <author corresp="i-du5LHNwBWrCH1am94GCk1">av Eva Olofsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:29 Lag om valfrihetssystem</title>
          <idno type="rdwebb">GW02So6</idno>
          <rs type="number">So6</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So6/text</ref>
          <ref type="dokument_url_html">http://data.riksdagen.se/dokument/GW02So6</ref>
          <ref type="dokumentstatus_url_xml">http://data.riksdagen.se/dokumentstatus/GW02So6</ref>
          <ref type="doc">http://data.riksdagen.se/fil/C96BA494-676A-4795-A25B-55706CE7B3CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hb95mPNBJebmbX3fjdty4u" type="basedOn"/>
        <correspContext corresp="i-Hb95mPNBJebmbX3fjdty4u">
          <ref>Proposition 2008/09:29</ref>
        </correspContext>
        <correspAction xml:id="i-S5sApjkDuMgfbQSrSxPVC8" type="signed"/>
        <correspContext corresp="i-S5sApjkDuMgfbQSrSxPVC8">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction xml:id="i-2EPytcQPgqRuMtCMHaErY1" type="referral">
          <date when="2008-10-22"/>
        </correspAction>
        <correspAction xml:id="i-QBuGGrnZ9K6U2pKx71foSk" type="dismissal">
          <date when="2008-10-21"/>
        </correspAction>
        <correspAction xml:id="i-L9QVTnHacxNCTdRsHjUC9k" type="dismissal">
          <date when="2008-10-21"/>
        </correspAction>
        <correspAction xml:id="i-KvaYHrLyezuZbTuYQnJJAp" type="transfer">
          <date when="2008-10-17"/>
        </correspAction>
        <correspAction xml:id="i-RcGDtTbqM3Dmtbw6Hsr7Yx" type="submission">
          <date when="2008-10-17"/>
        </correspAction>
        <correspAction xml:id="i-XSfyNZJuWK4tMjUhC46Jtm" type="submission">
          <date when="2008-10-17"/>
        </correspAction>
        <correspAction xml:id="i-5nQ2BK3SaWWZuNq8BX4kqB" type="assigned"/>
        <correspContext corresp="i-5nQ2BK3SaWWZuNq8BX4kqB">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9bXrLaFDE9tgKfQCR6UPoT" type="motBody">
        <div xml:id="i-2SQwrt9Syov2Se3zK7ydQc" type="motProposal" subtype="förslag">
          <head xml:id="i-SfWiwYzDHSESpDsHexjjjQ">
            1 Förslag till riksdagsbeslut
          </head>
          <list xml:id="i-FUKjYTk5k7UTsJTmZfAYUy" style="ol">
            <item xml:id="i-K4iUBYuirUp2P7c3Z1MngM">
              Riksdagen avslår regeringens proposition 2008/09:29 Lag om valfrihetssystem.
            </item>
            <item xml:id="i-2YWCxgpmJStWDi1qTwKZJK">
              Riksdagen begär att regeringen återkommer med förslag till en
              ny lagstiftning enligt vad som anförs i motionen.
            </item>
          </list>
        </div>
        <div xml:id="i-7gVzqA1GAhUF39mroj2KKR" type="motContent">
          <head xml:id="i-26M3D4kR96G3s4iPWR1gJn" type="h1">
            2 Inledning
          </head>
          <p xml:id="i-4hmxZ5BYYTVBDiUnqTBitu">
            Från att vård och omsorg tidigare i stor utsträckning endast
            drivits av kommuner och landsting i egen regi tillkom med början
            under 1990-talet ett antal andra utförare. Det var privata företag,
            ideella organisationer och personalkooperativ. I några fall har
            vi sett att det lett till rena avarter med usel verksamhet t.ex.
            inom särskilt boende för äldre. Vi ser också hur marknaden för
            de stora vårdkoncernerna växer när små aktörer konkurreras ut
            eller köps upp.
          </p>
          <p xml:id="i-7SHk32L9fxcPFPTfEovhXR">
            För den borgerliga regeringen handlar valfrihet i hög grad om
            att äldre ska välja mellan ett ökat antal privata utförare genom
            s.k. kundvalsmodeller. Detta är inte verklig valfrihet. Äldre
            kvinnor och män är inte kunder utan medborgare med rätt till god
            vård och omsorg. Verklig valfrihet i vardagen handlar inte om
            att kunna välja mellan olika utförare utan om att äldre kvinnor
            och män får olika service efter behov. Brukarna av omsorgsinsatser
            från äldreomsorgen ska kunna påverka hur och när insatserna genomförs
            oavsett boendeform.
          </p>
          <p xml:id="i-SF99bZv6d1ktZqPZg4rmyZ">
            En reform som innebär verklig valfrihet är också en reform som
            innebär bättre arbetsmiljö för personalen. Mer nöjda brukare gynnar
            även personalen. Ansvar och frihet har ökat genom att makten över
            t.ex. hemtjänstens innehåll förskjuts till mötet mellan brukaren
            och medarbetaren. Därmed får också personalen en mer tillfredsställande
            arbetssituation.
          </p>
          <p xml:id="i-PyBndV4A6E3yHwb3Gb3k9K">
            Detta gäller så klart även inom särskilt boende. Självklart ska
            äldre kvinnor och män kunna påverka sin vardag och insatserna
            anpassas efter deras behov och önskemål. Det kan handla om utflykter
            eller särskilda önskemål för individen. Rutiner ska inte få styra
            när man ska gå upp eller lägga sig, när man ska få duscha eller
            äta mat. Detta gynnar inte den enskilde brukarens livskvalitet
            och hälsa.
          </p>
          <p xml:id="i-UnvgF13HdLPY5Ln3rUqy9J">
            För att kunna uppnå dessa mål om verklig valfrihet krävs mer
            personal och närvarande chefer. Det krävs en aktiv politik för
            verklig valfrihet och det krävs resurser. Vi behöver utbilda och
            anställa mer personal inom äldreomsorgen och inom särskilda boenden
            för att höja den enskildes inflytande och därmed kvaliteten avsevärt.
          </p>
          <p xml:id="i-FDtKonuTJvjiWN4o3DNJdS">
            Marknadslösningar och konkurrens om gemensamma medel garanterar
            inte kvalitet och allas rätt till god service utifrån individens
            behov och ger inte heller ett effektivt och rättvist utnyttjande
            av resurserna. Vi vill ha en tydligare nationell kvalitetssäkring
            av välfärdsverksamheterna som ska garantera likvärdiga villkor
            och en verksamhet av hög kvalitet. Med nationella uppföljningsbara
            mål kan medborgarna ställa de lokala och regionala politikerna
            till svars för kvaliteten i verksamheterna. Vi säger ja till medborgarnas
            valfrihet inte företagens.
          </p>
          <p xml:id="i-V5CXj24jqH3B2qJhAPgemZ">
            Vänsterpartiet anser att offentligt finansierade välfärdsverksamheter
            som äldreomsorg, handikappomsorg och hälso- och sjukvård i huvudsak
            ska drivas av offentliga utförare. Vi motsätter oss konkurrensutsättning
            och privata vinstintressen inom dessa områden och är djupt oroliga
            över den utveckling som sker. Vi ser samtidigt att idéburna organisationer,
            brukar- och personalkooperativ kan tillföra nya perspektiv och
            arbetssätt som är utvecklande för verksamheten.
          </p>
          <p xml:id="i-PZrAPkjsYjsUznU5dnGEWX">
            I många kommuner med borgerligt styre har stora delar av hemtjänsten
            och särskilda boenden för äldre konkurrensutsatts genom upphandling
            enligt lagen om offentlig upphandling (LOU) eller genom införande
            av kundvalsmodeller. I Nacka kommun är den kommunala hemtjänsten
            utkonkurrerad. Dagens verklighet gör att vi behöver ett alternativ
            till LOU, och vi vill inte ha regeringens förslag, LOV.
          </p>
          <p xml:id="i-8WD81Y9cCXgZEtTUQLXU9G">
            Vi vill skapa möjligheter att ersätta lagen om offentlig upphandling
            (LOU) med regler och system som bygger på avtal med tydliga krav
            från politiken och som har en öppen beslutsstruktur där alla aktörer
            har möjlighet att vara med och bedriva offentligt finansierad
            verksamhet med likvärdiga villkor. Vi anser att alla utförare
            av offentligt finansierade välfärdsverksamheter ska omfattas av
            samma skyldigheter och samma krav oavsett om de är privata eller
            offentliga. Kvalitet handlar om tillgänglighet, bemötande, professionalitet
            och att verksamheter bedrivs i enlighet med bästa tillgängliga
            kunskap där den viktigaste kvalitetsfaktorn är personalen.
          </p>
          <head xml:id="i-765qW5GHJYq2YWmJ1zoCBL" type="h1">
            3 Regeringens förslag
          </head>
          <p xml:id="i-7KEHQojYM5ZyMuEmivgBXg">
            Regeringens förslag innebär att kommuner och landsting/regioner
            kan införa valfrihetssystem enligt en ny lag om valfrihetssystem
            (LOV) på områdena äldre- och handikappomsorg samt hälso- och sjukvård.
            Om man använder LOV gäller fri etablering för vårdföretagen om
            de uppfyller de i förväg uppställda kraven. Någon särskild begränsning
            av avtalstidernas längd finns inte i lagförslaget. Privata utförare
            ges också möjlighet att erbjuda tilläggstjänster. Offentliga utförare
            ges inte någon sådan möjlighet. De skillnader som i dag finns
            vad gäller reglerna för meddelarskydd och offentlighet mellan
            privata och offentliga utförare ändras inte.
          </p>
          <head xml:id="i-R2RUYyRz5UN6JJiPAWhd7F" type="h1">
            4 Vår kritik i några punkter
          </head>
          <p xml:id="i-MgFGQCLGmuy8x5D5EfxUe3">
            Upphandling fungerar väl på en del områden. Men vi anser det
            olämpligt att använda upphandling när det gäller hälso- och sjukvård
            liksom för äldre- och handikappomsorg. Det leder till en stark
            koncentration till ett fåtal internationella vårdkoncerner, svårigheter
            för politikerna att styra mot kvalitet, och vi har sett många
            exempel på hur jakten på lägsta pris gått ut över vårdtagarna.
          </p>
          <p xml:id="i-EjzTZu83hYhQfQCR6KBP8B">
            Vi stöder utarbetandet av en lagstiftning som möjliggör system
            där patienten/med­borgaren sätts i centrum samtidigt som lands­ting­et/re­gion­en/kom­munen
            har kvar det fulla ansvaret för kvaliteten och tillgängligheten.
            En sådan ordning skulle med all säkerhet göra att mindre, personaldrivna
            eller idéburna aktörer skulle ha större möjligheter att hävda
            sig i konkurrensen mot stora, internationella vårdbolag som nu
            utgör lejonparten av entreprenörerna inom vård och omsorg. Regeringens
            förslag om lagstiftning för valfrihetssystem har flera viktiga
            och avgörande brister, och mot denna bakgrund föreslår vi att
            propositionen avslås.
          </p>
          <head xml:id="i-Seht5ZJSf3uvLSztRasnv6" type="h2">
            4.1 Regler för etablering
          </head>
          <p xml:id="i-H72FYJoawTBTrKP8hozpZi">
            Vi anser att det är felaktigt att det ska vara obligatoriskt
            med fri etablering för företagen om en kommun/region väljer att
            använda reglerna om valfrihetssystem. Det måste vara möjligt för
            den som ansvarar för och finansierar systemet att styra resurser
            och lokalisering dit de bäst behövs. Regeringens förslag innebär
            att kommuner och landsting/regioner blir tvungna att tillåta vårdföretag
            att etablera sig där de finner det mest lönsamt utan att ta hänsyn
            till var de behövs. När resurserna är ändliga, vilket de alltid
            är, måste individuella önskemål prövas mot andra alternativ och
            konsekvenserna för andra individer och verksamheter bedömas. Resurserna
            måste fördelas utifrån flera kriterier som kvalitet, behov, nytta,
            tillgänglighet och effektivitet.
          </p>
          <p xml:id="i-WkiGLDqAaQZLADLs2bSg27">
            Med fri etablering och samma ersättning till alla utan hänsyn
            till de stora skillnaderna i behov kommer utbudet av välfärdstjänster
            att bero på hur kostnadskrävande eller lönsamt det är att bedriva
            verksamheten i olika områden och för olika grupper. I mer kostnadskrävande
            områden eller på landsbygden blir utbudet mer begränsat eller
            av låg kvalitet.
          </p>
          <p xml:id="i-HWLhyyNShAo3BNFYS3tZfG">
            Det är helt oacceptabelt i offentligt finansierad verksamhet
            där generella krav på kvalitet måste ställas och behoven ska vara
            styrande för resursfördelningen. Vi kan aldrig acceptera att fördelningen
            av de gemensamma resurserna bestäms av marknaden på det sättet.
            Det måste alltid vara ett samhälleligt ansvar att se till att
            såväl tillgänglighet som fördelning av gemensamma resurser sker
            utifrån aspekter som tillgodoser människors behov och likabehandling
            liksom att säkra att resurserna används effektivt.
          </p>
          <p xml:id="i-KG71wy4HUjGot99T2Du52J">
            Vi vill att kommuner och landsting ska kunna ta med medborgarnas
            behov, tillgänglighetsaspekter och ekonomiska överväganden vid
            val av de utförare som ska bedriva skattefinansierad välfärdsverksamhet.
            Det kräver regler och system som bygger på avtal med tydliga krav
            från politiken och en öppen beslutsstruktur där offentligt finansierad
            verksamhet bedrivs med likvärdiga villkor.
          </p>
          <head xml:id="i-EhHESVo8AxeaSJLPevv4rN" type="h2">
            4.2 Tilläggstjänster
          </head>
          <p xml:id="i-RTSgAqv2WEWtVy3rM8ZreF">
            Vi anser att det är fel att göra det möjligt för privata utförare
            i valfrihetssystemen att tillhandahålla tilläggstjänster till
            brukarna samtidigt som tilläggstjänster inte ska få utföras av
            offentliga utförare. Om tilläggstjänster ska få finnas måste de
            offentliga utförarna ha rätt att utföra samma service som de privata.
            Sker inte detta uppstår en skev konkurrenssituation, vilket är
            oacceptabelt. Frågan om tilläggstjänster behöver gås igenom på
            nytt. Vi är i grunden negativa till en utveckling med allt fler
            tilläggstjänster inom ramen för den offentligt finansierade omsorgen.
          </p>
          <p xml:id="i-B9W3qom3LEA6QU66nkkvtR">
            Det finns en uppenbar risk att det blir ett incitament till att
            dra ned på den offentligt finansierade servicen. Detta kan ske
            med hänvisning till att medborgarna i valfrihetssystemet har möjlighet
            att få utökad service om de är villiga att betala.
          </p>
          <p xml:id="i-41W9XA78GzVdy46mWzhNiT">
            Detta riskerar att skapa ett osolidariskt system där offentliga
            och privata pengar blandas, och slutresultatet blir att det uppstår
            serviceskillnader mellan brukarna som beror på hur mycket pengar
            de har snarare än på vilket behov av service de har. Skulle systemet
            med tilläggstjänster användas på hälso- och sjukvårdens område
            är det inte bara en reell risk utan ett steg bort från vårt solidariska
            välfärdssystem.
          </p>
          <head xml:id="i-CAGzthc9rYBcVEFdGFf17s" type="h2">
            4.3 Krav på utförare
          </head>
          <p xml:id="i-AtzsvUTM9kaQGbTJsDQYry">
            Vi anser att offentligt finansierad verksamhet i huvudsak ska
            drivas i offentlig regi. När den ändå drivs i någon form av privat
            regi ska regelverket kring valfrihetssystem utformas så att det
            leder till att man ställer samma krav på arbetsgivaransvaret hos
            privata utförare. Kollektivavtal ska gälla i all verksamhet, personalens
            meddelarfrihet och rätt till kompetensutveckling och även i övrigt
            goda arbetsvillkor måste säkerställas.
          </p>
          <p xml:id="i-AMYEj5KJFpb2rQiW71q5bo">
            Vi föreslår att meddelarskydd ska omfatta alla anställda inom
            alla offentligt finansierade vård- och omsorgsverksamheter. Förslag
            på detta område saknas helt i regeringens proposition. När företag
            och organisationer väljer att delta i upphandlingar eller andra
            system för att tillhandahålla skattefinansierade tjänster inom
            välfärdens områden måste de vara införstådda med att det är andra
            regler och krav på insyn och öppenhet som gäller än enbart konkurrens
            och de villkor som gäller på en privat marknad.
          </p>
          <head xml:id="i-DQvqubUEBBNrwGENAApdgD" type="h2">
            4.4 Omprövning av krav
          </head>
          <p xml:id="i-3nySHd5LkpRkhf2xmCqumq">
            Regeringens förslag är öppet för möjligheten för den politiska
            sidan att sätta upp krav för tjänster och utförare. Men förslaget
            missar en viktig aspekt: garantin att systemet är öppet för demokratisk
            påverkan. I propositionen finns ingen bortre gräns för avtalens
            tidsutsträckning. Det som står är att kraven på likabehandling
            och icke-diskriminering innebär att avtalen måste konkurrensutsättas
            med jämna mellanrum. På hälso- och sjukvårdsområdet anges fem
            till åtta år som rimlig avtalstid. Inget sägs i övrigt om oskälig
            tidsutsträckning.
          </p>
          <p xml:id="i-9Hu8v64fZRESAzMJ8htr16">
            Detta betyder att avtal som tecknas kan komma att binda en kommun
            eller ett landsting/region för mycket lång tid och göra nödvändiga
            ändringar i praktiken omöjliga. Skulle det visa sig att förfrågningsunderlaget
            är olyckligt konstruerat eller att verksamhet inte lämpade sig
            för denna typ av utförarkonstruktion sitter kommunen eller landstinget/regionen
            fast i det beslutade regelverket. Utföraren/vårdföretaget har
            rätt att delta enligt reglerna tills avtalet upphör.
          </p>
          <p xml:id="i-2CYATzkY2U1qM6ztrJCUwk">
            Centralt här är att den demokratiska styrningen av kärnverksamheter
            riskerar att kraftigt begränsas och bindas upp på mycket lång
            tid. Detta gör att medborgarnas möjligheter att genom allmänna
            val påverka utformningen av den offentliga servicen eller utkräva
            ansvar riskerar att kraftigt begränsas. Utöver det demokratiska
            tillkortakommandet kan effekten bli att väljarna fjärmas än mer
            från det demokratiska systemet och med ökad misstro gentemot partierna.
            Avtalen bör kunna prövas minst en gång varje mandatperiod. Därmed
            ges möjligheter att påverka den offentliga servicen genom de allmänna
            valen och det politiska systemet i enlighet med våra principer
            för ett representativt statsskick.
          </p>
          <head xml:id="i-58mvKJ9TFF8pYrfYE6QGfM" type="h2">
            4.5 Hälso- och sjukvården
          </head>
          <p xml:id="i-KiDAqR4QfDxRN88pNBej52">
            Utredningen om LOV hade som utgångspunkt att utreda ett valfrihetssystem
            inom äldre- och handikappområdet, dvs. inom socialtjänstlagens
            fält. I det slutliga utredningsförslaget hade dock hela hälso-
            och sjukvårdsområdet hakats på, dock utan någon grundligare genomgång.
            Vi tycker inte att frågorna om LOV:s konsekvenser för hälso- och
            sjukvårdssystemet är tillräckligt utredda. Hälso- och sjukvårdslagen
            och socialtjänstlagen är helt olika lagstiftningar.
          </p>
          <p xml:id="i-12DrGqMnCprvbHuWpeGXf3">
            LOV är en frivillig möjlighet men samtidigt som den ska införas
            förbereds en särskild lagstiftning: tvingande vårdvalssystem i
            primärvården. Innebär LOV att tilläggstjänster blir möjliga i
            hälso- och sjukvården? Vi avvisar bestämt en utveckling där den
            som har råd tillåts köpa sig förtur eller extratjänster inom den
            offentligt finansierade hälso- och sjukvården.
          </p>
          <head xml:id="i-9oJBhs4Jg6tLxDB8gTvX8U" type="h2">
            4.6 Information om kvalitet
          </head>
          <p xml:id="i-8GbXNqmbzBwDpYSgBGk7up">
            När verksamheten konkurrensutsätts krävs det att det finns kvalificerad
            information om vad olika tjänster i systemen innehåller och vad
            olika utförare kan erbjuda. Medborgarna får aldrig lämnas åt sitt
            öde med kommentaren att de valt fel. I de s.k. valfrihetssystemen
            är det skattepengar som används, och därmed har kommunen eller
            landstinget/regionen ett ansvar för kvaliteten och för informationen
            till medborgarna. Medborgarna ska garanteras likvärdiga förutsättningar
            när det gäller service, kvalitet och tillgänglighet.
          </p>
          <p xml:id="i-HY4qdRMhcreDjjy7YcPHTm">
            Informationen kan naturligtvis hanteras på olika sätt av kommunerna
            eller landstingen/regionerna. Propositionens förslag till regler
            kring informationen är mycket rudimentärt, och det ser vi som
            en stor brist i förslaget. I stället anser vi att detta är ett
            område som behöver utvecklas mycket och där tydligare krav måste
            ställas på utvecklad och kvalificerad information till medborgarna.
          </p>
          <p xml:id="i-KdudZN87jFYsCM672tQ5mw">
            Ett förslag som bör prövas är att inrätta lokala kvalitetskontor
            för medborgare dit de vänder sig för att utöva sin medborgarmakt
            och utkräva politiskt ansvar. Det ska vara enkelt att som medborgare
            både utnyttja den makt man har men också att som samhällsmedborgare
            vara med och ta ett ansvar för verksamheten.
          </p>
          <p xml:id="i-Bpq5cRddsre13Dh8JCwGdZ">
            Kvalitetskontor ska kunna ge information om medborgarnas rättigheter,
            om möjligheterna att välja såväl inriktning som utförare, att
            påverka och utöva inflytande samt om rättigheten att få delge
            sina synpunkter på verksamheterna. Här ska man få hjälp att rätta
            till brister och problem. Man ska inte behöva veta vem som har
            ansvar för de olika verksamheterna för att få hjälp, det ska finnas
            på ett ställe dit man fysiskt kan komma men som också går att
            nå på webben.
          </p>
          <p xml:id="i-62NAZs63J2qb9528VWR1Nx">
            Kvalitetskontoren ska arbeta för att alla välfärdsverksamheter
            med offentlig finansiering aktivt arbetar i medborgarnas tjänst.
            Medborgarna ska här få veta vilken kvalitet de kan kräva. Politikerna
            i kommuner och landsting ska fastställa kvalitetsnivåer och kunna
            redovisa dessa årligen. Kvalitetskraven ska avse all skattefinansierad
            verksamhet, oavsett utförare. Verksamheternas kvalitet och resultat
            ska visas på ett lättöverskådligt och tydligt sätt, redovisas
            öppet, och stöd i tolkningarna ska tillhandahållas på kvalitetskontoret.
            Riksdagen begär att regeringen återkommer med förslag till en
            ny lagstiftning enligt vad som anförs i motionen.
          </p>
        </div>
        <div xml:id="i-QEQd6fXxfQDwSsRLKyYcif" type="motSignatures">
          <list xml:id="i-BKEktud79GSh7euFPN1gGC">
            <item xml:id="i-PgyECiXmHd8wUUAi98G54V" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-JdDeNWtnhsH6zTnFpvLJvF" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-YD2mVrtWvZrNdtpmjkw4Kh" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-XsKSFGf7jmqsxFV2v1pShw" who="i-WTCYyz27itjvuvffL1vZLi">
              Elina Linna (v)
            </item>
          </list>
        </div>
      </div>
    </body>
  </text>
</TEI>
