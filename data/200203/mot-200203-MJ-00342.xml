<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0342/mot_200203_MJ_0342-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ342 pnr: m1370
          </p>
          <p>
            Motion till riksdagen 2002/03:MJ342
          </p>
          <p>
            av Marietta de Pourbaix-Lundin (m)
          </p>
          <p>
            Nej till torskfiskestopp
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ett ensidigt svenskt torskfiskestopp.
          </p>
          <p>
            Motivering
          </p>
          <p>
            Den socialdemokratiska regeringen har tillsammans med stödpartierna
            Miljöpartiet och Vänsterpartiet ingått en överenskommelse som
            bland annat omfattar ett ensidigt svenskt torkfiskestopp från
            och med den 1 januari 2003. ”Rovfisket måste upphöra. Torsken
            är så gott som slut i både Östersjön och Västerhavet. Vi avser
            att införa ett ensidigt svenskt fiskestopp för torskfisket från
            och med den 1 januari 2003. Fiskerinäringen kompenseras för inkomstbortfallet”,
            heter det i överenskommelsen. Något ”rovfiske” av torsk förekommer
            inte av svenska yrkesfiskare. Inte heller är det sant att ”torsken
            är så gott som slut i både Östersjön och Västerhavet”. Fisket
            av torsk är en internationell angelägenhet. Fisket bedrivs på
            gemensamma bestånd av flera nationer. Regler om förvaltning av
            bestånden fastställs internationellt och efter förhandlingar där
            samtliga berörda länder deltar. Sverige representeras i dessa
            förhandlingar av EU. Förhandlingar och beslut grundar sig på rådgivning
            från Internationella Havsforskningsrådet, ICES. Internationella
            överenskommelser och internationella förvaltningsplaner är det
            enda riktiga och möjliga sättet att förvalta fiskebeståndet. Fisket
            i Östersjön, Skagerrak, Kattegatt och Nordsjön är uppdelat mellan
            de berörda länderna. I Östersjön har till exempel Sverige 20 procent
            av den samlade torskkvoten. Fiskerikommissionen för Östersjön
            antog i början av 2002 en förvaltningsplan för torsken i Östersjön
            baserad på ett biologiskt underlag. Lekbiomassan kommer enligt
            denna att öka i det östra beståndet av Östersjön från nuvarande
            cirka 84.000 ton till nivån 120.000 ton. I det västra beståndet
          </p>
          <p>
            25
          </p>
          <pb facs="riksdagen-motions-pdf/data/200203/mot_200203_MJ_0342/mot_200203_MJ_0342-0002.pdf"/>
          <p>
            2002/03:MJ342
          </p>
          <p>
            26
          </p>
          <p>
            kommer lekbiomassan att överstiga den stipulerade försiktighetsnivån.
            I förvaltningsplanen ingår till exempel ytterligare skärpningar
            av bestämmelserna om selektiva redskap, en ökning av minimimåttet
            på torsk samt fredningstider. De svenska yrkesfiskarna har genom
            sina organisationer sedan länge velat gå ännu längre ifråga om
            högre minimimått, eftersom man vill vara säker på att varje torsk
            skall ha haft möjlighet att leka minst en gång innan den blir
            tillåten att fånga. Regeringen hade inför förhandlingarna inom
            Fiskerikommissionen för Östersjön politiskt låst sig vid en så
            kallad nollkvot i det östra beståndet, vilket tyvärr fick till
            följd att Sverige hade små möjligheter att påverka frågan om förvaltningen
            av torskbeståndet i Östersjön. När det gäller torskbeståndet och
            det framtida fisket i Skagerrak, Kattegatt och Nordsjön har ännu
            inte den biologiska rådgivningen inför nästa år presenterats och
            inga förhandlingar ännu skett mellan EU och Norge om detta fiske.
            Det utrymme som svenska fiskare lämnar efter sig vid ett ensidigt
            stopp för torskfisket kommer snabbt att tas över av fiskare från
            andra länder. I Östersjön pågår ett stort överfiske av vissa länder,
            vilket också verifierats och beräknats av Internationella Havsforskningsrådet.
            Även om de svenska yrkesfiskarna drabbas av näringsförbud kommer
            samma torsk ändå att komma fram till svenska konsumenter och svensk
            industri. Det är i stort sett enbart i Östersjön som torskfisket
            endast omfattar just torsk. I de flesta övriga fisken ingår torsken
            som en viktig beståndsdel, antingen i så kallat blandfiske tillsammans
            med andra fiskarter eller som värdefull bifångst i andra fisken.
            Även dessa kommer att drabbas hårt eller slås ut vid ett torskfiskestopp.
            Torskfisket svarar för ungefär en tredjedel av det samlade förstahandsvärdet
            i det svenska yrkesfisket, cirka 350 miljoner kronor per år. Därtill
            kommer de belopp som omsätts i kringnäringarna till fisket, dvs
            handel och beredning, transporter, redskapstillverkning, varv,
            verkstäder etc. Olika beräkningar visar på olika sammanlagda kostnader
            för ett ensidigt stopp, men de verkliga kostnaderna kommer sannolikt
            att ligga på minst en miljard kronor per år. Det nu mellan regeringen
            och dess stödpartier uppgjorda ensidiga svenska fiskestoppet kommer
            inte på något sätt att bidraga till någon ökning av torskbeståndet.
            Den enda framkomliga vägen att reglera fisket av detta slag är
            genom internationell förvaltning och regler som måste följas av
            samtliga parter som deltar i fisket. Den förvaltningsplan som
            nu antagits om torsken i Östersjön är ett exempel på detta. Liknade
            exempel finns för den vilda laxen i Östersjön, där den förvaltningsplan
            som antogs 1997 har lett till mycket goda resultat. Ett ensidigt
            svenskt torskfiskestopp kommer enbart att medföra utslagning av
            stora delar av den svenska fiskerinäringen med kringverksamheter.
            Detta sker särskilt i de glesbygder där varje arbetstillfälle
            är värt så oerhört mycket.
          </p>
          <pb facs="riksdagen-motions-pdf/data/200203/mot_200203_MJ_0342/mot_200203_MJ_0342-0003.pdf"/>
          <p>
            2002/03:MJ342
          </p>
          <p>
            Stockholm den 20 oktober 2002
          </p>
          <p>
            Marietta de Pourbaix-Lundin (m)
          </p>
          <p>
            Elanders Gotab, Stockholm 2002
          </p>
        </div>
      </div>
    </body>
  </text>
</TEI>
