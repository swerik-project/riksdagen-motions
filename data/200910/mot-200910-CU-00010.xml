<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00010">
  <teiHeader>
    <fileDesc>
      <titleStmt>
        <title>med anledning av prop. 2009/10:95 Luftfartens lagar</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:95 Luftfartens lagar</title>
          <idno type="rdwebb">GX02C10</idno>
          <rs type="number">C10</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C10/text</ref>
          <ref type="dokument_url_html">http://data.riksdagen.se/dokument/GX02C10</ref>
          <ref type="dokumentstatus_url_xml">http://data.riksdagen.se/dokumentstatus/GX02C10</ref>
          <ref type="doc">http://data.riksdagen.se/fil/3F6D614C-B3A5-4A63-8324-0706B9BCC56D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X2w69tiYA4ppMPLuuioZDB" type="basedOn"/>
        <correspContext corresp="i-X2w69tiYA4ppMPLuuioZDB">
          <ref>Proposition 2009/10:95</ref>
        </correspContext>
        <correspAction xml:id="i-7ayGTK5V84WafFVjyeke8M" type="signed"/>
        <correspContext corresp="i-7ayGTK5V84WafFVjyeke8M">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-2QQeHmQ4GYuURToH9e7hXW" type="referral">
          <date when="2010-03-02"/>
        </correspAction>
        <correspAction xml:id="i-GVd7hPtvo7tXvYAybqSJQN" type="referral">
          <date when="2010-03-02"/>
        </correspAction>
        <correspAction xml:id="i-88qKmo9PrRfHtiZNrYpyWc" type="dismissal">
          <date when="2010-03-01"/>
        </correspAction>
        <correspAction xml:id="i-9wd9nN251GGQiTgUDjEZ5G" type="dismissal">
          <date when="2010-03-01"/>
        </correspAction>
        <correspAction xml:id="i-RVxadE7qGxbHEB6BC7kyU2" type="transfer">
          <date when="2010-02-24"/>
        </correspAction>
        <correspAction xml:id="i-9PoUErGbJZUHwG2V5r6CDn" type="submission">
          <date when="2010-02-24"/>
        </correspAction>
        <correspAction xml:id="i-E6C9UjUJbyUpDt7mWkYzeV" type="assigned"/>
        <correspContext corresp="i-E6C9UjUJbyUpDt7mWkYzeV">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q9uKbBX3P1PspPvCUkpjAy" type="motBody">
        <div xml:id="i-PQm7yeyhQhEYXF2MLAxSJ5" type="motProposal" subtype="förslag">
          <head xml:id="i-TJoPUAB55BSANkwZHnU6LH">
            1 Förslag till riksdagsbeslut
          </head>
          <list xml:id="i-NYfB1TyZbMpTtJ2MFe6gG7" style="ol">
            <item xml:id="i-1mu4ZKHgqRZ1EVY9h5yeK">
              Riksdagen avslår regeringens förslag att konkurrensutsätta flygtrafikledningstjänsten.
            </item>
            <item xml:id="i-JHv74ZhL2ZJyGEjUWKo6hN">
              Riksdagen avslår regeringens förslag att ta bort kraven på allmän
              prövning och miljökonsekvensbeskrivning i enlighet med luftfartslagen,
              för de mindre flygplatser som inte omfattas av miljöbalken.
            </item>
          </list>
        </div>
        <div xml:id="i-FdQEGsBm1rajQYgFUiQjRK" type="motContent">
          <head xml:id="i-HixkYqSfx1XATUvLWihudm" type="h1">
            2 Motivering
          </head>
          <p xml:id="i-JT75H7KQFPQJ2ZRY53nZvt">
            Regeringen har lämnat en proposition med förslag på förändringar
            i luftfartslagen. Vi väljer att i denna motion enbart beröra de
            förslag till nya bestämmelser i luftfartslagen som ska möjliggöra
            konkurrens inom flygtrafikledningstjänster samt förslaget om att
            ta bort kravet på en allmän prövning och miljökonsekvensbeskrivning
            enligt luftfartslagen, för de mindre flygplatser som inte omfattas
            av miljöbalken.
          </p>
          <p xml:id="i-NYJ8ACTB5npKV4XAy6EDGd">
            I propositionen föreslår regeringen att Luftfartsverkets ensamrätt
            att bedriva flygledningstjänst på de ickestatliga flygplatserna
            avskaffas. Regeringens avsikt är att möjliggöra för flygplatshållaren
            att själv ombesörja flygledningstjänsten, antingen genom verksamhet
            i egen regi eller genom att tjänsten upphandlas från en annan
            aktör. I propositionen föreslår regeringen också att ingen allmän
            prövning eller miljökonsekvensbeskrivning ska göras vid tillståndsprövning
            enligt den nya föreslagna luftfartslagen.
          </p>
          <p xml:id="i-2BfBXnzUJ5sSqLvfSrS6Un">
            Vi ställer oss avvisande till regeringens förslag om att konkurrensutsätta
            flygtrafikledningstjänsten. Propositionen uppvisar påtagliga brister
            vad gäller konsekvensanalys av de förslag regeringen ger. Detta
            är särskilt allvarligt då en konkurrensutsatt flygtrafikledningstjänst
            är en mycket ovanlig företeelse ur ett internationellt perspektiv.
          </p>
          <head xml:id="i-2WpRbCu5dCVFvgvmuEQ6K6" type="h1">
            3 Svårt att skapa en väl fungerande marknad för flygledningstjänster
          </head>
          <p xml:id="i-Y1sVani3V1jWarrcdZpRRc">
            Den modell för avreglering som regeringen förordar stämmer i
            allt väsentligt överens med det förslag som Luftfartsstyrelsen
            lämnade till regeringen 2006. Regeringen hävdar i propositionen
            att det bland remissinstanserna fanns ett överväldigande stöd
            för Luftfartsstyrelsens förslag. Detta är en tveksam beskrivning
            av vad som faktiskt framkom i remissbehandlingen. I yttrandet
            från regeringens egen myndighet, Statskontoret, framkommer exempelvis
            att myndigheten djupt misstror förslagets bärande idé, dvs. att
            kostnaderna för de ickestatliga flygplatserna ska kunna sänkas
            genom konkurrens. Verket skriver: Statskontoret ifrågasätter emellertid
            om det under de omständigheter som redovisas i rapporten överhuvudtaget
            går att skapa förutsättningar för en fungerande konkurrens på
            marknaden för flygtrafiktjänster.
          </p>
          <p xml:id="i-4wZ1PqBm8EzULYTVmrnr1m">
            Vänsterpartiet delar Statskontorets farhågor om att marknaden
            för flygledningstjänster kommer att präglas av ett mycket litet
            antal aktörer som verkar under svag konkurrens. Att bedriva flygtrafikledningstjänster
            är en avancerad verksamhet med betydande stordriftsfördelar. För
            att nå en rimlig lönsamhet i verksamheten räcker det därför inte
            att bedriva verksamhet på endast en eller ett fåtal mindre flygplatser.
            Detta utgör en betydande inträdesbarriär för nya aktörer samtidigt
            som det stärker Luftfartsverkets mycket dominerande ställning
            på marknaden.
          </p>
          <p xml:id="i-V1ttvTm9NghRn3Bos2tp9M">
            I propositionen föreslås även att man på de av staten ägda flygplatserna
            ska ges möjlighet att anlita andra aktörer än Luftfartsverket
            för att ombesörja flygtrafiktjänsten. Regeringen menar att man
            på så vis ger förutsättningar för en vidgad marknad för flygtrafiktjänster,
            vilket skulle kunna förbättra konkurrensen. Detta är en tveksam
            slutsats eftersom flygtrafiktjänsten på de största statliga flygplatserna
            även framgent kommer att omfattas av prisreglering. Alla flygplatser
            med flygtrafiktjänster berörs av avgiftsförordningen (EG) nr 1794/2006.
            Undantag från avgiftsförordningen kan endast medges för flygplatser
            med mindre än 50 000 kommersiella rörelser per år. Reglerna innebär
            alltså att flygledningstjänsten på Stockholm/Arlanda och Göteborg/Landvetter
            inte kommer att kunna utsättas för priskonkurrens. Sett till antalet
            passagerare kommer alltså omkring 70 % av den svenska marknaden
            för flygtrafikledningstjänster i praktiken att skyddas från konkurrens.
            Även om det i teorin är möjligt att upphandla en prisreglerad
            tjänst så kompliceras detta av att det inte tillåts råda något
            direkt affärsförhållande mellan flygplatshållaren och flygtrafiktjänsten.
            EU:s avgiftsförordning säger nämligen att den aktör som bedriver
            en flygtrafiktjänst ska ta betalt direkt av flygbolagen, en bestämmelse
            som sannolikt tillkommit för att flygplatshållaren inte ska kunna
            baka in avgiften för flygtrafiktjänsten i den samlade luftfartsavgiften
            för att den vägen dölja en avvikelse från ett reglerat pris.
          </p>
          <head xml:id="i-NosWVRZxtrXBZADWdfq5Bq" type="h2">
            3.1 Få internationella erfarenheter
          </head>
          <p xml:id="i-57vUTKCzxVPgbqTevxukAV">
            Med undantag för Storbritannien blir Sverige, såvitt vi kan bedöma,
            det första landet i Europa som avreglerar marknaden för flygledningstjänster.
            Den modell för avreglering som har tillämpats i Storbritannien
            är dock i flera avseenden annorlunda än den som regeringen nu
            föreslår ska genomföras i Sverige. Bland annat förutsätter rätten
            att bedriva en flygledningstjänst i Storbritannien att man även
            äger infrastrukturen.
          </p>
          <p xml:id="i-VQp3QczcHcEhTMbY7rWM2p">
            Därmed saknas det i praktiken internationella erfarenheter av
            den omfattande avreglering som regeringen vill genomdriva. Mot
            den bakgrunden är regeringens högst summariska beskrivning av
            avregleringens effekter otillfredsställande. Utan internationella
            erfarenheter att luta sig mot menar Vänsterpartiet att det behövs
            en väsentligt mer seriös konsekvensanalys än den som regeringen
            redovisar i sin proposition.
          </p>
          <head xml:id="i-Hetrzb1WJWK9F5BGikG8X2" type="h2">
            3.2 Tveksamt att överlåta myndighetsutövning till privata aktörer
          </head>
          <p xml:id="i-R2sTas3WhaYiTK3RamG3rN">
            Avregleringen av flygtrafiktjänsten innebär att staten överlåter
            myndighetsutövning till privata aktörer, vilket vi i Vänsterpartiet
            på principiella grunder ställer oss mycket tveksamma till. Att
            som flygbefälhavare inte lyda de instruktioner som ges av flygkontrolltjänst
            en är förenat med straffansvar. Enligt nuvarande lagstiftning
            kan den flygbefälhavare som inte följer flygkontrolltjänstens
            instruktioner dömas till böter eller fängelse i högst sex månader.
          </p>
          <head xml:id="i-MSXocyXwjrskVpEcr3MhBc" type="h2">
            3.3 En aktiv styrning av Luftfartsverket är en bättre väg att
            gå
          </head>
          <p xml:id="i-2pP2BfP4uCaHmrjaLT23vE">
            Regeringen menar att en konkurrensutsättning av flygtrafiktjänsten
            skulle kunna bereda en möjlighet för de mindre ickestatliga flygplatserna
            att göra kostnadsbesparingar. Vänsterpartiet menar dock att en
            avreglering är en krånglig och riskabel väg att gå om man vill
            påverka kostnadsbilden för de ickestatliga flygplatserna. Regeringens
            förslag riskerar dessutom att få motsatt verkan.
          </p>
          <p xml:id="i-VCEBNPtnK4eUwixaG7afq1">
            Om regeringen har för avsikt att förbättra kostnadsbilden för
            de mindre ickestatliga flygplatserna menar vi att man i första
            hand bör pröva att aktivt styra Luftfartsverkets prissättning
            när det gäller flygtrafiktjänsten. Denna möjlighet finns dock
            bara så länge marknaden är reglerad. Vid en avreglering kommer
            alla försök att via Luftfartsverket styra prisbilden att betraktas
            som ett brott mot EU:s statsstödsregler.
          </p>
          <head xml:id="i-WLccc63BD5R1EcxCCKygjB" type="h1">
            4 Inrättande och ombyggnad av flygplatser
          </head>
          <p xml:id="i-8tb7WLHE4MDCNV27r9ATi3">
            Flygplatsers flygverksamheter är resurskrävande och miljöpåverkande.
            Resurskrävande genom stora investerings- och driftskostnader samt
            genom stora svårigheter att få lönsamhet på trafiken och därmed
            flygplatsverksamheten. Kraftigt miljöpåverkande genom stora markingrepp
            vid anläggandet, stora säkerhetsområden som också gör intrång
            i miljön samt en verksamhet som är förenad med stora bullerproblem.
          </p>
          <p xml:id="i-7RzPsEc9JBpk2UdPAuycLc">
            Numera är det krav på att nya flygplatser med en banlängd av
            minst 2 100 meter tillståndsprövas enligt miljöbalken. Då även
            mindre flygplatser innebär stor inverkan på miljön, är resurskrävande
            och oftast har stora svårigheter att skapa lönsamhet så bör även
            dessa mindre flygplatser också fortsättningsvis prövas genom en
            allmän prövning och en miljökonsekvensbeskrivning enligt luftfartslagen.
          </p>
          <p xml:id="i-V48bSjEooa71zquooVUUTV">
            Dessutom är det viktigt att all flygverksamhet underkastas omfattande
            prövningar enligt både luftfartslagen och miljöbalken, eftersom
            flygverksamhet har en negativ miljöpåverkan och bör reduceras
            och ersättas med miljövänligare spårburna trafikslag där det är
            möjligt och framför allt på kortare inrikessträckor.
          </p>
          <p xml:id="i-XH6QMMBV6E9GYvHD6EqdiU">
            Vänsterpartiet anser därför att riksdagen bör avslå regeringens
            förslag att ta bort kravet på allmän prövning och kravet på miljökonsekvensbeskrivning
            i enlighet med luftfartslagen för de mindre flygplatser som inte
            omfattas av miljöbalken.
          </p>
          <head xml:id="i-VgDNTJ8773UbgbZf9cypT1" type="h1">
            5 Propositionens förslag i övrigt
          </head>
          <p xml:id="i-XbtcS9GCYSdWtUVN2nchJG">
            Proposition 2009/10:95 Luftfartens lagar är i sin helhet en mycket
            svårtillgänglig och svåröverskådlig proposition, som även Lagrådet
            konstaterar då de anger att de inte hittar alla punkter tillräckligt
            beredda som propositionen avser att täcka in. Därför är det svårt
            att skriva en motion till denna proposition, och vi har valt att
            belysa två av alla lagförslag. Till de övriga lagförslagen har
            vi därmed inga avvikande förslag.
          </p>
        </div>
        <div xml:id="i-593k51LhcDzrX7qQxkiFft" type="signatureBlock">
          <list xml:id="i-VVSukfUsH3VJ5trWu3D2Sw">
            <item xml:id="i-Wtp1GWmsQ3WPRDE39458Kx" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-RWNJfo566opk6DUYxJqk6J" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-HGSwmqJTqfYkWAC6VjJe3h" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-VQenwMGYva8t3B9Ei4cyC6" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-S9MZFr4gQCNfZ227uHhsi4" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-CJuMZwkLoFW5b5GeyR6pc7" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
