<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FöU-01140">
  <teiHeader>
    <fileDesc>
      <titleStmt>
        <title>Vagabonderande strömmar</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1140 av Jan Lindholm (MP)</title>
          <idno type="rdwebb">H3021140</idno>
          <rs type="number">1140</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H3021140/text</ref>
          <ref type="dokument_url_html">http://data.riksdagen.se/dokument/H3021140</ref>
          <ref type="dokumentstatus_url_xml">http://data.riksdagen.se/dokumentstatus/H3021140</ref>
          <ref type="docx">http://data.riksdagen.se/fil/98131EE2-2CDD-4676-8B86-A5B8AE10F5A7</ref>
          <ref type="pdf">http://data.riksdagen.se/fil/8D088DB5-BE37-42AB-B1D4-4DDACDA6976F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-H3DdtsEehrp29xP23WkfxJ" type="signed"/>
        <correspContext corresp="i-H3DdtsEehrp29xP23WkfxJ">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="submitted" xml:id="i-VujskKtTX9QGpNH9fZK4z4">
          <date when="2015-10-05"/>
          <time when="12:20:58"/>
        </correspAction>
        <correspAction type="referred" xml:id="i-BUz9wqPoPjLsRkvbGsbk1W">
          <date when="2015-10-13"/>
        </correspAction>
        <correspAction type="assigned" xml:id="i-vTa6yHG5PLMQnnSFdgaRW">
          <date when="2016-06-08"/>
          <time when="16:27:21"/>
        </correspAction>
        <correspContext corresp="i-vTa6yHG5PLMQnnSFdgaRW">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-NfHFLh8L1Lv1pd5fJWhXyQ"/>
        <correspContext corresp="i-NfHFLh8L1Lv1pd5fJWhXyQ">
          <ref type="uppgift">2015/16:FöU9</ref>
          <ref type="ref_dok_id">H301FöU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU9</ref>
          <ref type="ref_dok_titel">Det omarbetade direktivet om elektromagnetisk kompatibilitet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ceh1VnW1ew951P74Tzuf59"/>
        <correspContext corresp="i-Ceh1VnW1ew951P74Tzuf59">
          <ref type="uppgift">2015/16:FöU12</ref>
          <ref type="ref_dok_id">H301FöU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU12</ref>
          <ref type="ref_dok_titel">Elsäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1140 av Jan Lindholm (MP) Vagabonderande strömmar</div>
      </div>
      <div type="motBody">
        <div type="motProposal" subtype="förslag">
          <head xml:id="i-R6BtxBn7t7tWtnDJL1hDgL">
            Förslag till riksdagsbeslut
          </head>
          <list style="ol">
            <item xml:id="i-UcGbDuPCoCMG3vRg92S4at">
              Riksdagen ställer sig bakom det som anförs i motionen om behovet
              av åtgärder som avskaffar problemet med vagabonderande strömmar
              och tillkännager detta för regeringen.
            </item>
          </list>
        </div>
        <div type="motContent">
          <head type="h2" xml:id="i-Kw9in8xHJwahCzyW91NuTh">
            Tidigare behandling
          </head>
          <p xml:id="i-QvudSTCCkBMaZBMuS6nMG8">
            I riksdagens behandling av samma yrkande jag lade förra året
            motiverades ett avslag med att de gränsvärden och försiktighetsmått
            som enligt gällande bestämmelser och rekommendationer tillämpas
            är tillfredsställande, med beaktande av det rådande forskningsläget.
            Ett bekymmer är dock att kunskapen om vagabonderande strömmar
            ibland saknas och att oavsiktliga, kraftiga magnetfält kan uppstå
            och inte uppmärksammas. För att uppmärksamma journalister, media
            och allmänhet på denna viktiga fråga väljer jag att för fjärde
            gången upprepa motionen. Viktiga frågor behöver upprepas. Utskottet
            borde intressera sig för en fråga som innebär stort slöseri med
            vår gemensamma infrastruktur och som hotar mångas hälsa.
          </p>
          <head type="h2" xml:id="i-EAwskgg5yBjFhLQU8H2XPD">
            Bakgrund
          </head>
          <p xml:id="i-Hx3b28u8Erk1ESLNgTeR51">
            Begreppet vagabonderande strömmar används för att beskriva fenomenet
            att returströmmen i en krets kan ta andra vägar än de tänkta och
            skapa oönskade fenomen. Det kan handla om delar av eller hela
            returkretsen och är något som ofta förekommer i fjärrvärmesystem.
            Även i vattenledningar förekommer det att returströmmen hittar
            en väg tillbaka som är bättre än den kopparledning i elsystemet
            som är avsedd som returledning. Det handlar alltså om elström
            som hittar sin väg i olika metallstrukturer i vår byggda miljö
            men kan även handla om återledning i mark.
          </p>
          <p xml:id="i-9wb7YLxvHz4vE1tVmoWUqo">
            När returledningen tar den avsedda vägen, i de kablar man lägger
            ut, motverkas det magnetfält som bildas i framledningen av det
            fält som bildas av returen. Elinstallationer som är konstruerade
            så att all återledning sker i därför avsedda kablar bildar därför
            väldigt små magnetfält i sin omgivning. Det är emellertid inte
            självklart att alla installationer utförs på ett sådant sätt idag.
            Kunskap saknas ibland kring detta.
          </p>
          <p xml:id="i-Hp2RnQuXGf8uMTyLxTd1Q4">
            Pumpar och motorer, exempelvis för fläktar, är idag ofta inmonterade
            på ett sätt som gör att det minsta motståndet (resistansen) för
            returströmmen att återgå till den matande transformatorn går via
            fjärrvärmesystemet, vattenledningsnätet eller ventilationstrummorna.
          </p>
          <p xml:id="i-AmSodDkaPkwwm77FsYQLh7">
            När fram- och återledning tar olika vägar motverkar inte de magnetfält
            som alltid bildas där elström rusar fram varandra. Magnetfälten
            kan då bli mycket stora.
          </p>
          <p xml:id="i-WzMhuepXQQyZzLPvC83Y4n">
            Eftersom detta är oavsiktliga effekter mäts de vagabonderande
            strömmarna och de magnetfält de skapar inte särskilt ofta. Kunskapen
            är därför inte så stor kring fenomenet. En sak vet man dock med
            säkerhet. Korrosion i fjärrvärmenät och vattenledningar påverkas
            så att den ökar kraftigt när el leds i rören. Enbart detta borde
            vara en anledning till att inte tillåta vagabonderande strömmar.
            Ett annat skäl är att magnetfält som uppstår på grund av dåliga
            konstruktioner kan variera kraftigt och byta väg utan att vi vet
            om det och därför flytta runt fälten i olika system. Det bidrar
            till att kvaliteten på elen försämras och utgör även en hälsorisk.
            Magnetfält från vagabonderande strömmar kan vara så kraftiga att
            de allvarligt påverkar biologiskt material.
          </p>
          <head type="h2" xml:id="i-5uLiQrF3v14YFydau4p1h3">
            Förslag till åtgärd
          </head>
          <p xml:id="i-RhsJjzh2RFMokAR2MKv7i4">
            Den viktigaste åtgärden är att den som ansvarar för infrastruktur
            för annat än eldistribution, som fjärrvärme, fjärrkyla, vatten,
            avlopp eller liknande, inte skall ha rätt att i samma system transportera
            el. Det är faktiskt det man gör idag. Riksdagen borde ta beslut
            om en lag som förbjuder det.
          </p>
          <p xml:id="i-3pxg2BPXXkAHdJACpvozoy">
            Eftersom det är svårt att ta total kontroll över hur elektronerna
            väljer att hitta hem kanske ett sådant förbud måste kläs i någon
            form av regelverk eller praktiska anvisningar för hur installationer
            skall utformas och var ansvarsgränserna bör ligga. Det är förmodligen
            inte rimligt att ett kommunalt vattenverk eller ett fjärrvärmeföretag
            skall ansvara för att installationer inne i en fastighet inte
            alstrar vagabonderande strömmar. Regelverket bör därför kanske
            utformas så att man förtydligar ett krav på elektrisk isolering
            av den infrastruktur som nätägaren ansluter till varje fastighet,
            samt även regler för montering av pumpar, motorer och andra elinstallationer
            anläggningsägaren nyttjar för sin egen verksamhet.
          </p>
          <p xml:id="i-JGBRdTkHZVGJp3Tic8YSno">
            Att hindra att vagabonderande strömmar uppstår är tekniskt sett
            inte komplicerat och inte heller dyrbart. Väl genomtänkta och
            noggrant utförda installationer utgör inga problem i detta hänseende.
          </p>
          <p xml:id="i-XAGUY4JaqAaJ6GRDToqZD">
            Trots det bör regler för hur installationer i byggnader ska utformas
            för att minimera vagabonderande strömmar utformas av lämplig myndighet.
            Regler för montering i byggnader bör troligen utformas separat
            från ett nödvändigt regelverk för hur den distribuerande infrastrukturen
            utanför husen skall utformas för att inte förvandlas till ofrivilliga
            elledningar.
          </p>
          <p xml:id="i-Kn97XbbVtzJd9mF616Tak3">
            Regeringen bör mot bakgrund av det ovan anförda återkomma till
            riksdagen med förslag på hur elsäkerhetsfrågorna kan hanteras
            för att minimera uppkomsten av vagabonderande strömmar såväl inne
            i affärsbyggnader, i bostadshus, fabriker och andra lokaler som
            i den tekniska infrastruktur som binder samman vår byggda miljö.
          </p>
        </div>
        <div type="motSignatures">
          <list>
            <item xml:id="i-3AUimSq8cMr5QmVu3sjPCr" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
