<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00078">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__78/mot_1966__ak__78-001.pdf"/>
      <fw xml:id="i-Vo17aUgzYEwsa47aRvj58m">
        Motioner i Andra kammaren, nr 78 år 1966 15
      </fw>
      <div xml:id="i-MZt4Cvx6GnUHmjZN5yYbQs" type="motHeader">
        <div xml:id="i-PqDLzrn7b5gx3ZXmQsmLvD" type="motTitle"/>
        <div xml:id="i-V6qY6uWxMTGt1BvGDtDBq7" type="motSubmissionInfo"/>
      </div>
      <div xml:id="i-SsxwhQKCchBqhJJF683dBU" type="motBody">
        <div xml:id="i-VH7tJjDScGtdANCPyv3Epe">
          <p xml:id="i-FuCgv4ZWgbACBHAqYgxRa1" type="titleString">
            Nr 78 Av herr Sjöholm, om agaförbud för föräldrar.
          </p>
          <p xml:id="i-bFtSScw1YdfpNd8ri7qPX">
            Det svenska rättssamhället kännetecknas — med något beklagligt
            undan- tag — av sin respekt för människovärdet och den enskildes
            personliga inte- gritet. Ett av de många uttrycken härför är förbudet
            mot utdelandet av aga inom vårt skolväsen. Förbudet ansluter också
            till den självklara principen att utmönstra våldet såsom sådant
            som korrektionsmedel i den mänskliga samlevnaden. De allt talrikare
            fallen av barnmisshandel — ej sällan med dödlig utgång — utlöser
            vår enstämmiga avsky. Väl är det sannolikt att förövarna av dessa
            brott handlat under inflytande av själslig abnormitet, men man
            kan härvidlag inte bortse ifrån att vi inom familjerättens område
            alltjämt sank- tionerar som rättsenligt uppfostringsmedel den
            form av — låt vara oftast ringa — våld som går under benämningen
            aga. Misshandel är detsamma som aga som överskridit vissa som
            rimliga ansedda gränser. Denna gräns är av naturliga skäl svår
            för att inte säga omöjlig att fixera. Rättspraxis kan också uppvisa
            exempel på mänskligt förnedrande tvister där grava för- löpningar
            mot barn blivit satta under debatt för klargörande av huruvida
            straffbar misshandel eller rättsenlig aga varit för handen. Föräldrabalkens
            sjätte kapitel, tredje paragraf, lyder så: »Föräldrarna have uppsikt
            över barnet samt äge för barnets tillrättavisande använda de uppfostringsmedel
            som med hänsyn till dess ålder och övriga omstän- digheter må
            anses lämpliga.&gt; Stadgandet ger stort utrymme åt skönsmässiga
            bedömningar. Vilka »övriga omständigheter» skall anses vara relevanta
            och vad skall betraktas som objektivt sett &gt;lämpligt&gt;? Här
            gives alltför fritt spelrum åt olämpliga barnuppfostrare. Att
            stadgandet i många fall animerar till användandet av uppfostringsmetoder
            som inte kan tolereras är under alla förhållanden visst. Endast
            de allvarligaste övergreppen kom- mer till offentlig kännedom.
            Förövarna faller tillbaka på uppfattningen att de handlat med
            lagens stöd — föräldrar äger ju aga sina barn. Det är tid för
            rättssamhället, grundat på en humanitär människouppfatt- ning,
            att icke längre sanktionera de angrepp på den kroppsliga integriteten
            som utdelandet av aga innebär. En logisk konsekvens av agaförbudet
            inom skolan skulle utgöras av agaförbud för föräldrar. Föräldraskapet
            kan givet- vis inte konstituera någon rätt att begagna metoder
            som rättssamhället i övrigt avvisar. Mot ett generellt agaförbud
            kan invändas att det inte alldeles lätt låter
          </p>
          <pb facs="riksdagen-motions-pdf/data/1966/mot_1966__ak__78/mot_1966__ak__78-002.pdf"/>
          <fw xml:id="i-Wq9cuEg4pdXuEnDJNe4ogd">
            16 Motioner i Andra kammaren, nr 78 år 1966
          </fw>
          <p xml:id="i-SptW62S6XHmPvVJvm1FzQN">
            sig övervakas och att de obeivrade överträdelserna skulle bli
            många. Detta är naturligtvis riktigt. Ett dylikt förbud är dock
            önskvärt eller nödvändigt av minst två skäl. Det ena är att ett
            sådant skulle ansluta till vår grundupp- fattning beträffande
            skyddet av människovärde, personlig integritet och den svagares
            rätt att vara befriad från fruktan för den starkare. Ur denna
            synpunkt är stadgandet som skänker föräldrar rätt att aga sina
            barn en svart punkt i vår lagbok. Föräldrar skall leva i förvissningen
            att framkal- landet av fysisk smärta hos barnen inte tolereras
            av samhället. Betydelsen av en sådan bestämmelse skall inte underskattas
            vare sig som normgivande på längre sikt helt allmänt eller som
            avhållande incitament i det enskilda fallet. Det andra skälet
            för införandet av agaförbud är att därigenom den väsentliga fördelen
            skulle vinnas att rättsförfarandet skulle besparas de både besvärliga
            och förnedrande bevissvårigheterna i fråga om påtalad barn- misshandels
            verkliga rättsstridighet. Förövaren skulle inte kunna ta be- täckning
            bakom agarätten. Endast påföljdens svårighetsgrad skulle komma
            under debatt. Med åberopande av vad ovan anförts hemställer jag,
            att riksdagen måtte besluta dels att för sin del antaga följande
            ändrade lydelse av 3 $ i föräldrabalkens sjätte ka- pitel: »Föräldrarna
            have uppsikt över barnet samt äge för barnets tillrättavisande
            använda de uppfostringsmetoder som med hänsyn till barnets ålder
            och övriga omständighe- ter må anses lämpliga. All form av aga
            vare förbjuden.&gt;, dels hos Kungl. Maj:t begära förslag till
            av denna ändrade lydelse eventuellt föranledda ändringar i brottsbalken.
          </p>
          <p xml:id="i-5UkbLiz2BzGRszEdchSYgR" type="date">
            Stockholm den 17 januari 1966
          </p>
          <div xml:id="i-RSSHGthKovxcKGSR4o81Pq" type="signatureBlock">
            <list xml:id="i-TNdyq8bwuhusGqYT4qihm3">
              <item xml:id="i-TgaxsLPtJdTVgqBsj9XR7D" who="i-MJi2EpNpLStR2Rke7Db78j" type="signature">
                Sten Sjöholm
              </item>
            </list>
          </div>
        </div>
      </div>
    </body>
  </text>
</TEI>
