<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__234/mot_1948__fk__234-001.pdf"/>
      <fw xml:id="i-Nf8FLoM7cN6DsY3G7aYMXp">
        2 Motioner i Första kammaren, nr 234.
      </fw>
      <div type="motHeader" xml:id="i-RedztGEhWLPakTE1EZmAkY">
        <div type="motTitle" xml:id="i-9syR9u4vPGqLsKED1SnkBR"/>
        <div type="motSubmissionInfo" xml:id="i-4ugjdAGZUFE3RecTuzNZPe"/>
      </div>
      <div type="motBody" xml:id="i-Vr5S6g3m31WS8CV2Mc9L6f">
        <div xml:id="i-DDkS32j9gQ4kbYRoL3SxU">
          <p xml:id="i-Q77e3XkeKyKAHzXxv2RjQ2">
            Nr 234.
          </p>
          <p xml:id="i-DHq14G1wqVqn7YfaHvM7c3">
            Av herr Holmbäck, angående språklig granskning av vissa kom-
            mittéers förslag till lagtexter.
          </p>
          <p xml:id="i-Nt32WhAQtPMuAuJS117kN9">
            Sedan århundraden ha de svenska lagstiftarna fäst synnerlig vikt
            vid den språkliga formen på de lagbud de utarbetat. När Karl XI
            tillsatte den lag- kommission, vars arbete efter ett halvt århundrade
            skulle resultera i 1734 års lag, var det lagbudens språkliga dräkt,
            som han framför allt uppmärk- sammade: i lagkommissionens program
            ingick att sätta lagen på en tydlig och bruklig svenska. Redan
            vid granskningen av de förslag till balkar i den nya lagen, vilka
            lagkommissionen först fick färdiga, yttrade Svea hovrätt — på
            tidens från latinet och franskan påverkade språk — att »mycket
            an- geläget är att allt med klara och konvenienta ord bliver exprimerat
            och ut- satt, eftersom orden uti lags stiftande äro mycket essentiella
            och det deli- kataste&gt;. Omsorgen om lagbudens form blev sedan
            ett genomgående drag under förarbetena till 1734 års lag. De stora
            lagverk, som utarbetades av lagkommittén under förra hälften av
            1800-talet och kunna sägas under avsevärd tid dominera den svenska
            utvecklingen på lagstiftningens område, voro även språkligt framstående
            verk, och den lagberedning, som tillsattes vid början av innevarande
            sekel, visade sig kunna fullfölja traditionerna från äldre tider.
            Att synnerligen vacker lagtext ännu kan skrivas visar den nya
            rättegångsbalken, som även språkligt sett står mycket högt. Åsikterna
            om vad som skall anses som god lagstil skifta från tid till tid.
            Än har man velat giva lagbuden en imperativ, befallande, form.
            Denna åsikt torde väl ligga bakom ett yttrande av Birger Wedberg
            (Lagstil, några citat och reflexioner, 1928) : »Lagens tavlor
            räcktes Moses på blixtomstrålat Sinai. Den ideala stilen tyckes
            mig också ett lagbud komma närmare, ju mer det är en stannad ljungeld
            lik.&gt; Måhända kan man emellertid säga att det här är romantikern
            som talar. Än har man velat giva stilen styrka och tyngd genom
            att skänka den arkaiserande drag. Ofta har man därvid använt ord-
            följden som medel; i enlighet med bruket i medeltida lagar har
            man satt verbet sist i satserna eller så nära slutet som möjligt.
            Mot detta språkbruk stod man i opposition redan under förarbetena
            till 1734 års lag (se Fest- skrift tillägnad Vilhelm Lundstedt,
            1947, s. 393) men det har i stor ut- sträckning använts långt
            fram mot nutiden. Än har man ansett att lag- stilen så mycket
            som möjligt bör ansluta sig till det moderna språkbru- ket. Detta
            torde vara den numera härskande uppfattningen. Huru smaken skiftat
            även inom en kort tidsperiod, kan man se, om man jämför den ursprungliga
            lagtexten i tredje kapitlet av 1907 års nyttjande-
          </p>
          <pb facs="riksdagen-motions-pdf/data/1948/mot_1948__fk__234/mot_1948__fk__234-002.pdf"/>
          <fw xml:id="i-HahXKKHCLk1g9AvsKoJUoS">
            Motioner i Första kammaren, nr 234. 3
          </fw>
          <p xml:id="i-EKJx57bdpRvWomSZrEdaLa">
            rättslag med den lydelse, kapitlet äger efter dess revision 1939.
            Den gamla texten var utarbetad av lagberedningen i början av 1900-talet
            under Ivar Afzelius, och denna lagberednings språkbruk var mycket
            berömt. Revisionen visar emellertid att det icke helt motsvarar
            även nutidens smak. Oberoende av olika smakriktningar gälla emellertid
            de fordringar på en god lagstil som anges av Louis De Geer i ett
            yttrande i hans skrift »Om den juridiska stilen» (1853): »Den
            rätt kraftiga och värdiga lagstilen är före- trädesvis tydlig,
            kort, allvarsam, ren och oprydd.» Till dessa fordringar böra dock
            läggas två andra. Lagtexten bör vara lättfattlig och — naturligtvis
            — språkriktig. Även under de perioder, då lagskrivningskonsten
            stått högt, har det utfär- dats bestämmelser, som icke fyllt de
            fordringar i formellt hänseende som kunna ställas. Det har då
            rört sig om regler av mera periferiskt innehåll, oftast tillhörande
            den administrativa rätten. Att utarbeta en lagtext, som fyller
            alla krav, förutsätter en språklig skicklighet, som blott ett
            fåtal per- soner äger, och för att giva en författningstext korthet
            och lättfattlighet behöver även en mycket tränad penna en tid,
            som ofta icke står till buds. Under de senaste årtiondena ha emellertid
            utfärdats även centrala lagverk, i vilka stilen icke på alla punkter
            uppfyller de fordringar, som tidigare ställts på lagverk av den
            vikt och permanens varom här är fråga. Så sakna vissa lagbud i
            hög grad lättfattlighet. En läsare förstår dem över huvud icke
            om han icke tar motiven till hjälp, och kanske ej ens då. Vilka
            äro orsakerna till att under de senaste åren antagits vissa lagtexter,
            som icke stått på den höjd, man kunnat önska? En orsak — och kanske
            den viktigaste — ligger i att den moderna ut- vecklingen fört
            med sig ett behov av vida mera detaljerade, ingående, lag- bestämmelser
            än man förut haft. Så är till exempel fallet på aktiebolags- rättens
            område. En annan orsak ligger i att staten i vida större omfattning
            än förut använder lagstiftningen såsom medel att nå sociala ändamål.
            Typiskt i detta hänseende är utvecklingen i fråga om lagstiftningen
            om fas- tighetsbildning. Förut var det tillåtet att i vilken utsträckning
            som helst stycka fastigheter. Sedan 20 år tillbaka söker däremot
            staten att dirigera jorddelningen, så att endast lämpliga fastigheter
            skola uppstå. Detta nöd- vändiggör många och ingående bestämmelser
            på ett område, där utveck- lingen redan tidigare varit synnerligen
            rik och å vilket man därför redan hade ett stort antal regler,
            till vilka man varit tvungen att taga hänsyn. Typisk är även utvecklingen
            på arrendelagstiftningens område. Där vill lagstiftaren nu nå
            sociala ändamål i en helt annan omfattning än för ett femtiotal
            år sedan. Detta har nödvändiggjort tvångsbestämmelser i bety-
            dande antal på ett område, där ett ingripande från lagstiftarens
            sida ofta är vanskligt. Ju mera lagstiftaren går i detalj, ju
            mera han söker gripa in på nya områden, söker nå nya mål, desto
            svårare blir det för honom att behärska de förhållanden, för vilka
            han vill lagstifta. Desto svårare blir det även att nå tydlighet,
            korthet och lättfattlighet.
          </p>
          <pb facs="riksdagen-motions-pdf/data/1948/mot_1948__fk__234/mot_1948__fk__234-003.pdf"/>
          <fw xml:id="i-NWxksjvJg1rGVmoUWRecX">
            4 Motioner i Första kammaren, nr 234.
          </fw>
          <p xml:id="i-MWjAYVACT4fzzp7FiWyY1v">
            Att undanröja nu angivna orsaker till att vissa stadganden i
            de senaste årtiondenas lagverk sakna lättfattlighet eller visa
            andra brister, är tyd- ligen icke möjligt eller är möjligt blott
            om staten skulle uppställa helt andra mål för lagstiftningen för
            de områden, där man sökt gripa in för att uppnå sociala ändamål.
            Men en betydande del av de invändningar, som kunna riktas mot
            den formella utgestaltningen av vissa lagbud, torde ha sin orsak
            i ett annat förhållande. Den moderna juristen är i vida större
            utsträckning än för femtio eller hundra år sedan en specialist.
            Han måste behärska svåra juridiska spörs- mål. Hela hans kraft
            inriktas på dessa. I åtskilliga fall saknar han där- emot tid
            och kompetens att avgöra vad som är gott svenskt språk- bruk,
            och då han länge sysslat med ett problem, känner han icke längre
            svårigheten att läsa de texter, han utarbetat. Sedermera bli visserligen
            hans lagtexter föremål för granskning, i sista hand av lagrådet,
            men att företaga mera genomgripande ändringar är då ofta för sent.
            Över huvud äro, enligt gammal erfarenhet, ändringar i en stor
            lagtext icke lämpliga efter det att texten utarbetats. Sakfel
            smyga sig då så ofta in i texten. I den mån den bristande lättfattligheten
            och andra brister bero på nu angivna orsak synes emellertid en
            åtgärd kunna vidtagas för att få bättre resultat. Det kan övervägas
            att till tjänst för de kommittéer, som syssla med större lagstiftningsuppgifter
            — särskilt då kan man vänta sig att de resul- tat, till vilka
            de komma, skola bli bestående under en avsevärd framtid — ställa
            expertis med uppgift att ur språklig synpunkt granska de lagtexter,
            som utarbetas. Jag förbiser naturligen icke i någon mån svårigheterna
            för ett samarbete mellan en kommitté, som har en svår lagstiftningsupp-
            gift att lösa, och en språkman. Men kravet att få i alla hänseenden
            fullödiga lagtexter är så viktigt och möjligheten att nå ett resultat
            så stor, att i varje fall ett försök bör göras att få ett dylikt
            samarbete till stånd. Särskilt ur synpunkten av de blivande lagarnas
            lättfattlighet skulle ett samarbete mel- ian språkmän och jurister
            vara av värde. Hade ett dylikt samarbete kommit till stånd, skulle
            språkfel, som på någon punkt vanpryda modern lagstift- ning, kunna
            ha undvikits. Med stöd av vad nu anförts får jag föreslå,
          </p>
          <p xml:id="i-Gfjqnmz7nM4A2aqRHiqmY8">
            att riksdagen ville i skrivelse till Kungl. Maj:t hemställa om
            övervägande av att till tjänst för de kommittéer, som syssla med
            större lagstiftningsuppgifter, ställa språkligt ut- bildade personer
            med uppgift att ur språklig synpunkt granska de lagtexter, som
            utarbetas.
          </p>
          <p xml:id="i-WEKx1V6RYEJE98rDQhTSeS" type="date">
            Stockholm den 24 januari 1948. Å. Holmbäck,
          </p>
        </div>
      </div>
    </body>
  </text>
</TEI>
