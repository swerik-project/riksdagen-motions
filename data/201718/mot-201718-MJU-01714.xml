<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-01714">
  <teiHeader>
    <fileDesc>
      <titleStmt>
        <title>Miljöeffekter av läkemedel</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1714 av Jan Lindholm (MP)</title>
          <idno type="rdwebb">H5021714</idno>
          <rs type="number">1714</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5021714/text</ref>
          <ref type="dokument_url_html">http://data.riksdagen.se/dokument/H5021714</ref>
          <ref type="dokumentstatus_url_xml">http://data.riksdagen.se/dokumentstatus/H5021714</ref>
          <ref type="docx">http://data.riksdagen.se/fil/BE68C9A5-A552-4700-AC8A-7967A97A2366</ref>
          <ref type="pdf">http://data.riksdagen.se/fil/C2D7223E-54C5-47C7-8BF6-C06019DD92AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AHrFY8LeMXDocm4D7LDNan" type="signed"/>
        <correspContext corresp="i-AHrFY8LeMXDocm4D7LDNan">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-VEdy4uPEAFVAG8XPJUmDCM" type="submitted">
          <date when="2017-10-03"/>
          <time when="12:53:42"/>
        </correspAction>
        <correspAction xml:id="i-6XzoE2DoWdrj4jfV1jH69g" type="reviewed">
          <date when="2017-10-03"/>
          <time when="14:33:29"/>
        </correspAction>
        <correspAction xml:id="i-9hTtidufnKKVLD237yB8tR" type="referred">
          <date when="2017-10-13"/>
        </correspAction>
        <correspAction xml:id="i-SZSfGzYjGtthycazZvywbe" type="assigned">
          <date when="2018-09-24"/>
          <time when="15:50:25"/>
        </correspAction>
        <correspContext corresp="i-SZSfGzYjGtthycazZvywbe">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-DZV8gTNywvwAaYfq8YzJ6B" type="behandlas_i"/>
        <correspContext corresp="i-DZV8gTNywvwAaYfq8YzJ6B">
          <ref type="uppgift">2017/18:MJU14</ref>
          <ref type="ref_dok_id">H501MJU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU14</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WqxzZF6bMJDu5iSFRYneCw" type="behandlas_i"/>
        <correspContext corresp="i-WqxzZF6bMJDu5iSFRYneCw">
          <ref type="uppgift">2017/18:MJU15</ref>
          <ref type="ref_dok_id">H501MJU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1714 av Jan Lindholm (MP) Miljöeffekter
          av läkemedel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-45wj7cpEHxtVzQR3AEa5MS">
            Förslag till riksdagsbeslut
          </head>
          <list>
            <item xml:id="i-EqCf8wyyQrRiDtqqqiGxZc" sortKey="Yrkande 1">
              Riksdagen ställer sig bakom det som anförs i motionen om behovet
              av en översyn av regler och lagar med målet att läckaget till
              miljön av läkemedel och läkemedelsrester minimeras så långt möjligt
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9xD9F1394WBFHaY1aaLtiL" type="h1">
            Motivering
          </head>
          <p xml:id="i-3GaFPj5dwcou8SNe1QgCeY">
            Miljöpartiet har under många mandatperioder pekat på problemen
            med det moderna samhällets läckage av kemiska substanser till
            våra sjöar och vattendrag. Åtgärder har vidtagits i industrin
            bland annat genom att förlägga viss produktion till länder som
            saknar miljötillsyn eller som har mycket låga krav på utsläpp.
            Det är naturligtvis ingen hållbar lösning.
          </p>
          <p xml:id="i-75Q9YQbtKMFRBPaAndTDq1">
            I Sverige återstår på grund av detta huvudsakligen problem med
            föroreningar kopplade till konsumtionen av produkter. Silverjoner
            i underkläder och skor, dolda batterier i leksaker och presentartiklar,
            ständigt nya kemiska formler på flamskyddsmedel i elektroniken
            som i sig själv blir ett allt mer komplicerat problem som kemisk
            förorening. Listorna blir allt längre och listan på läkemedelsområdet
            är en av dem som växer snabbast.
          </p>
          <p xml:id="i-PeZNHoFeDBw4cxq5DoZtpa">
            Liknande motioner har tidigare behandlats av riksdagen och inte
            vunnit majoritetens gillande. Läckage av läkemedel är dock ett
            växande problem vars konsekvenser inte är tillräckligt kartlagda.
            Motionens krav är därför lika aktuella idag som tidigare.
          </p>
          <head xml:id="i-ELzWDodKEmL2zLe448oxMK" type="h2">
            Om kemikalier
          </head>
          <p xml:id="i-S7QocoPZ9GuVc9gk3bxcp3">
            Enligt Kemikalieinspektionen tillkommer 23 nya kemiska substanser
            varje minut på global nivå. Eftersom siffran avser 2009 så kan
            man anta att ökningstakten är högre idag. Totalt anger man att
            vi idag har minst 50 miljoner kända substanser att hantera. Av
            dessa går det att köpa in ungefär 6,5 miljoner. Kemikalieinspektionen
            anger vidare att enbart 100 000 av dessa som går att köpa på något
            känt sätt är användbara. Denna grupp, de användbara, ökar med
            cirka 500 nya kemikalier varje år. När man läser dessa siffror
            så blir man förvånad när det slutligen konstateras att av alla
            dessa kemikalier så är det enbart 50 000 som vi avsiktligen använder.
            Den fråga som först borde kartläggas är hur de dryga 50 000 olika
            kemiska föreningar eller ämnen som är användbara, men inte brukas
            avsiktligt, används.
          </p>
          <p xml:id="i-SAxXdR9zeHsvoNaSsit4fr">
            Enligt den europeiska kemikalielagstiftningen Reach så är det
            enbart ämnen som används på ett sådant sätt att enskilda företag/användare
            brukar mer än ett ton per år som man granskar. De flesta kemiska
            föreningar och substanser har man därför ingen kontroll på. Om
            flera företag som använder samma kemikalier vart och ett förbrukar
            mindre än ett ton per år men använder samma recipient så kommer
            inte kontrollsystemen att fånga upp det.
          </p>
          <head xml:id="i-Du2is1Ky2tSGd6MUjXQ5En" type="h2">
            Problembeskrivning
          </head>
          <p xml:id="i-8MxAYZTg5q8oRZeCSeUfLf">
            Vatten – världens viktigaste livsmedel – är en livsnödvändig
            resurs. I Sverige har vi turen att ha gott om vatten och ett vatten
            av bra kvalitet. Detta är dock ingen självklarhet. Kemiska restprodukter
            av vår livsstil återfinns i växande grad i vårt dricksvatten.
            Det gäller bekämpningsmedel, flamskyddsmedel och andra kemikalier
            från kläder eller varor men även läkemedelsrester.
          </p>
          <p xml:id="i-DkMQPZqceohGgnH9niQXhe">
            Xenobiotika är beteckningen på alla kroppsfrämmande ämnen, vanligtvis
            i betydelsen läkemedel, miljögifter och droger. Enligt vissa definitioner
            kan även onormalt höga koncentrationer av substanser kallas xenobiotika.
            Däggdjur eliminerar xenobiotika via olika vägar, framför allt
            via avföringen och urinen. Många substanser genomgår biotransformation
            före utsöndring, vilket innebär att olika enzymsystem i bland
            annat levern och tarmsystemet modifierar ämnet för att göra det
            mer vattenlösligt. Det viktigaste enzymsystemet för att biotransformera
            xenobiotika är cytokrom P450 (CYP) där människan har runt 60 olika
            CYP-gener, medan vissa gnagare har över 120. Det finns en stor
            variation bland olika individer i uppsättningen av CYP-gener,
            vilket medför att olika individer har olika förmåga att hantera
            kroppsfrämmande ämnen, inklusive läkemedel.
          </p>
          <p xml:id="i-WCXkkLVCrjjhRYEtnzQ841">
            Ett ämne som inte på vederbörligt sätt biotransformeras i kroppen
            kommer efter utsöndring och överfört i vattnet inte att kunna
            brytas ner där. Inte heller kan flertalet vattenlevande djur och
            växter bryta ner sådana substanser, då en motsvarighet till landlevande
            djurs CYP-system vanligen saknas. Xenobiotika innebär under sådana
            förutsättningar inte sällan ett potentiellt stort, ackumulerande
            och därmed växande miljöproblem. I Sverige används idag cirka
            1 200 läkemedelssubstanser och betydligt fler läkemedel som kan
            bidra till detta problem, och runt om i världen används uppskattningsvis
            runt 3 000 sådana substanser.
          </p>
          <p xml:id="i-7hMSUsyNz8UsA8ZmF6MQhu">
            I exempelvis det vatten som passerade vattenverken i Stockholm
            2007 fann man rester av bland annat de smärtstillande substanserna
            ibuprofen och naproxen samt blodtrycksmedlet Metroprolol. Citalopram,
            ett antidepressivt medel, och det smärtstillande propoxyfen återfanns
            i abborrlever med koncentrationer som var 100 till 500 gånger
            högre än i det omgivande vattnet. Eftersom det ännu inte finns
            analysmetoder för alla typer av läkemedelsrester finns det skäl
            att tro att listan över läkemedel i vatten och fisk kan göras
            lång.
          </p>
          <p xml:id="i-Y76uCvNYcy51emj6HcTVky">
            Koncentrationerna av läkemedelsrester i dricksvattnet är låga.
            Vi får emellertid i oss en blandning av olika läkemedel, blandade
            med andra kemikalier om vilket vi har väldigt dålig kännedom,
            från det att vi blir till i moderlivet till dess att vi dör. Det
            kan finnas samverkande effekter mellan de olika substanserna som
            förstärker deras bieffekter. Ackumulation i levande organismer
            kan också leda till anrikning högre upp i näringskedjan, till
            exempel hos fisk som vi äter. Läkemedelsrester i kombination med
            andra kemikalier i dricksvattnet kan påverka människor, djur och
            natur. Särskilt känsliga för all kemisk påverkan är små barn.
            Några tänkbara risker för människan är antibiotikaresistens, hormonella
            effekter och allergiska reaktioner. Vattenlevande djur nedströms
            reningsverk kan få allvarliga störningar i hormonella system på
            grund av läkemedelshormonell terapi som lämnar människokroppen
            i oförändrad form. Exempelvis har fiskar påvisats vara sterila
            på grund av de stora mängderna östrogen från p-piller.
          </p>
          <p xml:id="i-WTtkQqvMCE1TenbjAdHrJS">
            Därtill spolas fortfarande läkemedel inte sällan direkt ner i
            toaletten, och läkemedel som slängs i soporna riskerar att hamna
            i yt- eller grundvattnet. De reningsverk vi har idag kan bara
            marginellt ta hand om läkemedlen. Kunskapsläget är dock under
            uppbyggnad både i Sverige och internationellt. Mistra, Stiftelsen
            för Miljöstrategisk forskning, har tagit initiativ till forskningscentret
            Mistra Pharma – en av världens största satsningar för läkemedel
            och miljö.
          </p>
          <p xml:id="i-2p8qCgb2USzCHmzAYq5jNM">
            Stockholm Vatten låter utveckla analysmetoder för 80 av de 1
            200 substanser vi vet finns i vattnet. Tillsammans med vidareutvecklingen
            av läkemedelsanalysmetoderna vid exempelvis sjukhusen, Läkemedelsverket
            och läkemedelsföretagen kan effekterna av olika reningsmetoder
            studeras i större omfattning via några utvalda fiskarter, kräftdjur,
            alger och bakterier. Reningsmetoderna är både kostsamma och energikrävande.
            Rening av Stockholmsvattnet för att få bort läkemedelsrester kan
            kosta uppemot 1 300 kronor per stockholmare och år. Det är därför
            viktigt att satsa resurser på att minska problemet vid källan.
            Genom att använda våra kunskaper inom både hälso- och sjukvården
            och miljöområdet kan vi undvika att vårt dricksvatten förblir
            en cocktail med läkemedel.
          </p>
          <p xml:id="i-PHDNWeqjbLo3us6PMaJT3p">
            Ett annat angreppssätt är därför att arbeta uppströms, det vill
            säga att minska mängden läkemedel som kommer in i reningsverken.
            Vi behöver ett förebyggande förhållningssätt i hela samhället
            där vi blir mer varsamma och ser över läkemedelsanvändningen.
            Läkemedel ska inte skrivas ut eller tas i onödan, de läkemedel
            som förskrivs ska ha så liten påverkan på miljön som möjligt och
            överblivna eller kasserade läkemedel ska tas omhand på ett säkert
            sätt.
          </p>
          <p xml:id="i-PcPhnboBJxdeyFd7zdHEDi">
            De regionala läkemedelskommittéerna kan väga in miljöeffekter
            i sina rekommendationer till förskrivarna, det vill säga läkare,
            barnmorskor och sjuksköterskor. I detta arbete för att optimera
            läkemedelsanvändningen ingår naturligt även en vidareutveckling
            av icke-farmakologiska metoder inom hälso- och sjukvården, som
            ersättning för eller komplement till läkemedelsbehandling där
            så är möjligt. Överanvändning och felanvändning av antibiotika
            som leder till antibiotikaresistens är i detta sammanhang ett
            särskilt allvarligt, omfattande och ökande problem med stor aktualitet
            för dagen. Den frågan behandlas i en separat motion.
          </p>
          <head xml:id="i-57fvDDUqQFx7yvf35Q8gCu" type="h2">
            Förslag
          </head>
          <p xml:id="i-RpF4GUTQYPw3kVFVLecuT">
            Vi behöver öka våra miljökrav på läkemedlen och använda dem på
            ett sådant sätt att vi kan minimera att de oönskat skadar vår
            omgivande miljö av primärt två skäl. Dels är problemets dignitet
            inte fullt ut klarlagd i dag, och trots de exempel som redan finns
            är det väldigt många andra xenobiotika som inte är utredda men
            som bevisligen finns i vår omgivning idag, dels kan det inte uteslutas
            att det därför relativt snart kan komma att krävas åtgärder i
            miljölagstiftningen för att motverka effekterna om en skadlig
            trend för miljön på sikt uppenbaras i den pågående kartläggningen
            av problemet.
          </p>
          <p xml:id="i-QXmk5AHURepVhsSkzbsAHr">
            Miljöpartiet lyfte fram denna fråga redan 2008 i en motion som
            vid utskottsbehandlingen lämnades utan vidare åtgärd. I utskottets
            motivering för att lämna motionen utan vidare åtgärd framhölls
            att regeringen avsåg att återkomma i frågan i samband med den
            havspolitiska propositionen. Detta gjordes också, men inga konkreta
            åtgärder föreslogs.
          </p>
          <p xml:id="i-UeGgxih3ePrRRyccZC3LVf">
            Regeringen bör därför skyndsamt ta initiativ till en översyn
            av ofördelaktiga miljöeffekter av läkemedel. När resultatet av
            en sådan översyn föreligger är det nödvändigt att följa upp med
            lämplig miljölagstiftning eller annan relevant lagstiftning i
            syfte att minimera de skadliga effekterna av läkemedel och läkemedelsrester
            i miljön. I första hand bör det innebära åtgärder som minskar
            läckaget av läkemedelssubstanser till miljön. Detta bör riksdagen
            ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-UfhgURa3FiHovGrriixtzc">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
