<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03720">
  <teiHeader>
    <fileDesc>
      <titleStmt>
        <title>med anledning av skr. 2020/21:7 Strategi för den arktiska regionen</title>
        <author corresp="i-HG8uLqLT7SnwSx5YRobkVr">av Håkan Svenneling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3720 av Håkan Svenneling m.fl. (V)</title>
          <idno type="rdwebb">H8023720</idno>
          <rs type="number">3720</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023720/text</ref>
          <ref type="dokument_url_html">http://data.riksdagen.se/dokument/H8023720</ref>
          <ref type="dokumentstatus_url_xml">http://data.riksdagen.se/dokumentstatus/H8023720</ref>
          <ref type="docx">http://data.riksdagen.se/fil/A5459FE4-0B4E-4ED8-B7FA-1F2200EE2065</ref>
          <ref type="pdf">http://data.riksdagen.se/fil/57923B4E-1D1D-4A70-AE54-8AA401E98267</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Wpt2CszRbwM7rYi1Dcbc7F" type="basedOn"/>
        <correspContext corresp="i-Wpt2CszRbwM7rYi1Dcbc7F">
          <ref>Skrivelse 2020/21:7</ref>
        </correspContext>
        <correspAction xml:id="i-5HMExWPd1GnJ8ynJ8EDYAa" type="signed"/>
        <correspContext corresp="i-5HMExWPd1GnJ8ynJ8EDYAa">
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-ucx9xdbUAsetd5n929xv7" type="submitted">
          <date when="2020-10-13"/>
          <time when="15:48:32"/>
        </correspAction>
        <correspAction xml:id="i-CUGZdQkQHmaHajiT2EhTnc" type="reviewed">
          <date when="2020-10-19"/>
          <time when="09:08:56"/>
        </correspAction>
        <correspAction xml:id="i-EfREQAKFM75RaiwGaeS7A1" type="dismissed">
          <date when="2020-10-20"/>
        </correspAction>
        <correspAction xml:id="i-X2mbtc3WeijdUooXwX6NVX" type="referred">
          <date when="2020-10-21"/>
        </correspAction>
        <correspAction xml:id="i-NmXcCV6BnbipPzHzaK9dN3" type="assigned">
          <date when="2021-03-04"/>
          <time when="15:50:53"/>
        </correspAction>
        <correspContext corresp="i-NmXcCV6BnbipPzHzaK9dN3">
          <ref type="assignedTo">Utrikesutskottet</ref>
        </correspContext>
        <correspAction xml:id="i-SuNEHk4evoRX6w9LHcQ9AA" type="behandlas_i"/>
        <correspContext corresp="i-SuNEHk4evoRX6w9LHcQ9AA">
          <ref type="uppgift">2020/21:UU6</ref>
          <ref type="ref_dok_id">H801UU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU6</ref>
          <ref type="ref_dok_titel">Strategi för den arktiska regionen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-21EDdQzFfp5WkHL7yUrdbD" type="motHeader">
        <div xml:id="i-KRhaXg64sDYpygXoGekCnK" type="motTitle">
          Motion till riksdagen 2020/21:3720 av Håkan Svenneling m.fl.
          (V) med anledning av skr. 2020/21:7 Strategi för den arktiska
          regionen
        </div>
      </div>
      <div xml:id="i-VjyFLAtg1cYo7M6gBcboA8" type="motBody">
        <div xml:id="i-AA6V93moaq4ay7YbWa5P73" type="TOC">
          <head xml:id="i-X6k3b5UAWkyL5oRrXuCHPQ">
            1 Innehållsförteckning
          </head>
          <list xml:id="i-7cDaobcMF4TTWdkTadn3FZ">
            <item xml:id="i-T2nRoto8YcZHyGy1qLR1hi" style="indent-level: 1">
              2 Förslag till riksdagsbeslut
            </item>
            <item xml:id="i-SETkd2hTADRdtNVYDXMfnt" style="indent-level: 1">
              3 En hållbar strategi för Arktis
            </item>
            <item xml:id="i-Vb1RgYpex1dVbrEdvd3TPK" style="indent-level: 1">
              4 Klimat och miljö
            </item>
            <item xml:id="i-T84Y1RDj3GaaoYUerWT8Ft" style="indent-level: 2">
              4.1 Stopp för fossilutvinning i Arktis
            </item>
            <item xml:id="i-A5LdfEjdiuF4a2Hkq4VcEK" style="indent-level: 2">
              4.2 Stopp för gruvdrift på djuphaven
            </item>
            <item xml:id="i-UTaw2cg8wUQLebZRf8czca" style="indent-level: 2">
              4.3 Öka skyddet av havsområden
            </item>
            <item xml:id="i-9LHSQxpexx9y3ffEntA41Q" style="indent-level: 2">
              4.4 Biologisk mångfald
            </item>
            <item xml:id="i-Dh8iUf3zD1xeCUycB4q2sR" style="indent-level: 2">
              4.5 Hållbara transporter och infrastruktur
            </item>
            <item xml:id="i-NUQ5n8ZKydC6W8TeTuP6Ap" style="indent-level: 2">
              4.6 Digital infrastruktur
            </item>
            <item xml:id="i-Ca9vQPffyzyTFpfaWaUsSq" style="indent-level: 1">
              5 Internationell närvaro och militariseringen av Arktis
            </item>
            <item xml:id="i-7n9Eni5Ve7FpexYTU7YYiM" style="indent-level: 2">
              5.1 Norrbotten som militärt test- och övningsområde
            </item>
            <item xml:id="i-LUGca8n1eFHv1KKwFRBSv4" style="indent-level: 2">
              5.2 Kärnvapenfritt Arktis
            </item>
            <item xml:id="i-GnkVdKm1YLQB9wpBL49obF" style="indent-level: 1">
              6 En rättvis handelspolitik
            </item>
            <item xml:id="i-MR48SBzcr7VVhTbcS4vkSL" style="indent-level: 1">
              7 En modern samepolitik
            </item>
            <item xml:id="i-M9Zd1GN6UhY7ZD7DBaCySn" style="indent-level: 1">
              8 Internationell samverkan och klimaträttvisa
            </item>
            <item xml:id="i-8wiHeLk69DyozyfGPmKgB1" style="indent-level: 2">
              8.1 Svalbard
            </item>
          </list>
        </div>
        <div xml:id="i-FYgYA8mziVgCgX5C8fHGNX" type="motProposal" subtype="förslag">
          <head xml:id="i-HhjjJTo4RosVtRa518F4L3">
            2 Förslag till riksdagsbeslut
          </head>
          <list xml:id="i-Vi2YbxB9dmdPA1ej8yC8Jj" style="ol">
            <item xml:id="i-RVQVhoBakkB6wEwDTXagES">
              Riksdagen ställer sig bakom det som anförs i motionen om att
              regeringen ska verka för ett totalstopp för fossilutvinning i
              den arktiska regionen och tillkännager detta för regeringen.
            </item>
            <item xml:id="i-DPxLtJ4XF4oqYzeatrEh2Z">
              Riksdagen ställer sig bakom det som anförs i motionen om att
              Sverige i förhandlingar om havsrättskonventionen bör driva krav
              om införande av moratorium för gruvdrift på djuphaven och tillkännager
              detta för regeringen.
            </item>
            <item xml:id="i-E4FLUjGXAapMLeyGUSA12R">
              Riksdagen ställer sig bakom det som anförs i motionen om att
              Sverige i internationella förhandlingar bör driva krav om att
              skydda minst 30 procent av de globala marina områdena senast 2030
              och tillkännager detta för regeringen.
            </item>
            <item xml:id="i-UWWffawTxydYR7QpuG8sGD">
              Riksdagen ställer sig bakom det som anförs i motionen om att
              Sverige bör verka för att USA undertecknar och ratificerar FN:s
              havsrättskonvention och tillkännager detta för regeringen.
            </item>
            <item xml:id="i-Hbthobz94TA4MGiGgNRsMZ">
              Riksdagen ställer sig bakom det som anförs i motionen om att
              regeringen bör verka för att EU-kommissionens förslag till CEF-förordning
              för ett sammanlänkat Europa för 2021–2027 även ska möjliggöra
              en ytterligare järnvägsutbyggnad i Barentsregionen i syfte att
              stärka hållbara godstransporter i regionen och tillkännager detta
              för regeringen.
            </item>
            <item xml:id="i-VDjQZv76uQLUGG4X6Y9SQA">
              Riksdagen ställer sig bakom det som anförs i motionen om att
              Sverige bör utveckla möjligheterna att testa tåg och utrustning
              i skarpt vinterläge och tillkännager detta för regeringen.
            </item>
            <item xml:id="i-8ZRj8gb6xD2MSjFZGEaR1t">
              Riksdagen ställer sig bakom det som anförs i motionen om att
              ingen del av den amerikanska militären bör tillåtas öva på svenskt
              territorium i Arktis och tillkännager detta för regeringen.
            </item>
            <item xml:id="i-7EH6vGheNbUWbGfknV4ZDj">
              Riksdagen ställer sig bakom det som anförs i motionen om att
              Nato inte ska tillåtas öva eller testa vapensystem på svenskt
              territorium i Arktis och tillkännager detta för regeringen.
            </item>
            <item xml:id="i-PnRDMJGhhDTgPasgVJtGPr">
              Riksdagen ställer sig bakom det som anförs i motionen om att
              Israels militär inte ska tillåtas öva eller testa vapensystem
              på svenskt territorium i Arktis och tillkännager detta för regeringen.
            </item>
            <item xml:id="i-SdaqMfUQhjvZ1viEuuXMgh">
              Riksdagen ställer sig bakom det som anförs i motionen om att
              regeringen ska arbeta för att inkludera urfolk i internationella
              såväl som nationella samtal om säkerhetspolitik och tillkännager
              detta för regeringen.
            </item>
          </list>
        </div>
        <div xml:id="i-TbqeLJBJwEXddHbMs5v92" type="motContent">
          <head xml:id="i-HEKuVgtD7e9vQ8jA4cxRiy" type="h1">
            3 En hållbar strategi för Arktis
          </head>
          <p xml:id="i-DVZkBHAZbmhA3EePx9gibj">
            Arktis är en unik del av vår planet. Delar av Arktiska havet
            har varit täckta av is under mycket lång tid, vilket har lett
            till att ett alldeles särskilt, men också känsligt, natur- och
            djurliv har utvecklats. Precis som regeringen noterar i sin skrivelse
            finns det ingen entydig definition av Arktis. Men Arktiska rådet
            har definierat Arktis som alla områden norr om polcirkeln, vilket
            innebär både Arktiska havet och landområden på Grönland och Island
            och i Finland, Kanada, Norge, Ryssland, USA och Sverige. Arktis
            är hem för drygt 4 miljoner människor, varav många tillhör olika
            urfolk som levt i Arktis i årtusenden, däribland Sveriges urfolk
            samerna.
          </p>
          <p xml:id="i-FB82QutwZiL4BbayU3DAba">
            I dag är hoten mot Arktis allvarligare än någonsin tidigare.
            På få andra ställen på jordklotet har klimatförändringen varit
            så omfattande och fått så dramatiska konsekven­ser för både växtliv,
            djur och människor. I klimatförändringens spår uppstår nya utman­ingar.
            När isen smälter möjliggörs utvinning av de naturresurser som
            finns i Arktis och nya transportleder öppnas upp genom nordost-
            och nordvästpassagerna. Det innebär både nya hot mot miljön och
            att risken för säkerhetspolitiska spänningar i regionen ökar.
            Framtida verksamhet i Arktis ska bygga på försiktighetsprincipen
            och bygga på respekt för människor, naturen och planetens gränser.
          </p>
          <p xml:id="i-R45ukx7c9SUyfXrQJ2DSWU">
            Norrbotten och Västerbotten ligger i Arktis, och Arktis är att
            betrakta som en del av Sverige. Klimatförändringar, miljöhot och
            säkerhetspolitiska konflikter i Arktis kommer därför att ha direkt
            påverkan på vårt land. Trots det är debatten om Arktis i stort
            sett frånvarande i Sverige.
          </p>
          <p xml:id="i-SGdqcGUHV4xDa1P3nYgayf">
            För Vänsterpartiet är det självklart att den svenska regeringens
            Arktisstrategi i första hand måste fokusera på klimat och sociala
            förhållanden. Det inkluderar respekt för ur­sprungsbefolkningarnas
            rättigheter. Sverige ska arbeta för ett hållbart nyttjande av
            Arktis resurser, minskade militära spänningar och ökat internationellt
            utbyte.
          </p>
          <head xml:id="i-MQKsLJ5wdvD3FUhax4rjEt" type="h1">
            4 Klimat och miljö
          </head>
          <p xml:id="i-8Q28JVjPQRYvwf3Y2xEGD3">
            Arktis står inför stora klimatförändringar. Den ökande temperaturen
            globalt märks särskilt tydligt i polarområdena, och det finns
            många tecken på att djur och natur redan är under stor press.
            Uppvärmningen i Arktis ökar dubbelt så fort som någon annanstans
            i världen. Forskare tror att havsisen redan om 25 år kan ha smält
            bort helt under somrar­na, och någon gång mellan 2050 och 2070
            bedömer man att den sista havsisen har smält bort.
          </p>
          <p xml:id="i-PD2RxHBTuMFetSURpy6y68">
            Temperaturer på uppemot 20 grader varmare än det normala är inte
            längre ovanligt. Under sommaren 2020 såg vi bränder i det annars
            så kalla Arktis. I ryska Sibirien brann över 1 miljon hektar skog.
            Under perioden uppmätte man temperaturer på uppemot 45 grader.
          </p>
          <p xml:id="i-G4SPr1oP7xJvyZ5S14tUBL">
            Temperaturökningar ger minskade isar och isarnas utbredning är
            i dag mycket liten. De fyra senaste åren då man uppmätt minst
            is på kontinenten har den minskat för varje år, och 2020 blev
            inget undantag. I september 2020 rapporterades den lägsta nivån
            sedan man startade mätningarna 1978. Isarna i Arktis har redan
            förlorat två tredjedelar av sin volym och trenden är fortsatt
            nedåtgående.
          </p>
          <p xml:id="i-8anae5LUbdyYis2cVGJ5VV">
            Den kraftiga uppvärmningen får konsekvenser för havsnivåerna
            men också lokalt i regionen för ekosystem, jorden, skogen och
            möjligheten att leva i den arktiska regionen.
          </p>
          <p xml:id="i-XMEZ1KrBJbGRsXshiDcmHb">
            När temperaturen ökar förstärks dessutom processer som i sin
            tur bidrar ytterligare till den globala uppvärmningen. När isarna
            smälter ersätts den ljusa ytan med mörkt hav, vilket leder till
            att mer värme absorberas. Den tinande permafrosten frigör dessutom
            stora mängder växthusgaser som tidigare bundits i marken. Den
            stora mängden metanis på Arktis havsbottnar innehåller enorma
            mängder kol som kan komma att släppas ut som metan eller koldioxid.
            Smältande landisar som t.ex. på Grönland bidrar till höjningen
            av havsnivån, vilket bl.a. leder till översvämningar och ödeläggelse
            av öar och kustnära om­råden. Risken är också att hela Golfströmmen
            bromsas upp. För att inte få en skenande växthuseffekt helt bortom
            all kontroll är det helt nödvändigt att omgående vidta åtgärder.
          </p>
          <p xml:id="i-U26JfsziXBvoRRNg5YHPTC">
            Det är inte bara natur och ekosystem som har anpassat sig till
            det kalla klimatet med is och permafrost. Snabba förändringar
            drabbar samhällen hårt. Det kan bl.a. handla om minskade fångster
            vid jakt och fiske men också om upptinad mark som leder till att
            hus och infrastruktur sjunker och förstörs. Också risken för jordskred
            ökar och transport­leder och vägar kan bli obrukbara.
          </p>
          <p xml:id="i-6krwWzZ3jMRNhXmYD6UHAd">
            I skrivelsen nämner regeringen återkommande Parisavtalet. Man
            skriver bl.a. att Sverige kommer att gå före i genomförandet av
            Parisavtalet, som ska vara vägledande för regeringens arbete i
            Arktis. Det finns dock mycket som tyder på att Sverige med nuvarande
            strategi inte kommer att leva upp till kraven för att hålla den
            globala upp­värmningen väl under två grader. Vänsterpartiet vill
            öka ambitionen vad gäller när målet om nollutsläpp av fossila
            växthusgaser senast ska vara uppnått. Vi menar att Sverige senast
            2040 ska ha nollutsläpp av växthusgaser till atmosfären. Läs mer
            i vår motion med anledning av proposition 2019/20:65 En samlad
            politik för klimatet – klimatpolitisk handlingsplan (2019/20:3480).
          </p>
          <p xml:id="i-HXBdPYENPGJwg8mrg8Cz7b">
            För att klara att ställa om klimatet globalt krävs att hela befolkningen
            representeras. Ofta exkluderas kvinnor från internationella förhandlingar
            och ges därmed inte samma möjligheter att påverka vare sig processer
            eller innehåll. För att garantera kvinnors in­flytande över fred
            och säkerhet har FN tagit fram resolution 1325. Vänsterpartiet
            vill se en liknande resolution för att garantera att kvinnor inkluderas
            i alla delar av det inter­nationella klimatarbetet.
          </p>
          <p xml:id="i-FVBR5XAwTsQU456Pf97THT">
            Sverige bör ta initiativ till en FN-resolution i syfte att garantera
            kvinnors inkludering i det internationella klimatarbetet.
          </p>
          <head xml:id="i-LzyttCHmAcFMvSPPFFeuru" type="h2">
            4.1 Stopp för fossilutvinning i Arktis
          </head>
          <p xml:id="i-KExNTKa4S6ERrKnuSC7D5G">
            Allteftersom isarna smälter har företags och länders intresse
            av att få tillgång till och exploatera området ökat. Fossila ämnen
            som länge varit omöjliga att komma åt blir nu möjliga att ta upp.
            Enligt uppskattningar finns en tredjedel av världens ännu ej upp­täckta
            naturgasreserver och drygt 10 procent av världens oljereserver
            i Arktis.
          </p>
          <p xml:id="i-NemHoiTGMgks2UriYLrZm6">
            Länder, däribland USA, har visat stort intresse för regionen,
            vilket vi bl.a. märkte genom president Donald Trumps försök att
            köpa Grönland, men även Norge vill utveck­la sin oljeindustri
            genom att pumpa upp olja i nya områden i Arktis. Stora oljebolag
            har också visat stort intresse för att börja borra efter olja
            i regionen. I somras öppnade Trump för oljeborrning i Alaskas
            vildmark. Från och med årsskiftet ska det bli möjligt att teckna
            avtal för olje- och gasborrning i naturreservatet Arctic National
            Wildlife Refuge. Beslut­et står i direkt strid med såväl klimat-
            och miljö- som urfolksintressen.
          </p>
          <p xml:id="i-AkoLBZT6LJmHYT3m1kH5Je">
            Också Kina visar ett allt större intresse för Arktis, bl.a. genom
            att man investerat i en isbrytare och under de senaste åren försökt
            beskriva sig som ett ”nära Arktis-land”, trots att landets närmaste
            gräns ligger 1 400 kilometer bort. Kina säger sig främst ha intresse
            av att bruka transportleder och internationella vatten för forskningssyften.
            Samtidigt har man tydliga intressen av att utvinna naturresurser
            och dessutom säkerhetspolitiska skäl att öka sin närvaro i regionen.
          </p>
          <p xml:id="i-MCHS2ZeE5YXbdQA3hdpyAh">
            Att stoppa klimatförändringen inom den arktiska regionen är svårt,
            särskilt att stoppa issmältningen. Det krävs en stor handlingskraft
            och mänsklig vilja för att lyckas vända klimatkrisen, inom Arktis
            såväl som någon annanstans. Att vi i en situation med fortsatt
            ökade temperaturer, naturkatastrofer och extremväder ska tillåta
            fortsatt förstörelse av naturen är långt ifrån rimligt. De naturresurser
            som ligger under Arktis isar borde rimlig­en stanna där. Att ta
            upp dem med hänvisning till att de ger arbetstillfällen och på
            kort sikt bättre liv för dem som bor i regionen är att leva i
            förnekelse. För samtidigt kommer användningen av den oljan eller
            gasen ytterligare att accelerera klimatkrisen och göra livet inom
            hela den arktiska regionen än svårare.
          </p>
          <p xml:id="i-JY8hUxbFkbeLWsFnWY53Ff">
            Regeringen konstaterar i skrivelsen att utvinningen av fossila
            bränslen hotar de glo­bala ansträngningarna att uppnå Parisavtalets
            mål och måste fasas ut så snart som möjligt. Man har gett Exportkreditnämnden
            i uppdrag att tillsammans med AB Svensk Export­kredit se över
            hur det svenska och internationella exportfinansieringssystemet
            ska bidra till tydlig omställning och kraftigt minskade utsläpp
            av växthusgaser. Vänsterpartiet menar att detta inte är tillräckligt.
            Sverige måste agera för att förhindra exploatering av Arktis olje-
            och gasfyndigheter. Dels kommer en exploatering att leda till
            ökad tillgång till icke förnybara energikällor som möjliggör fortsatta
            och ökande koldioxidutsläpp, dels är risken överhängande att en
            exploatering av dessa naturresurser kommer att leda till mycket
            stora miljöproblem i regionen vid utvinning och transporter. Till
            skillnad från Arktis omfattas Antarktis av ett miljöskyddsprotokoll
            som förbjuder utvinning av natur­tillgångar i minst 50 år. Vänsterpartiet
            menar att regeringen bör agera skyndsamt för att skydda Arktis
            från vidare exploatering. Regeringen ska verka för ett totalstopp
            för fossil­utvinning i den arktiska regionen. Detta bör riksdagen
            ställa sig bakom och ge regeringen till känna.
          </p>
          <head xml:id="i-NV4wZHHrLKgdx7CLK4fTe1" type="h2">
            4.2 Stopp för gruvdrift på djuphaven
          </head>
          <p xml:id="i-GDgqQVNhZzsQAQpPCUQ2KN">
            Gruvdrift på havsbottnen kan riskera större skador för den marina
            miljön än oljeborr­ning, och jakt på djuphavsmineral kan påverka
            miljöer som varit ostörda i miljarder år. Hur utvinningen av dessa
            mineral kommer att påverka miljön för de djur som lever där och
            ekosystemet i stort vet i dag ingen säkert. Kunskapen om livet
            på flera tusen meters djup är för närvarande mycket bristfällig.
            Därmed blir en reglering för att minska risker­na vid gruvexploatering
            på havsbottnar mycket svår. Vänsterpartiet anser att försiktig­hetsprincipen
            därför bör tillämpas för att undvika att djuphavsgruvor medför
            giftiga föroreningar i näringskedjorna och förstörda ekosystem.
            Sverige bör i förhandlingar om havsrättskonventionen driva krav
            om införande av moratorium för gruvdrift på djuphav­en. Detta
            bör riksdagen ställa sig bakom och ge regeringen till känna.
          </p>
          <head xml:id="i-6jkqEFmEXVXWhZSzxqpKN4" type="h2">
            4.3 Öka skyddet av havsområden
          </head>
          <p xml:id="i-SDkmPqpQwpgcPHNvvyjFYv">
            Internationella naturvårdsunionen (IUCN) enades 2016 om en resolution
            om att skydda 30 procent av havet i strikt skyddade områden till
            2030. Sverige har för närvarande ett etappmål om att 10 procent
            av Sveriges marina områden ska skyddas. Naturvårdsverket konstaterar
            i sin fördjupade utvärdering av miljömålen 2019 att detta arealmål
            kan upp­nås om anslagsnivån i statsbudgeten är i enlighet med
            2018 års budget. Sverige har även inom den globala konventionen
            för biologisk mångfald (CBD) och FN:s hållbarhetsmål, de s.k.
            SDG-målen, lovat att leva upp till målsättningen om att till 2020
            skydda minst 10 procent av kust- och havsområdena grundat på bästa
            tillgängliga vetenskap. Forskning visar att behovet av skyddade
            områden ligger på ungefär 20–30 procent för varje livs­miljö.
          </p>
          <p xml:id="i-6c8HJ8RqYehHrZ6SzjWodV">
            Inom FN förhandlas för tillfället ett globalt avtal som ska skydda
            internationellt vatten från överexploatering och därmed stärka
            det bristande regelverk som existerar i dag. Avtalet väntas vara
            klart under 2020 och kommer att vara ett tillägg till havsrätts­konventionen
            (Unclos). Trots att förhandlingarna inom FN för närvarande är
            inne på den tredje förhandlingsrundan av fyra och att utformning
            av regeltexten närmar sig är det väldigt tyst från den svenska
            regeringen gällande Sveriges hållning. De djupa havens ekosystem
            är till största delen outforskade men starkt påverkade av människan.
            Det finns i dag en rad exploateringshot från bl.a. fiskeindustrin
            och gruvindustrin. Forskare har rekommenderat att minst 30 procent
            av de globala marina områdena ska vara skyddade 2030. Bland andra
            Tyskland och Storbritannien har ställt sig bakom en sådan målsättning,
            och i januari 2020 skrev även Sverige under den deklarationen.
            Regeringen skriver att man inom Arktiska rådet kommer att stödja
            arbetet med ett mål om 30 procents områdesskydd av marina miljöer.
            Det är bra och ett mål som Vänster­partiet ställer sig bakom.
            Vi menar dock att detta bör gälla vid alla liknande förhand­lingar
            som gäller skydd av havsområden, inte bara i Arktis. Sverige bör
            i internationella förhandlingar driva krav om att skydda minst
            30 procent av de globala marina områdena senast 2030. Detta bör
            riksdagen ställa sig bakom och ge regeringen till känna.
          </p>
          <p xml:id="i-QV9UzJ1qXQ5BwXfHWJ5sid">
            Redan i dag regleras staters ansvar för oceanerna genom FN:s
            havsrättskonvention (Unclos). I konventionen regleras bl.a. näringsverksamhet,
            miljöfrågor och utvinning av naturtillgångar i världshaven. Sverige
            och över 160 andra länder har ratificerat konven­tionen. Alla
            länder som gränsar till Arktis har i dag undertecknat konventionen,
            med ett undantag: USA. Sverige bör verka för att USA undertecknar
            och ratificerar FN:s havs­rättskonvention. Detta bör riksdagen
            ställa sig bakom och ge regeringen till känna. Läs mer i vår motion
            Hållbara hav (2019/20:1618).
          </p>
          <head xml:id="i-Kv8k3kNotwf6yZtYar8y7q" type="h2">
            4.4 Biologisk mångfald
          </head>
          <p xml:id="i-Ao9exscJLEeyHAx687rhGE">
            Artrikedom förstärker våra och kommande generationers livsmöjligheter
            och är grunden för fortsatt välfärd. Biologisk mångfald och klimatförändringen
            är vår tids stora ödes­frågor som också har stor påverkan på varandra.
            En natur med många arter klarar lättare av den stress som ett
            förändrat klimat innebär. Tillståndet för den biologiska mångfalden
            är mycket kritiskt och många forskare hävdar att vi är på väg
            in i den sjätte massutrot­ningen på planeten.
          </p>
          <p xml:id="i-YAkSjcUAkFfs1QCy9FvwRg">
            Arktis är hem för ett rikt och unikt djurliv. Åtta av de tio
            rikaste fiskbestånden på jorden återfinns i eller nära Arktis
            och varken renar eller myskoxar finns naturligt någon annanstans
            än där. När havsisarna smälter förändras livsmiljön för många
            arter drastiskt. Det gäller inte minst isbjörnar, sälar, valrossar
            och valar. Det förändrade klimatet påverk­ar ekosystemet och på
            flera håll har t.ex. späckhuggaren ersatt isbjörnen som toppredator
            och skrämt bort andra typer av valar, vilket bl.a. påverkar de
            människor som är beroende av jakt i området.
          </p>
          <p xml:id="i-SHE1xAnyQvF11oyGJ1dbbo">
            Det är bra att regeringen lyfter frågan i sin skrivelse och att
            man i förhandlingar verkar för att bevara den biologiska mångfalden.
            Vi vill dock understryka vikten av att man skyndsamt ställer om
            för att uppnå målen i Parisavtalet. Om inte den globala upp­värmningen
            stoppas kommer det heller inte att gå att skydda hotade arter.
            Det viktigaste arbetet för att skydda den biologiska mångfalden
            är att agera mot klimatförändringen, och där gör tyvärr inte regeringen
            tillräckligt. Läs mer i vår motion med anledning av proposition
            2019/20:65 En samlad politik för klimatet – klimatpolitisk handlingsplan
            (2019/20:3480) och i vår motion Biologisk mångfald (2018/19:669).
          </p>
          <head xml:id="i-BZRX7MiGXQQtbCgsW7smtz" type="h2">
            4.5 Hållbara transporter och infrastruktur
          </head>
          <p xml:id="i-NqcfdcuYSR6kwBQPDA1Ro3">
            För att stoppa klimatförändringen i tid måste vi i grunden ändra
            vårt transportsystem. Förutom ökad användning av el och förnybara
            drivmedel krävs åtgärder för ett trans­porteffektivare samhälle.
            Det kräver att statliga investeringar och styrmedel syftar till
            att främja hållbara och effektivare transporter av personer och
            gods. Transportpolitiken måste med andra ord utvecklas inom ramen
            för våra klimatmål. Ett av de viktigaste bidragen vi kan göra
            är att flytta gods- och persontransporter från väg och flyg till
            tåg och sjöfart.
          </p>
          <p xml:id="i-9GaBFbzVPVtz8B3CUqjb5o">
            En central del av Vänsterpartiets klimatpolitik är en kraftig
            utbyggnad av tågnätet, både i Norden och runt om i Europa. Vi
            vill ha samordnade tidtabeller och fler nattåg genom Europa och
            då också mellan våra nordiska länder, något som skulle underlätta
            resandet även i den arktiska regionen. I dag har vi järnväg från
            Nordnorge till Sverige. Finland har en annan spårbredd än övriga
            nordiska länder, men i Haparanda finns goda möjligheter för överflyttning
            av både persontrafik och gods. Den järnväg som finns är dåligt
            underhållen och har för låg kapacitet. Dessutom behöver kopplingen
            mellan länd­erna bli bättre. En bättre utbyggd och underhållen
            tvärbana mellan de nordiska länderna skulle inte bara kunna öka
            resandet för människor utan också godstransporter och där­med
            avlasta vägnätet som i dag har en tung godstrafik. Vänsterpartiet
            vill därför att Sverige tar initiativ till ett effektivt samarbete
            med Norge och Finland för att knyta ihop den nordiska delen av
            Arktis. Sverige ska inom det nordiska samarbetet verka för att
            utveckla de gränsöverskridande järnvägarna. Läs mer om i vår motion
            Samarbetet i Norden och Baltikum (2020/21:597).
          </p>
          <p xml:id="i-4PQ4Hg16bVFRHo69n9Mt3e">
            Mycket av Sveriges och övriga Nordens export av råvaror kommer
            från den nordiska delen av Arktis och alltför mycket av denna
            export transporteras på väg, vilket innebär alldeles för tät och
            tung trafik på dåligt underhållna och alldeles för smala vägar.
            Det är betydligt effektivare, säkrare, miljövänligare och mer
            klimatsmart att transportera gods och personer på järnväg. Viktiga
            linjer är Sundsvall–Östersund–Trondheim och framför allt godstrafiken
            Malmbanan/Ofotbanen mellan Luleå och Narvik samt en ny järnväg
            Svappavaara–Kaunisvaara. Planerna på en järnväg mellan Rovaniemi
            och Kirkenes är intressanta även ur ett svenskt perspektiv. Transporterna
            till och från den nordligaste del­en av EU är av intresse för
            hela EU. Vänsterpartiet vill att Sverige i EU driver att union­ens
            s.k. korridorer med järnvägstrafik, en del av TEN-T-projektet,
            ska dras hela vägen upp till och genom den nordiska delen av Arktis.
            Connecting Europe Facility (CEF), på svenska kallad Fonden för
            ett sammanlänkat Europa, finansierar TEN-T-projektet.
          </p>
          <p xml:id="i-AazUf8sQMKu4ofN9mM6f8w">
            Regeringen bör verka för att EU-kommissionens förslag till CEF-förordning
            för ett sammanlänkat Europa för 2021–2027 även ska möjliggöra
            en ytterligare järnvägsut­byggnad i Barentsregionen i syfte att
            stärka hållbara godstransporter i regionen. Detta bör riksdagen
            ställa sig bakom och ge regeringen till känna.
          </p>
          <p xml:id="i-8U5jTjwojfkBuVrtCgT4gd">
            Satsningar på infrastruktur är ofta omfattande och kostsamma
            och kräver därför sys­tem som testats för att kunna leva upp till
            de krav som ställs. Avregleringen av tågtrafik­en har dessutom
            lett till att viktig samordning och kunskap gått förlorad, och
            tåg kan i dag upphandlas och levereras utan att först ha testats
            i tillräcklig omfattning. Sverige har goda förutsättningar för
            testverksamhet för tåg och utrustning i skarpt vinterläge. Vänsterpartiet
            ser stora möjligheter till utveckling av en sådan testverksamhet
            i de norra delarna av landet. Det är välkommet att sträckan Jörn–Arvidsjaur
            i Västerbotten och Norrbotten nu ska börja användas för testverksamhet,
            men det får inte betyda att banan helt stängs för andra aktörers
            transporter. Sverige bör utveckla möjligheterna att testa tåg
            och utrustning i skarpt vinterläge. Detta bör riksdagen ställa
            sig bakom och ge regeringen till känna.
          </p>
          <head xml:id="i-21rY44tDkvUBB8as7w4Jmt" type="h2">
            4.6 Digital infrastruktur
          </head>
          <p xml:id="i-2eAQRAaQtzjxEQdNvwCNxF">
            Vart femte hushåll har i dag bristande bredband. En ökad digitalisering
            minskar även de fysiska transportbehoven och därmed klimatpåverkan
            och stärker förutsättningarna för småföretagare utanför våra tätorter.
            Takten i utbyggnaden av bredband har de senaste åren stannat av
            då man alltmer närmar sig områden där det inte är ekonomiskt lönsamt
            för aktörer bl.a. på grund av långa avstånd, svår terräng och
            utspridd befolkning. Vänsterpartiet anser att det är mycket angeläget
            att den digitala klyftan minskas och att även landsbygden ges
            digitala förutsättningar för framtida välfärd och stärkt beredskap
            inte minst i kristider. Vänsterpartiet vill därför se större statliga
            satsningar på utbyggnad av bredband för att möjliggöra att de
            allra flesta hushåll ska ha tillgång till ett stabilt och fungerande
            bredband. Läs mer i vår motion It och bredband (2020/21:398).
          </p>
          <head xml:id="i-Jd3bJZXTpXTRRVgMjY1gnH" type="h1">
            5 Internationell närvaro och militariseringen av Arktis
          </head>
          <p xml:id="i-JQ1uyeKYfRB5MRmWJ1D8Qz">
            Regeringen beskriver i sin skrivelse hur Arktis har gått från
            att vara ett säkerhetspoli­tiskt lågspänningsområde till att i
            dag utgöra ett viktigt intresseområde för en rad aktör­er. Försvarsberedningen
            konstaterar i sin rapport Motståndskraft (Ds 2017:66) hur olika
            intressen i Arktis står mot varandra. Ett tecken på det ökade
            intresset för Arktis är att allt fler länder väljer att ansöka
            om observatörsstatus i Arktiska rådet. Ett annat är den ökade
            militära närvaron i Arktis. År 2017 färdigställde t.ex. Ryssland
            en ny militärbas på den arktiska ögruppen Franz Josefs land.
          </p>
          <p xml:id="i-393ar2vdQzkyKaPkdNYeX3">
            Trots att stora delar av Arktis inte ligger inom något lands
            territorialgränser gör i dagsläget ett flertal länder anspråk
            på stora delar av området. Det gäller både Ryssland, USA, Kanada,
            Norge och Danmark. Även stormakten Kina har visat ett allt större
            intresse för både naturtillgångar och transportvägar trots att
            man helt saknar arktiskt territorium. Eftersom flera av de inblandade
            länderna är medlemmar i Nato har också militäralliansen blivit
            en aktör i regionen. Ryssland har dock hittills varit tydligast
            i sina anspråk genom att i augusti 2007 placera en rysk flagga
            på havsbottnen exakt på Nord­polen.
          </p>
          <p xml:id="i-Hh3EAEXjkKavKguYMKMvKZ">
            Det upptrissade säkerhetspolitiska läget mellan Nato och Ryssland
            riskerar att få förödande konsekvenser. Den naturliga lösningen
            på ökade spänningar borde vara ned­rustning, ökat samarbete och
            utbyte. Vänsterpartiet menar att det är av yttersta vikt att vidhålla
            ett nära samarbete mellan samtliga länder som inkluderas i Arktis
            närområde, Ryssland inkluderat. Sådana samarbeten sker t.ex. genom
            Arktiska rådet, Barentsrådet och Östersjöstaternas råd.
          </p>
          <p xml:id="i-RauVN7QrbQ1H2FcwH4oGPp">
            Ländernas geografiska anspråk backas upp militärt och militariseringen
            av Arktis märks även i vårt eget land, inte minst genom de internationella
            militärövningarna i norra Sverige. Som exempel kan den återkommande
            övningen Cold Response som arrangeras inom ramen för Partnerskap
            för fred nämnas, likaså Loyal Arrow som genomfördes 2009 och var
            den största flygövningen i Sveriges historia.
          </p>
          <p xml:id="i-8iVHAjradvu9uz7kbcirWx">
            Hösten 2018 deltog Sverige också i en av de allra största Natoövningarna:
            Trident Juncture 18. Övningen ägde till största delen rum i Norge
            och var en av de största som någonsin skett i landet med över
            50 000 deltagare från mer än 30 länder. Under övning­en övade
            också bl.a. amerikanskt flyg i svenskt luftrum. Ingen del av den
            amerikanska militären bör tillåtas att öva i Sverige. Detta bör
            riksdagen ställa sig bakom och ge regeringen till känna.
          </p>
          <p xml:id="i-2A6S3m2JZmQhzttTHQomD3">
            Sverige ska inte delta i Natoledda övningar då dessa urholkar
            den svenska militära alliansfriheten. Natoledda övningar som äger
            rum på svensk mark, i vårt luftrum och på vårt territorialvatten
            ska upphöra och Nato ska inte tillåtas öva eller testa vapensystem
            inom Sveriges gränser. Det leder till en ökad hotbild mot Sverige
            när flera länder tillåts göra sig redo för strid i Arktis. Vänsterpartiet
            har återkommande krävt att Sverige därför ska riva upp samförståndsavtalet
            om värdlandsstöd med Nato, senast i motionen Samar­betet i Norden
            och Baltikum (2020/21:597).
          </p>
          <head xml:id="i-CV11mnscESYSNK8oiP1YRP" type="h2">
            5.1 Norrbotten som militärt test- och övningsområde
          </head>
          <p xml:id="i-E9jrkYbBrcZaUFgXVZoUJn">
            I dag används stora delar av Norrbotten som övnings- och testområde,
            både för svensk och för utländsk militär. Sveriges medverkan i
            ett antal internationella militära samar­beten såsom Pesco och
            samförståndsavtalet om värdlandsstöd med Nato innebär en rad åtaganden
            och innefattar inte sällan gemensamma övningar.
          </p>
          <p xml:id="i-LPXEaF9RcAEo2qsvXqHBYK">
            Vänsterpartiet ser med oro på hur stora delar av Norrbotten görs
            om till ett militärt övningsfält. En ökad övningsverksamhet, oavsett
            om den sker tillsammans med Nato, Pesco eller andra konstellationer
            inom EU, riskerar att få negativa konsekvenser såväl för människor
            och miljö som för viktig näringsverksamhet i området. Det är också
            av försvarspolitiska skäl tveksamt hur Sveriges försvarsförmåga
            stärks genom att andra länder ges möjlighet att testa och öva
            i vårt kalla klimat. Övningsfältet North European Aerospace Test
            range (Neat) inkluderar både Esrange Space Center utanför Kiruna
            och Vidsel Test Range i Älvsbyn och utgör därmed Europas största
            militära övningsområde över land. Övningsfältet har utvecklats
            till en allt viktigare arena för Natos tester av bombflygplan,
            drönare, missiler och andra vapentyper. Vänsterpartiet har kraftigt
            mot­satt sig denna utveckling. På sikt vill vi avveckla Vidsel
            Test Range som militärt testområde.
          </p>
          <p xml:id="i-CT2hSrZGHKhKaRh24qBwDQ">
            Nato ska inte tillåtas öva eller testa vapensystem inom Sveriges
            territorium. Detta bör riksdagen ställa sig bakom och ge regeringen
            till känna.
          </p>
          <p xml:id="i-NkCxCfBz9xsfqsZPeTZPYj">
            Trots att Israel ockuperar Palestina och man återkommande bryter
            mot såväl mänsk­liga rättigheter som internationell rätt tillåts
            man testa sina vapensystem på svensk mark. Bland annat har man
            testat drönare i Vidsel som senare använts för att bomba civila
            mål i Gaza. Sverige ska inte bidra till Israels övergrepp. Israels
            militär ska inte tillåtas öva eller testa vapensystem i Sverige.
            Detta bör riksdagen ställa sig bakom och ge regeringen till känna.
          </p>
          <p xml:id="i-AX6jBrvA9mjSsLGhs2NB6">
            Läs mer i vår motion Försvarsmakten, klimat och miljö (2018/19:1761).
          </p>
          <head xml:id="i-6u7GKvqSKv6n3wue7PCiAN" type="h2">
            5.2 Kärnvapenfritt Arktis
          </head>
          <p xml:id="i-DHcFNZbUjmBDYzJoSUjkvn">
            I år är det 75 år sedan atombomberna fälldes över Hiroshima och
            Nagasaki. Men kärn­vapen är fortfarande en viktig del i många
            länders försvarsdoktrin. Sverige har ett för­flutet av aktivt
            arbete för nedrustning i allmänhet och kärnvapenavrustning i synnerhet.
            Genom Sveriges historia av militär alliansfrihet finns en unik
            röst som bör användas än tydligare för en global kärnvapennedrustning.
            Natomedlemskapen splittrar Norden i kärnvapenfrågan. Som självständig
            och militärt alliansfri stat bör Sverige självklart tillhöra de
            länder som ratificerar FN:s konvention om kärnvapenförbud.
          </p>
          <p xml:id="i-Cp8BsocNMRGhNooZZQHp6F">
            Överenskommelser om kärnvapenfria zoner är ett av de allra mest
            effektiva verk­tygen mot kärnvapen och mot kärnvapenspridning.
            Om länder kan vara förvissade om att andra stater inte håller
            kärnvapen dämpar det viljan att skaffa egna. Stora delar av världen
            omfattas redan av kärnvapenfria zoner eller zoner fria från massförstörelse­vapen.
            Det gäller exempelvis Latinamerika, Afrika, Centralasien och Antarktis.
          </p>
          <p xml:id="i-Pi1HzXe3vnyhmR81FYK86">
            Flera av de stater som nu visar ett allt större intresse för
            Arktis har kärnvapen. Den spända relationen mellan Ryssland och
            Nato riskerar att bidra till en ökad tilltro till kärnvapnens
            avskräckande förmåga med upprustning och terrorbalans som följd.
            I sin årsbok för 2020 konstaterar fredsforskningsinstitutet Sipri
            att även om antalet kärn­vapen minskar något i världen fortsätter
            alla stater som innehar kärnvapen att moderni­sera sina vapenarsenaler.
            Att USA och Ryssland, som tillsammans innehar 90 procent av alla
            kärnvapen, fortsätter att modernisera sina stridsspetsar skapar
            osäkerhet i om­världen.
          </p>
          <p xml:id="i-L873GdLE8ycSKbTrfZFUWC">
            Kärnvapen har också befunnit sig i Arktis genom de kärnvapenbestyckade
            ubåtar som flera stater innehar. Sverige bör ta initiativ till
            en zon fri från massförstörelsevapen i Arktis. För vidare läsning
            om Vänsterpartiets hållning gällande kärnvapen, se vår motion
            Förbud mot kärnvapen (2016/17:156).
          </p>
          <head xml:id="i-HZMFNrE6QhrR3bRj7fgqC4" type="h1">
            6 En rättvis handelspolitik
          </head>
          <p xml:id="i-7e5UgAZDB49QxnhCbmng5x">
            Vänsterpartiet vill ha en rättvis handelspolitik som sätter människor,
            social rättvisa, djur, klimatet och miljön främst och som fokuserar
            på samhällsvinster för alla – inte bara på vinster för storföretag.
            Handel med omvärlden är avgörande för Sveriges väl­stånd och vår
            utveckling. Vänsterpartiet har genom åren stått bakom avvecklingen
            av tullar och andra formella handelshinder. Det överordnade målet
            för svensk handels­politik bör vara att bidra till minskade klyftor
            inom och mellan länder samt ökad jäm­ställdhet och hållbar utveckling.
          </p>
          <p xml:id="i-5LCBWVFzQFPh2Sub1CW7Vo">
            I dag dominerar transnationella företag både världsekonomin och
            kontrollen av jordens naturresurser. Detta ger företagen stor
            makt att bestämma inriktningen för vår globala utveckling. Med
            makten har tyvärr inte ansvaret för att mänskliga rättigheter
            samt den ekologiska balansen respekteras fullföljts.
          </p>
          <p xml:id="i-YLQcZgC3jgh9RomeToc28Z">
            Det finns många exempel på när transnationella företag tar naturresurser
            i företagets bruk utan hänsyn till lokalbefolkningen, mänskliga
            rättigheter eller miljön. I många fall leder detta till försämringar
            i lokalbefolkningens möjlighet till självförsörjning och tillgång
            till essentiella resurser samt till föroreningar som lokalbefolkning,
            djur och natur tvingas leva i. Dessutom har lokala miljö- och
            urfolksaktivister som motsätter sig de transnationella företagens
            framfart utsatts för förföljelse, hot och till och med mord.
          </p>
          <p xml:id="i-9ToACgtXr2kkqmxXvLwNPN">
            Även i Norden är kampen om äganderätten till naturresurserna
            och transnationella företags uppköp av fiskekvoter ett pågående
            politiskt och juridiskt problem. På Färöarna ändrades fiskerilagstiftningen
            för att hindra utländskt uppköp av fiskerättigheter, men den har
            sedan ändrats igen så att utländskt ägarskap accepteras under
            en period av tolv år. På Grönland är utländska företag också aktiva
            för att få tillgång till fiskekvoter.
          </p>
          <p xml:id="i-Dt9PJ7zr79KwuugkBXdD8W">
            I dag har EU handelsavtal med omkring 50 länder. Vänsterpartiet
            menar att Sverige och EU måste stå upp för miljön, klimatet och
            demokratin. Det gäller även de handels­avtal som EU ingår. Därför
            motsätter vi oss en handelspolitik där vinster för storföretag­en
            går före rätten till trygga jobb, klimatet och vår gemensamma
            välfärd. Vänsterpartiet är emot handelsavtal som CETA (Comprehensive
            Economic and Trade Agreement) mellan EU och Kanada och TISA (Trade
            in Services Agreement) mellan EU och 22 andra parter. Båda avtalen
            har kritiserats hårt, bl.a. för att makt flyttas från länders
            reger­ingar till storföretag och för att avtalen riskerar att
            undergräva arbetstagares rättigheter, slå mot välfärden och inte
            minst utgöra ett hot mot klimat och miljö. Ett stort problem är
            också att företag ges möjlighet att stämma stater för utebliven
            vinst. Därmed hindras länder från att föra den politik de vill
            om den strider mot avtalet. Det kan betyda att före­tags vinster
            kan få lagligt företräde framför urfolks rättigheter.
          </p>
          <p xml:id="i-UB7uuwa7wUdGXBYgqYJNQB">
            Vidare menar Vänsterpartiet att EU bör ta ett större ansvar för
            att leva upp till Parisavtalet. I handelspolitiken bör de egna
            åtgärderna kombineras med krav på att de parter man ingår handelsavtal
            med också agerar för att leva upp till avtalet. Sverige ska driva
            på inom EU-samarbetet för att EU i alla förhandlingar om handelsavtal
            ska ställa krav på att motparten ska leva upp till Parisavtalet.
          </p>
          <p xml:id="i-JyAFQD1tteagx42dLdg52k">
            EU har påbörjat ett arbete med human rights and environmental
            due diligence i syfte att stärka företagens ansvar vad gäller
            mänskliga rättigheter och de miljöeffekter man orsakar. Vi menar
            att vi inte kan vänta på dessa processer utan att dessa krav borde
            han­teras i Sverige redan nu. Regeringen bör återkomma med förslag
            utifrån Statskontorets rapport FN:s vägledande principer för företag
            och mänskliga rättigheter – utmaningar i statens arbete, se vår
            motion En politik för att möta coronapandemins globala effekter
            (2020/21:250).
          </p>
          <p xml:id="i-LUCNammeYyzWzhkAoDeon8">
            Med de regelverk vi har i dag är det mycket svårt att avkräva
            de transnationella före­tagen ansvar. Att skapa internationellt
            bindande regler kring företags ansvar för mänsk­liga rättigheter
            minskar möjligheten för transnationella företag att begå människorätts­brott
            och att förstöra såväl värdefulla naturområden som människors
            hem genom ut­släpp från sina industrier eller gruvor utan att
            ta ansvar för konsekvenserna.
          </p>
          <p xml:id="i-PVCcJnE3SyPWp9iRp57hKT">
            De nordiska länderna bör stå för att mänskliga rättigheter och
            lokal rätt till natur­resurser är överordnat företagens vinstintressen.
            Därför bör länderna stödja FN:s bind­ande avtal för företag och
            mänskliga rättigheter, även kallat Binding Treaty. Avtalet skulle
            stärka hållbara produktionskedjor och minska de skador på människa
            och miljö som delar av dagens investeringar bidrar till. Det stärker
            lokalbefolkningarna i rättspro­cesserna och gör att transnationella
            företag som bryter mot de mänskliga rättigheterna kan ställas
            inför rätta.
          </p>
          <p xml:id="i-RRzKyXbKQCX4DxYfq6L6UL">
            Regeringen bör aktivt verka för godkännandet av det juridiskt
            bindande FN-avtalet om transnationella företags ansvar för mänskliga
            rättigheter (Binding Treaty).
          </p>
          <p xml:id="i-4cfd6wrnNf4wkb2HYHDNqU">
            I december 2017 meddelade Världsbanken att den skulle upphöra
            med låneprojekt till gas- och oljeutvinning samt borrning och
            drift av oljebrunnar efter 2019. Den skulle ock­så använda sig
            av ett skuggpris på koldioxid i de ekonomiska analyserna av alla
            projekt i sektorer med höga utsläpp. Beskeden bedömdes som viktiga
            av flera miljöorganisationer som menade att många satsningar inte
            skulle bli av utan Världsbankens stöd och att banken tidigare
            gjort stora investeringar i sektorn. Löftet innebär däremot inget
            totalt stopp för finansiering av projekt som rör fossila bränslen
            eller fossil energi. Vänster­partiet menar att dessa s.k. Bretton
            Woods-institutioner i högre grad bör sträva i samma riktning och
            att den riktningen bör styras av Agenda 2030. Läs mer i våra motioner
            Klimat- och miljöfrågans påverkan på utrikespolitiken (2019/20:219)
            och En politik för att möta coronapandemins globala effekter (2020/21:250).
          </p>
          <head xml:id="i-VbzURzncQ5uP1qEwXiXVRn" type="h1">
            7 En modern samepolitik
          </head>
          <p xml:id="i-7nfvF4MMPSE2SinbW5fbNC">
            Samerna har en särskild ställning som urfolk i Sverige, vilket
            regeringen också lyfter fram i sin skrivelse. Samers villkor och
            rättigheter är en fråga för fler länder och det är därför viktigt
            att Sverige arbetar för att säkra urfolksrätten i hela Arktis.
          </p>
          <p xml:id="i-9TpD4m3t8iyeVAG2phdmnZ">
            Internationella arbetsorganisationens (ILO) konvention 169 om
            urfolk och stamfolk innehåller ett antal bestämmelser och åtaganden
            till skydd för urfolk. Ett grundläggande krav enligt konventionen
            är att urfolk till fullo ska åtnjuta mänskliga rättigheter och
            grundläggande friheter. Det måste vidtas åtgärder mot diskriminering
            samt utformas särskilda insatser som främjar de berörda folkens
            sociala och ekonomiska rättigheter och som skyddar deras andliga
            och kulturella värden.
          </p>
          <p xml:id="i-XezcELGjzHVsSRKoZQ5RmY">
            Sverige var drivande för att få till stånd FN-konventionen ILO
            169 redan 1989 men har ännu inte ratificerat den. Det som hindrat
            en ratificering av ILO 169 är framför allt att Sverige inte uppfyller
            förpliktelserna i konventionens artikel 14 om markrättigheter
            och att frågor kring samernas rätt till land och vatten inte har
            lösts. Motsättningarna ökar mellan samerna och den bofasta befolkningen
            när renarna under vintern söker bete på privatägd mark. Även jakt-
            och fiskerätten i fjällen diskuteras i förhållande till samernas
            rättigheter som urfolk. Här står olika starka intressen och olika
            rättigheter mot varandra. Vänsterpartiet anser att ILO 169 bör
            ratificeras.
          </p>
          <p xml:id="i-NsKh2VR4guSie9svnbrhWV">
            FN:s generalförsamling antog 2007 en urfolksdeklaration. Detta
            kan ses som en historisk milstolpe i kampen för erkännandet av
            urfolkens mänskliga rättigheter och grundläggande friheter. Urfolksdeklarationen
            anger en miniminivå för hur urfolksfrågor­na bör behandlas i de
            olika länderna, även om deklarationen inte är juridiskt bindande.
            Deklarationens tyngdpunkt ligger på rätten till självbestämmande
            och den innehåller även skrivningar gällande urfolkens rätt att
            äga, bruka och kontrollera land, territorier och naturresurser.
            Rätten till självbestämmande så som den uttrycks i deklarationen
            inne­fattar urfolkens rätt att fritt avgöra sin ekonomiska, sociala
            och kulturella utveckling samt kontrollera och besluta över sina
            egna naturresurser. En central del i urfolksdekla­rationen är
            rätten till fritt och informerat förhandssamtycke (FPIC).
          </p>
          <p xml:id="i-8yEkWciyG5VaeGbTZYuVwE">
            FN:s råd för mänskliga rättigheter noterade 2010 att Sverige
            stöder urfolksdeklara­tionen men inte tillämpar de rättigheter
            den innehåller. Sverige rekommenderades att implementera deklarationen
            och etablera mekanismer för detta i samarbete med det samiska
            folket. FN:s rasdiskrimineringskommitté har kritiserat bristerna
            när det gäller samernas inflytande och framför allt bristen på
            fritt informerat samtycke.
          </p>
          <p xml:id="i-6CWL36Rb4EtDHaa6B5kKqh">
            Sverige har haft över 10 år på sig att implementera FN:s urfolksdeklaration
            och över 30 år på sig att ratificera ILO 169. Vänsterpartiet anser
            att det är genant att ett land som Sverige bryter mot grundläggande
            folkrättsliga principer som ska ge urinvånare möjlig­het att upprätthålla
            sin kultur. Vi menar att Sverige bör implementera FN:s urfolks­deklaration
            snarast.
          </p>
          <p xml:id="i-Pbp7LSFumLkw4Z9qBH4X4Q">
            Högsta domstolen (HD) meddelade i januari 2020 dom i det s.k.
            Girjasmålet (mål T 853–18). Den långdragna tvisten handlade delvis
            om upplåtelserätten till småviltsjakt och fiske inom en samebys
            område ovanför odlingsgränsen. Parterna i målet var Girjas sameby
            och svenska staten, vars talan fördes av Justitiekanslern (JK).
            HD fann att Girjas sameby på grund av urminnes hävd har en ensamrätt
            att upplåta jakt och fiske på området samt att staten saknar sådan
            upplåtelserätt. I HD hävdade statens ombud att skyldigheterna
            enligt urfolksrätten inte gäller Sverige eftersom ”krav på erkännande
            av ILO-konventionen 169 konsekvent avvisats av den svenska lagstiftaren”.
            I domen uttalar dock HD att ILO 169 inte ratificerats men att
            konventionen ändå i delar är bindande för staten då den har blivit
            internationell sedvanerätt.
          </p>
          <p xml:id="i-MAvnb5sLZeS4BcDfxdqtjX">
            Vänsterpartiet anser att Girjasdomen måste få konsekvenser i
            lagstiftningen. För att undvika ytterligare rättsliga tvister
            och för att stärka förutsättningarna för olika samiska näringar
            utöver renskötseln såsom fiske, småviltsjakt och hantverk behöver
            den svenska samepolitiken förändras på en rad områden.
          </p>
          <p xml:id="i-GDuthD7j2mikRG74oWiTPh">
            Förhandlingar om en nordisk samekonvention inleddes 2011. Förslaget
            till konven­tion togs fram av en expertgrupp och remissbehandlades
            sedan i Sverige, Norge och Finland. Förhandlingarna avslutades
            i januari 2017, men konventionen har ännu inte antagits. Konventionen
            är tänkt som en nordisk tillämpning av ILO 169 och är det första
            regionala urfolksinstrumentet i sitt slag. Konventionen skapar
            inga nya rättigheter men ska garantera de rättigheter samerna
            redan har. Den anger vissa minimirättigheter som staterna kan
            vidareutveckla och ger verktyg för en förbättrad dialog mellan
            stat, myn­digheter och det samiska folket. Vidare är konventionen
            tänkt att skapa goda förutsätt­ningar för ett förstärkt samiskt
            inflytande och delaktighet.
          </p>
          <p xml:id="i-DJuQRzccBn1fAXPHNPzNY2">
            Vänsterpartiet hoppas att en nordisk konvention som Sametinget
            står bakom snart kan vara på plats och leda till förbättringar
            avseende samers ställning i Sverige och i Norden, men vi anser
            inte att en nordisk konvention ändrar behovet av att även ratifi­cera
            ILO 169.
          </p>
          <p xml:id="i-Kmx3BAnW6H68Uey6BVo1Xr">
            Regeringen presenterade i juni 2019 ett utkast till lagrådsremiss
            med förslag om en ny lag om konsultation i ärenden av särskild
            betydelse för samerna. Konsultationsord­ningen ska ge samiska
            företrädare en förbättrad rätt till inflytande och delaktighet
            i beslutsprocesser. Förslaget till promemoria (Ds 2017:43 Konsultation
            i frågor som rör det samiska folket) som ligger till grund för
            lagrådsremissen har varit ute på remiss. Vänsterpartiet har tagit
            del av remissvaren. Dessvärre är vår sammantagna bedömning att
            regeringens föreslagna konsultationsordning inte ger samerna den
            rätt till inflytande som ILO 169 och FN:s urfolksdeklaration kräver.
            Förslaget uppfyller inte de krav som ställs på Sverige enligt
            folkrätten. Regeringen har aviserat en proposition under hösten
            2020.
          </p>
          <p xml:id="i-Ct9QbibWAyQf57DRT3QkRF">
            Enligt Vänsterpartiet är en implementering av urfolksdeklarationen
            grundläggande för att syftet med en konsultationsordning ska kunna
            uppfyllas.
          </p>
          <p xml:id="i-6AMahbRQ56NghrqVvZg2Ab">
            Läs mer om våra förslag i motionen En modern samepolitik (2020/21:166).
          </p>
          <p xml:id="i-HNr5SfmoEHkUCscWsuKsS1">
            Vänsterpartiet menar också att det är centralt att urfolken inkluderas
            i internationella såväl som nationella samtal om säkerhetspolitik.
            Urfolkens yttranderätt ska stärkas inom de internationella organisationerna,
            inom förhandlingar, överenskommelser och avtal, inte minst när
            det gäller Arktis. Regeringen ska arbeta för att inkludera urfolk
            i internatio­nella såväl som nationella samtal om säkerhetspolitik.
            Detta bör riksdagen ställa sig bak­om och ge regeringen till känna.
          </p>
          <head xml:id="i-PySuJPz2rWyqKnr6karRo7" type="h1">
            8 Internationell samverkan och klimaträttvisa
          </head>
          <p xml:id="i-JuMHbhrBxXdR2wBUE7pSwf">
            Klimat- och miljörelaterade förändringar har blivit alltmer närvarande
            i den politiska debatten under de senaste åren. Frågorna har också
            i större utsträckning kommit att ses som sammankopplade med andra
            politiska frågor, en utveckling som är nödvändig för att kunna
            förstå och hantera de risker som de klimat- och miljörelaterade
            förändringarna medför.
          </p>
          <p xml:id="i-9Wd2GVnsFgKnsJPZAiV6XM">
            För att möta de risker som de klimat- och miljörelaterade förändringarna
            innebär måste vi minska vår påverkan på klimatet och miljön. Utsläppen
            av växthusgaser, skogsskövlingen och nedsmutsningen av haven måste
            minska. Vi måste också bättre anpassa våra levnadsmiljöer för
            att kunna hantera riskerna som följer av de klimat- och miljöförändringar
            vi har att vänta. Det krävs en omfattande omställning av vårt
            sätt att leva.
          </p>
          <p xml:id="i-BE1w51zjqNmdnCLJwgQeYd">
            För att klara av den omställning vi står inför måste vi även
            förstå vilka ekonomiska och sociala effekter omställningen kan
            få och hur de påverkar lokalsamhället och sam­manhållningen i
            det. Om dessa utmaningar hanteras på rätt sätt, genom att man
            bygger motståndskraftiga samhällen med fungerande skyddsnät och
            diversifierad produktion som sprider risker, utformade utifrån
            lokala förutsättningar tillsammans med lokal­befolkningen, kan
            de utmaningar vi står inför vändas till något positivt.
          </p>
          <p xml:id="i-MCJE96S97MPjSXAzei8oan">
            För att lyckas med detta krävs ett fungerande internationellt
            samarbete. Det handlar både om samarbete för att stoppa vår negativa
            påverkan på klimatet och miljön och om exempelvis utvecklingspolitiken
            och handelspolitiken. Omställningen måste vara rättvis.
          </p>
          <p xml:id="i-HC8ab68JxTsnyGqFpbQo8R">
            Att allt fler länder blickar mot Arktis måste däremot inte betyda
            en ökad risk för kon­flikter. Det finns goda exempel i regionen
            på hur säkerhetspolitiska spänningar kan om­sättas i ömsesidigt
            samarbete. Sverige är t.ex. via Polarforskningssekretariatet medlem
            i flera internationella organisationer som arbetar med forskning
            och forskningsinfrastruk­tur i Arktis.
          </p>
          <p xml:id="i-R7uNCffxpc3ZiwDzVY58Qo">
            I dag hanteras gränstvister inom ramen för havsrätten (Unclos)
            efter att de fem ark­tiska länder som har havgräns enats i Ilulissatdeklarationen.
            Det har inneburit ett flertal krav på utökade gränser, ofta på
            bekostnad av att det annars skulle ses som internationellt hav.
            Det bästa hade i stället varit om Arktis likt Antarktis hade varit
            ett neutraliserat och demilitariserat område med en gemensam förvaltning
            utifrån Antarktisfördraget.
          </p>
          <p xml:id="i-7smZsGhfofGqbt1GTjtk3k">
            Efter första världskriget togs Spetsbergstraktaten fram, ett
            fördrag som reglerar Sval­bards och Björnöns folkrättsliga och
            politiska status. I dag är fördraget undertecknat av drygt 40
            stater, och det skulle i flera delar kunna vara en förebild för
            ett framtida avtal om Arktis. Vänsterpartiet menar att Sverige
            bör ta initiativ för en konvention för Arktis som innebär en demilitarisering
            av regionen.
          </p>
          <p xml:id="i-4cyx5pueUMSEEhuoDfFant">
            Flera av de nordiska länderna är medlemmar i EU, andra är det
            inte. Av regeringens skrivelse framgår det inte tydligt att varken
            Färöarna eller Grönland är medlemmar i unionen. Snarare låter
            man påskina att hela Danmark är medlem. Det är naturligtvis inte
            korrekt och speglar samtidigt Danmarks koloniala historiska arv.
            I dag har Färöarna och Grönland uppnått visst självbestämmande,
            ofta genom folklig kamp. Ett ökat internatio­nellt intresse för
            Arktis måste innebära ökat självbestämmande, inte minskat, för
            de människor som bor i arktiska områden som Färöarna och Grönland.
          </p>
          <p xml:id="i-PTg1um8zaeBsa5Gf7hYJwc">
            Vänsterpartiet vill att de nordiska länderna agerar gemensamt
            inom EU för att kunna ha en större påverkan. Vi vill inte att
            det ska resas nya hinder för handel, studentutbyte eller möjligheten
            för våra medborgare att bo och arbeta i varandras länder. Sverige
            ska arbeta för ett integrerat Norden med så få hinder som möjligt
            mellan de länder som är medlemmar i EU och de som inte är det.
            Detta har vi också krävt i motionen Samarbetet i Norden och Baltikum
            (2020/21:597).
          </p>
          <head xml:id="i-Tcf1fRWuTXnxhVVHNxQWTJ" type="h2">
            8.1 Svalbard
          </head>
          <p xml:id="i-GTX9SjhdGxGG9S2wqb9viF">
            Svalbard förvaltas av Norge genom Spetsbergtraktaten sedan 100
            år tillbaka. Avtalet slår bl.a. fast att Svalbard ska vara neutralt
            och en permanent demilitariserad zon. Traktaten ger också alla
            länder som undertecknat det tillåtelse att driva verksamhet på
            ögruppen. I praktiken har det dock utvecklats till att i princip
            enbart Norge och Ryssland har verksamhet på Svalbard. De senaste
            åren har tonläget blivit allt skarpare mellan länderna.
          </p>
          <p xml:id="i-XRQiK4F5yUAXvMQptPC7Ls">
            Sverige bedrev tidigare gruvverksamhet på ön. Kolgruvorna är
            relativt enkla att komma åt, men de besvärliga transporterna gör
            att verksamhet inte är lönsam. Trots detta bedriver Ryssland viss
            brytning. Sverige har en lång historisk relation till Svalbard
            framför allt genom upptäckssökande Andrées expedition som misslyckades
            med att nå Nordpolen från Svalbard. För att stödja Norges förvaltning
            av Svalbard borde Sverige utreda möjligheterna att etablera verksamhet
            på ögruppen, förslagsvis en kulturverk­samhet kopplad till Andréexpeditionens
            öde. Detta har vi föreslagit i motionen Sam­arbetet i Norden och
            Baltikum (2020/21:597).
          </p>
        </div>
        <div xml:id="i-R3GhSemueTS18yXBbjH9eh" type="motSignatures">
          <list xml:id="i-3HtVPypirYuARmV3b68E2q">
            <item xml:id="i-Xv8RS8Lu6iMF1bDYdjWA3K">
              Håkan Svenneling (V)
            </item>
            <item xml:id="i-SKUnoVskicizgqj1eU1C8Z">
              Hanna Gunnarsson (V)
            </item>
            <item xml:id="i-V59AdKZtvk9B1x6HkBUWoc">
              Jens Holm (V)
            </item>
            <item xml:id="i-DKJsssrdPuijdR1NUuTSSG">
              Lotta Johnsson Fornarve (V)
            </item>
            <item xml:id="i-V7mneGWj8HbWgvJx1Zvqbx">
              Yasmine Posio (V)
            </item>
            <item xml:id="i-4w1kMwmmAon3ZkVVELcmwi">
              Elin Segerlind (V)
            </item>
            <item xml:id="i-Bp39FaYejvcoXn749THC4">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
