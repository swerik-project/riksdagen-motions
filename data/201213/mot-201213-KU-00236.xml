<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00236">
  <teiHeader>
    <fileDesc>
      <titleStmt>
        <title>Maktutredning</title>
        <author corresp="i-U6F8gqiuV2DEZN1aMhyDnJ">av Christer Nylander (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Maktutredning</title>
          <idno type="rdwebb">H002K236</idno>
          <rs type="number">K236</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K236/text</ref>
          <ref type="dokument_url_html">http://data.riksdagen.se/dokument/H002K236</ref>
          <ref type="dokumentstatus_url_xml">http://data.riksdagen.se/dokumentstatus/H002K236</ref>
          <ref type="doc">http://data.riksdagen.se/fil/31B50FEC-AD38-401A-A7F4-2FEE0B5D990E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GkiYENMpqEga7B6b1et8oN" type="signed"/>
        <correspContext corresp="i-GkiYENMpqEga7B6b1et8oN">
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction xml:id="i-2sB5gu2prZHik4ZACDGc1A" type="numbering">
          <date when="2012-10-04"/>
        </correspAction>
        <correspAction xml:id="i-4hH5z3r6ALgFKTUDmwVvjY" type="submission">
          <date when="2012-10-03"/>
        </correspAction>
        <correspAction xml:id="i-Ut8wBYL29j4gAdJxEYRzRF" type="transfer">
          <date when="2012-10-03"/>
        </correspAction>
        <correspAction xml:id="i-D3dsyimdoYgQw71m9KG2bu" type="assigned"/>
        <correspContext corresp="i-D3dsyimdoYgQw71m9KG2bu">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5M3NFLjYXnTKHsXKUKt5ge">
            Förslag till riksdagsbeslut
          </head>
          <p xml:id="i-7rtJ4UcYyQvdS6SyE32TxJ">
            Riksdagen tillkännager för regeringen som sin mening vad som
            anförs i motionen om behovet av en ny bred maktutredning.
          </p>
        </div>
        <div type="motContent">
          <head xml:id="i-GApcQrKghMNY67gEdYuwit" type="h1">
            Motivering
          </head>
          <p xml:id="i-7LiSNhoEPwm1meKGq9ykKJ">
            Det pågår två globala maktförskjutningar just nu. Den ena är
            horisontell och innebär i praktiken att Europa och USA förlorar
            makt och inflytande över den globala ekonomin och politiken. Den
            andra är vertikal på det sättet att nationalstaterna tenderar
            tappa makt till globala aktörer som WTO, Baselkommittén, G8, G20
            etcetera. Även inom länderna pågår nu förändringar som i grunden
            ändrar om maktförhållanden.
          </p>
          <p xml:id="i-TKwu7RonuMTonUiRpvv5ZW">
            När den europeiska skuldkrisens mer akuta skede blåst över kommer
            ett antal stora frågor att ta ökat utrymme i den europeiska politiska
            debatten. Det kommer att handla om bristen på politiskt ledarskap,
            om EU-fördragets svagheter och finansiella spelregler. Det kommer
            att handla om USA:s minskade inflytande i världen och den kinesiska
            diktaturens ökade anspråk. Det kommer åter att handla om vi bäst
            möter klimathotet med mer frihet eller mindre.
          </p>
          <p xml:id="i-gyHN6diHGYSxRB17VTPPn">
            Den på sikt kanske allra mest ödesdigra frågan är den om demokratin
            verkligen förmår leverera det ledarskap som behövs i en alltmer
            globaliserad och komplicerad värld. Den pågående skuldkrisen visar
            i blixtbelysning hur tätt internationellt sammanflätade världens
            utvecklade länder är. Statsfinanser som vanskötts under många
            år har tvingat två europeiska länders regeringar att avgå. Det
            är något av ett ödets ironi att en expertregering fick ta över
            styret i det land där demokratins idé först såg ljuset. Men problemen
            är inte isolerade till Grekland. Även i Italien styr experter
            och i världens största demokrati misslyckas de folkvalda att komma
            överens i ödesfrågor.
          </p>
          <p xml:id="i-XqTJUacGX2SmK3ogqJYCqs">
            All offentlig makt i Sverige utgår enligt regeringsformen från
            folket, men hur väger vi framöver av marknadens kortsiktiga krav
            på snabba besked mot demokratins behov av tröghet, eftertanke
            och samtal? Hur påverkar globaliseringen den enskildes makt över
            sitt eget liv? Hur påverkar den förändrade mediemarknaden den
            demokratiska processen? Det är frågor som vi kommer att behöva
            ställa oss oftare framöver.
          </p>
          <p xml:id="i-8kaCd2qsLckprzVooUJDjq">
            År 1985 tillsatte dåvarande vice statsminister Ingvar Carlsson
            en utredning under ledning av statsvetaren Olof Petersson, vars
            syfte var att fördjupat analysera makt och inflytande inom olika
            områden i det svenska samhället. Maktutredningen presenterade
            1990 sin slutrapport Demokrati och makt i Sverige (SOU 1990:44).
            Utredningen bidrog, inte minst genom sina delrapporter, till en
            fördjupad diskussion om makten i Sverige och den enskilde medborgarens
            möjligheter att påverka sina levnadsvillkor.
          </p>
          <p xml:id="i-Nzt97sgijdLvBY7zUuPChc">
            Sedan Maktutredningen presenterades har det svenska samhället
            förändrats radikalt:
          </p>
          <list style="ul">
            <item xml:id="i-4kR3me3wMq2LxPyJnDCcWc">
              Sverige har blivit medlem i Europeiska unionen, internet har
              vuxit fram, mediernas villkor har ändrats och globaliseringen
              har tagit fart.
            </item>
            <item xml:id="i-DKWdV3cteMCqrEpgjgPQ1u">
              När beslut internationaliseras tenderar beslutsgången bli svårbegriplig,
              avpolitiserad och anonymiserad. Någon internationell debatt finns
              i realiteten inte.
            </item>
            <item xml:id="i-E7qbZnzawY24yaR2rhyysP">
              I Sverige har valfriheten ökat och den offentliga tjänstesektorn
              öppnats, vilket ökat individens egenmakt.
            </item>
            <item xml:id="i-H9mQwWNZexkwcmiKePNZpe">
              Rivna gränser och det digitala genombrottet ökar konsumentmakten.
            </item>
            <item xml:id="i-J3MtdthN6ttxwWL9yiqoPS">
              Papperstidningens ställning försvagas och därmed förändras det
              mediala landskapet och en plattform för det demokratiska samtalet
              förändras i grunden.
            </item>
          </list>
          <p xml:id="i-Cn3gKwRPAXKsJjhsTmyXoW">
            Detta är bara några förändringar som har förskjutit maktens fördelning
            i Sverige och den enskildes möjligheter att påverka sin egen situation
            och samhällets utveckling.
          </p>
          <p xml:id="i-CThsAoRd2cBuDE4bB7a6ax">
            Frågor kring makt och maktens fördelning är en central fråga
            i en demokrati. Den svenska debatten är alldeles för ofta snävt
            inriktad på en fråga i taget. Det är som om det bara finns plats
            för ett enda problem åt gången. Det vore välgörande om diskussionen
            kunde breddas. Om det offentliga samtalet enbart riktas på dagspolitiken
            är risken uppenbar att man går miste om de samhällsförändringar
            som rör sig under ytan.
          </p>
          <p xml:id="i-HW7zL8FgCzXn2gpDmJ36eq">
            Det behövs en fördjupad debatt om hur medborgarnas makt över
            politiken kan upprätthållas i en globaliserad värld och hur individens
            egenmakt kan stärkas. Tack vare den förra stora maktutredningen
            frigjordes forskning och helt nya berättelser som påverkade det
            offentliga samtalet på djupet: ett tydligt exempel är Yvonne Hirdmans
            delrapport Att lägga livet till rätta.
          </p>
          <p xml:id="i-68yohXMR8pmvYRFZb3zKKE">
            En ny maktutredning behövs. En sådan skulle ge ny kraft i den
            viktiga debatten om demokrati och maktfördelning i Sverige. Den
            skulle säkert också riva ner en hel del fördomar om var hindren
            för enskildas makt över tillvaron ligger i dag.
          </p>
          <p xml:id="i-4WYx4SJ9fqcDx5H1EJpVza">
            Mycket talar emellertid för att en sådan utredning bör ske av
            en fristående aktör med armlängds avstånd från regering och riksdag.
            Regeringens roll bör därför vara att initiera en maktutredning
            och bidra till finansieringen. Själva utredningen bör administreras
            av en självständig, fristående aktör. Detta bör riksdagen ge regeringen
            tillkänna.
          </p>
        </div>
        <div type="motSignatures">
          <list>
            <item xml:id="i-6zKvVP2Y7xZgfRni7oSjDy">
              Christer Nylander (FP)
            </item>
          </list>
        </div>
      </div>
    </body>
  </text>
</TEI>
