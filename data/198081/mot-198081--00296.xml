<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00296">
  <teiHeader>
    <fileDesc>
      <titleStmt>
        <title>om kurdernas situation i Mellersta Östern</title>
        <author>av Oswald Söderqvist m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kurdernas situation i Mellersta Östern</title>
          <idno type="rdwebb">G402296</idno>
          <rs type="number">296</rs>
          <ref type="dokument_url_text">http://data.riksdagen.se/dokument/G402296/text</ref>
          <ref type="dokument_url_html">http://data.riksdagen.se/dokument/G402296</ref>
          <ref type="dokumentstatus_url_xml">http://data.riksdagen.se/dokumentstatus/G402296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-41UKhfCfhsFVWQiH8A1X8v</idno>
            <name>RAUL BLUCHER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6zggypDhyArrAGpWxdw4P7" type="signed"/>
        <correspContext corresp="i-6zggypDhyArrAGpWxdw4P7">
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-41UKhfCfhsFVWQiH8A1X8v"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__296/mot_198081__296-001.pdf"/>
      <div type="motHeader" xml:id="i-RcFnjon9jNTYLGBNj1tZo1">
        <div type="motTitle" xml:id="i-6xbwgN2dDNw5vcPdiN5HwQ"/>
        <div type="motSubmissionInfo" xml:id="i-RkcMwrDwPAF7zPmVopbrET"/>
      </div>
      <div type="motBody" xml:id="i-2X8ZvsqtnXdwaeXLRBG1CD">
        <div xml:id="i-ReFGny4DckqQtiEZaK1YDK">
          <p xml:id="i-SdGbBsKTzq48LtHsyaSaav">
            Motion 1980/81:296
          </p>
          <p xml:id="i-FoDvUxxdu3W39Guy8qmXTs">
            av Oswald Söderqvist m. fl. om kurdernas situation i Mellersta
            Östern
          </p>
          <p xml:id="i-Mxc97DWckA9tPHY8JnrP8T">
            Kurderna är en folkgrupp som har ”glömts bort” , trots att de
            har utsatts för hårt förtryck i de flesta av de stater mellan
            vilka deras eget område, Kurdistan, är uppdelat. Det är ett märkligt
            förhållande, som dock samtidigt är lätt att förklara, att en folkgrupp
            av den här storleken, ca tjugo miljoner, har kunnat fösas undan
            från den internationella uppmärksamheten. Kurderna är, i likhet
            med många andra folk i Afrika och Asien, offer för stormaktspolitiken
            och har utsatts för en kolonial behandling, fastän de tillhör
            de folkgrupper som tidigt bildade stater i vad man från västerländskt
            håll brukar kalla ”Gamla världen”. I modern tid inleddes övergreppen
            mot kurderna i smaband med frederna efter första världskriget.
            Trots ett löfte om självständighet delades Kurdistan upp mellan
            i första hand Turkiet, Iran och Irak. Det är också i dessa länder
            som de framför allt är i en mycket svår situation. De utgör där
            stora etniska minoriteter, i Turkiet 10 miljoner, i Iran 6 och
            i Irak 3 miljoner, som av statsledningarna i resp. land betraktats
            som ett hot mot den nationella sammanhållningen. Kurderna har
            också vid flera tillfällen gjort uppror mot förtrycket och långa
            tider utkämpat regelrätta krig för att hävda sina rättigheter
            att bli betraktade som en egen folkgrupp. Det har gällt rätten
            till eget språk och egen kultur och åtminstone något mått av inflytande
            i samhället inom de områden där de utgör majoriteten av befolkningen.
            Alla dessa försök har slagits ned, och förtrycket och förföljelserna
            har fortsatt. Kurdernas sak har inte förbättrats av att de områden
            de bebor har visat sig vara några av de mest oljerika i denna
            oljerika region. Speciellt gränsom- rådena mellan Iran och Irak,
            som är rent kurdiska, innehåller rika oljefyndigheter. De senaste
            årens händelser i Mellersta Östern har ytterligare förvärrat kurdernas
            situation. I Irak erhöll kurderna visst självstyre 1970 efter
            ett helt decennium av hårda strider mot olika regeringar. Men
            när man 1974 skulle stadfästa detta ytterligare kunde man inte
            komma överens, och kriget mellan kurderna och regeringen utbröt
            på nytt. Detta utnyttjades av shahen i Iran och av USA som stödde
            de irakiska kurderna, därför att de ville försvaga Irak. 1975
            gjorde emellertid shahen av Irån och Baathregeringen i Irak en
            överenskommelse bakom kurdernas rygg, där shahen lovade att upphöra
            med stödet till de irakiska kurderna i utbyte mot vissa landområden.
            Det är samma landområden som Irak nu kräver tillbaka i kriget
            mot Iran. På nytt blev kurderna en bricka i spelet mellan andra
            makter och förråddes. När den kurdiska revolten slagits ned började
            Baathregeringen i Irak en hård och
          </p>
          <pb facs="riksdagen-motions-pdf/data/198081/mot_198081__296/mot_198081__296-002.pdf"/>
          <p xml:id="i-TKQqcdQcfUHanTkGnsYP55">
            Mot. 1980/81:296 sd
          </p>
          <p xml:id="i-CLTnB16mhadDBXoE3Ddw3j">
            mycket barbarisk förföljelse av kurderna. 300 000 kurder deporterades
            till öknen i södra Irak. I ett 800 km långt och 20 km brett bälte
            av land som gränsade till Turkiet och Iran brände regeringen ned
            byar och tvingade människorna att flytta. Brunnar cementerades
            igen och odlingar förstördes. Ca 1 200 byar har tömts på detta
            sätt, och det beräknas att tillsammans med de direkt tvångsförflyttade
            har över 600 000 kurder tvingats lämna de områden som bebotts
            av dem och deras förfäder. Motståndet har dock inte krossats,
            utan ett nytt gerillakrig bröt ut 1976 och pågår fortfarande.
            I Iran deltog kurderna i kampen mot shahen och välkomnade Khomeinis
            regim. De inledde förhandlingar med den och krävde förbättringar
            av sin ställning i Iran både politiskt och kulturellt. Den nya
            centralmakten ville int gå med på detta utan startade ett krig
            mot de kurdiska provinserna i augusti 1979. Efter tre månaders
            strider, varunder flera uppmärksammade avrätt- ningar av tillfångatagna
            kurder genomfördes, slöts ett vapenstillestånd i november 1979.
            Kurdernas motstånd hade varit för starkt, och man var tvungen
            att söka andra utvägar. Det visade sig vara en taktisk reträtt,
            för i april 1980 anfölls kurderna igen, denna gång både med armé
            och flyg. Flera städer har bombats, tusentals människor har dödats
            och hundra tusen har flytt från städer och byar. Kriget fortsätter,
            och kurderna behärskar fortfarande stora områden trots angreppen.
            Krigsutbrottet i september 1980 mellan Irak och Iran har på ett
            direkt och konkret sätt drabbat kurderna. De blir nu, på båda
            sidor om gränsen, anfallna från två håll. Dels betraktas deras
            bosättningar som mål i kriget, dels blir de anfallna av centralmakten
            i sina egna länder, både i Irak och i Iran. Kurderna i båda länderna
            är emot kriget, som de ser som en tillfällig förstärkning av regimerna
            i båda de krigförande staterna, men som ett hot mot dem själva.
            I Turkiet har situationen för kurderna försämrats på ett drastiskt
            sätt efter militärkuppen i september 1980. Den har direkt inriktats
            mot vad militär- juntan kallar ”separatister” och därmed avses
            i första hand kurderna. De har aldrig erkänts som en egen, etnisk
            folkgrupp i Turkiet fastän de utgör 25 90 av befolkningen utan
            betecknats som ”bergsturkar”, som talar någon slags blandspråk
            utan egentligt värde. Detta har gällt under alla regeringar ända
            sedan tjugotalet fastän de i de flera provinser är i majoritet,
            trots ihärdiga försök av olika regeringar att utplåna den kurdiska
            kulturen och det kurdiska språket. Undantagstillstånd har rått
            sedan länge i de kurdiska provinserna, men efter kuppen har kontrollen
            skärpts och militärkommendanterna i resp. område har den absoluta
            makten. Militärkuppen i Turkiet måste fördömas från alla synpunkter
            men särskilt när den riktar sig mot nationella minoriteter och
            förföljer dem just på grund av deras nationalitet. Det finns all
            anledning för Sverige och den svenska regeringen att uppmärksamma
            kurdernas situation. Det är dåliga argument som tidigare framförts
            att kurderna är splittrade och att det därför skulle vara svårt
            att ta sig an deras sak. Det är ett lika dåligt argument att hänvisa
            till att det politiska
          </p>
          <pb facs="riksdagen-motions-pdf/data/198081/mot_198081__296/mot_198081__296-003.pdf"/>
          <p xml:id="i-SHyhRHKScRGqoqUjb2b8jM">
            Mot. 1980/81:296 8
          </p>
          <p xml:id="i-9CvmgaEh3LK5NLcspAfJoe">
            läget i regionen omöjliggör en aktion för kurdernas sak. Sverige
            bör ta initiativet till att, ensamt eller i samarbete med andra
            stater, föra upp den kurdiska frågan i FN och dess kommission
            för de mänskliga rättigheterna. Sverige bör också klart och tydligt
            fördöma övergreppen mot kurderna, var de än sker, precis som det
            tidigare har gjorts när det gällt förtryck av enskilda människor
            eller grupper i skilda länder. Med hänvisning till ovanstående
            hemställs 1. att riksdagen uttalar sig för att regeringen i samarbete
            med andra stater, eller ensam, tar initiativ till att föra fram
            den kurdiska frågan i FN och andra internationella organ, 2. att
            riksdagen uttalar sitt fördömande av övergreppen mot kurderna
            i Turkiet, Iran och Irak.
          </p>
          <p xml:id="i-7YYWaDFSo6s1DGankWasda">
            Stockholm den 14 januari 1981
          </p>
          <p xml:id="i-FKtZMSHtqdxFWBLKetni7Q">
            OSWALD SÖDERQVIST (vpk) EVA HJELMSTRÖM (vpk) RAUL BLUCHER (vpk)
          </p>
          <p xml:id="i-VFzgftVsZo7zUYvK9BLbdT">
            HANS PETERSSON (vpk) i Hallstahammar
          </p>
        </div>
      </div>
    </body>
  </text>
</TEI>
