<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-JuU-00007">
  <teiHeader>
    <fileDesc>
      <titleStmt>
        <title>med anledning av prop. 2002/03:70 Ytterligare åtgärder för att motverka våld i nära relationer</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2002/03:70 Ytterligare åtgärder för att motverka våld i nära relationer</title>
          <idno type="rdwebb">GQ02Ju7</idno>
          <rs type="number">Ju7</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GQ02Ju7/text</ref>
          <ref type="dokument_url_html">http://data.riksdagen.se/dokument/GQ02Ju7</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ju7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QqQ96z9hf4LQtMxJfJm6ZQ</idno>
            <name>Jeppe Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J2F63fdxUFAAeBTYXLX7MZ</idno>
            <name>Anita Sidén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SSQdLFaUWnzezCEq245erg" type="basedOn"/>
        <correspContext corresp="i-SSQdLFaUWnzezCEq245erg">
          <ref>Proposition 2002/03:70</ref>
        </correspContext>
        <correspAction xml:id="i-UtTfTmicumiYyoAgFZxhGk" type="signed"/>
        <correspContext corresp="i-UtTfTmicumiYyoAgFZxhGk">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-QqQ96z9hf4LQtMxJfJm6ZQ"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-HAhJoyMXKr6u13gLG6SszU"/>
          <note type="signatory" corresp="i-P2x4fiHNXrW2XTzJZRJeJJ"/>
          <note type="signatory" corresp="i-J2F63fdxUFAAeBTYXLX7MZ"/>
        </correspContext>
        <correspAction xml:id="i-HUUSNLr7DaEBLjkhim2UTg" type="referral">
          <date when="2003-04-09"/>
        </correspAction>
        <correspAction xml:id="i-AhpyPRhJGkCoAvgWR6ztYE" type="dismissal">
          <date when="2003-04-08"/>
        </correspAction>
        <correspAction xml:id="i-DippTwikttFn1ZCQbzhawt" type="submission">
          <date when="2003-04-04"/>
        </correspAction>
        <correspAction xml:id="i-JjjHpcUC5h4pjzRA6spLVd" type="assigned"/>
        <correspContext corresp="i-JjjHpcUC5h4pjzRA6spLVd">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ju_0007/mot_200203_Ju_0007-0001.pdf"/>
      <div xml:id="i-6j9L5nsbH5tDQTCMWhtxAt" type="motHeader">
        <div xml:id="i-VUsneCxioRnzMbh4LgDYWR" type="motTitle"/>
        <div xml:id="i-Rvc758qBdyjiNqwNV3Wyuc" type="motSubmissionInfo"/>
      </div>
      <div xml:id="i-YT8w3Bo5Zcp5gtWftq4Y6c" type="motBody">
        <div xml:id="i-9N6Sv597s4mq8AgWur2tKX">
          <p xml:id="i-LMe3p3MQM9XvrVgzttDe3k">
            2002/03 mnr: Ju7 pnr: m217
          </p>
          <p xml:id="i-LDAgqts2iPfxVkU8S4k9Sn">
            Motion till riksdagen 2002/03:Ju7
          </p>
          <p xml:id="i-R1ZRpRefoEXokSwbShLN4E">
            av Beatrice Ask m.fl. (m) med anledning av prop. 2002/03:70
          </p>
          <p xml:id="i-XCBRSKkkFg2N4K3kogTBFV">
            Ytterligare åtgärder för att motverka våld i nära relationer
          </p>
          <p xml:id="i-VYP4e4yrnaTGYqGcaPRHSN">
            1 Förslag till riksdagsbeslut
          </p>
          <p xml:id="i-4Pyy5ar65D3FwEdS2GTbWJ">
            1. Riksdagen tillkännager för regeringen som sin mening vad i
            motionen anförs om att den utvidgade lagen om besöksförbud skall
            utvärderas efter två år. 2. Riksdagen begär att regeringen skyndsamt
            tillsätter en utredning i syfte att införa övervakning av besöksförbud
            medelst elektronisk fotboja. 3. Riksdagen tillkännager för regeringen
            som sin mening vad i motionen anförs om straff för överträdelse
            av besöksförbud även i det ringa fallet.
          </p>
          <p xml:id="i-Rg1VVrxwz9jhJzP9xSLb3q">
            2 Allmänna synpunkter
          </p>
          <p xml:id="i-V9sTc2Hk72ZJ6S9x2moW93">
            I propositionen föreslås ett antal ändringar i lagen om besöksförbud
            som i första hand syftar till att motverka våld mellan personer
            som är eller har varit närstående. Förändringarna är könsneutrala
            och avser således olika familjekonstellationer i vilka våld kan
            förekomma. Våld mot kvinnor av närstående män är dock det vanligaste
            exemplet på situationer som lagen avses skydda, varför vi i det
            följande kommer att utgå från detta. Dagens lag om besöksförbud
            är inte tillämplig i de fall då den person beslutet avses gälla
            och den det avses skydda varaktigt bor tillsammans. Detta utesluter
            att besöksförbud skall kunna meddelas i de allra vanligaste fallen
            av hot inom familjen. Hot och våld inom familjen, framför allt
            mot kvinnor, är ”privat” i större utsträckning än andra typer
            av våldsbrott. Våld mot kvinnor sker oftast i hemmet. Inte sällan
            tvingas barn bevittna våldet. När en kvinna anmäler en närstående
            man för brott tvingas hon ofta flytta, med allt vad det innebär
            både för henne och för eventuella barn. Hon får kanske söka sig
            till ett härbärge eller försöka skaffa sig annat tillfälligt boende,
            vilket kan vara mycket svårt i en akut situation. Hon förlorar
            sitt nätverk av familj och grannar om hon permanent måste byta
            bostadsort. Barnens tillvaro blir dubbelt otrygg då de rycks upp
            från hemtama miljöer såsom dagis eller skola.
          </p>
          <pb facs="riksdagen-motions-pdf/data/200203/mot_200203_Ju_0007/mot_200203_Ju_0007-0002.pdf"/>
          <p xml:id="i-6A6d6zCQopwQ9TFy47cqkf">
            2002/03:Ju7
          </p>
          <p xml:id="i-24NpsNnqF1cAYpRo9fsnS7">
            Starka skäl talar således för en ordning som möjliggör att den
            för brott misstänkte personen tvingades lämna hemmet i stället
            för den utsatta. Att förbjuda en person att under viss tid besöka
            det gemensamma egna hemmet är en långtgående åtgärd. Vi kan godta
            detta eftersom det handlar om flera personers integritet och säkerhet.
            Dock måste ett antal grundläggande krav på rättssäkerhet tillgodoses.
            Den ursprungliga departementspromemorian var behäftad med en rad
            svagheter, vilka också påtalades av ett antal remissinstanser.
            Några av remissinstanserna avstyrkte förslaget med motiveringen
            att det skulle bli svårt att upprätthålla och att det inte skulle
            leda till en ökad trygghet för den utsatta. Enligt vårt förmenande
            är det positivt att regeringen framställer ett konkret förslag
            i syfte att öka skyddet för utsatta kvinnor. Det är också positivt
            att regeringen beaktat de invändningar som Lagrådet och andra
            remissinstanser haft på rättssäkerhetsaspekterna. Vi är därför
            beredda att acceptera utvidgningen av lagen om besöksförbud. Vi
            vill emellertid poängtera att ingrepp i enskilda människors rörelsefrihet
            och äganderätt endast får ske med beaktande av proportionalitetsprincipen
            och för att tillgodose ett allmänt intresse. Lagens syfte att
            förebygga brott mot närstående och öka tryggheten för utsatta
            människor är viktigt, men det är tyvärr alls ingen självklarhet
            att lagen kommer att visa sig effektiv eller proportionerlig.
            Vi hemställer därför att lagen skall utvärderas efter det att
            den varit i kraft i två års tid.
          </p>
          <p xml:id="i-T1uEYLkaLa75vv7YBityLW">
            3 Rätten till trygghet — några konkreta förslag
          </p>
          <p xml:id="i-4WQSWvAQt4Fcy8TwN9aurv">
            3.1 Elektronisk övervakning av besöksförbud
          </p>
          <p xml:id="i-6qhUHRLxTVWAxtFeLfZDaM">
            Antalet besöksförbud har ökat kontinuerligt sedan besöksförbudslagen
            trädde i kraft. Även antalet överträdelser mot lagen är många.
            År 2001 utfärdades 3 184 besöksförbud i landet och antalet anmälda
            brott mot lagen var samma år 3 464. De allra flesta ansökningarna
            om besöksförbud avser män. Vanligast är att kvinnor ansöker om
            besöksförbud mot män som de har eller har haft en nära relation
            med. De män som är föremål för en ansökan om besöksförbud är ofta
            tidigare kriminellt belastade. Under år 2000 hade nästan 90 procent
            av dem tidigare misstänkts för minst ett brott mot person, vanligtvis
            misshandel eller olaga hot. En dryg tredjedel hade misstänkts
            för minst fem brott mot person. Hotbilden mot den som beslutet
            avser skydda är således stor, även om brottsmisstankarna kan avse
            även våld och hot mot andra än den närstående. Att få en ansökan
            om besöksförbud beviljad verkar ha en positiv effekt på kvinnans
            livssituation. Effekten verkar dock inte främst ha med ökad säkerhet
            att göra. Den generella bilden är att det inte sker någon förändring
            i den avgörande frågan om besöksförbudet förbättrar den personliga
            tryggheten.
          </p>
          <pb facs="riksdagen-motions-pdf/data/200203/mot_200203_Ju_0007/mot_200203_Ju_0007-0003.pdf"/>
          <p xml:id="i-MQj31KTxmdYpkkM7X8xkHy">
            Det är omöjligt att garantera trygghet för de kvinnor som begär
            besöksförbud för att skydda sig mot våldsamma närstående män.
            Den som vill skada en närstående finner oftast ett sätt att göra
            detta, oavsett vilka geografiska parametrar ett besöksförbud ger.
            Tryggheten skulle dock öka avsevärt om det fanns ett sätt att
            kontrollera att den beslutet avser faktiskt inte närmar sig kvinnan.
            Ett sätt som prövats och befunnits effektivt i USA är övervakning
            medelst elektronisk fotboja. Tekniken som används i USA anses
            mycket = tillförlitlig. Brottsförebyggande rådet anser att den
            skulle kunna bidra till att öka antalet uppklarade överträdelser
            av besöksförbud genom att bevisningen skulle förenklas. Vidare
            skulle en ökad upptäcktsrisk verka avskräckande för många män
            som i annat fall skulle bryta mot besöksförbudet. En effekt av
            detta skulle vara att kvinnor i mindre utsträckning skulle bli
            utsatta för trakasserier, och därmed skulle deras trygghet öka.
            Vi anser att ett system med övervakning av besöksförbud skall
            införas i Sverige. Det bör ankomma på regeringen att ta initiativ
            till en ny utredning i syfte att förverkliga detta system.
          </p>
          <p xml:id="i-3QdH6hoz93hwk3kmhp5XNf">
            4 Uppföljning av besöksförbud
          </p>
          <p xml:id="i-FbLTFCJSVVUPCMoiGjjzZz">
            När ett besöksförbud utfärdas bör det följas upp. Dels måste
            detta ske för att den beslutet avser skydda skall känna förtroende
            för att systemet fungerar och känna sig tryggare än innan förbudet
            utfärdades, dels är det viktigt att signalera för den beslutet
            avser att det inte endast är nominellt. Enligt Brottsförebyggande
            rådet har i dag endast sju polismyndigheter tydliga rutiner för
            uppföljning. Uppföljningen sköts antingen av närpolisen i det
            område där den som beslutet skyddar bor, av polisens hundförare
            eller av både närpolis och hundförare. Ett gott exempel kan hämtas
            från polismyndigheten i Blekinge län. Där delas besöksförbuden
            upp mellan myndighetens hundförare, som tillsammans med kvinnan
            diskuterar situationen och hur uppföljningen skall läggas upp.
            Även den som belagts med besöksförbud kontaktas, för att man vill
            klargöra för honom att man har för avsikt att följa upp beslutet.
            Hundförarna följer med kvinnan på eventuella rättegångar som stöd.
            Eftersom hundförarna har en relativt nära kontakt med kvinnan
            får de en uppfattning om den aktuella hotbilden. Om hotet förvärras
            tar de kontakt med vakthavande befäl för vidare åtgärder. Uppföljning
            av det här slaget kräver polisiära resurser. I dag har mer än
            hälften av Sveriges närpolisstationer lagts ned på grund av resursbrist.
            Det säger sig självt att det inte alltid är möjligt för polisen
            att göra den uppföljning som behövs för att besöksförbudet skall
            fungera effektivt. De resurser regeringen anslår till polisväsendet
            räcker inte till att dels utöka antalet poliser till de 20 000
            som skulle behövas i Sverige, dels ge polismyndigheterna resurser
            att anställa fler poliser. Vi anser att anslagen till polisen
            måste öka. Till detta återkommer vi i samband med vårens budgetproposition.
          </p>
          <p xml:id="i-Kk1Fpwv9ykJNavvFKb4iHm">
            2002/03:Ju7
          </p>
          <pb facs="riksdagen-motions-pdf/data/200203/mot_200203_Ju_0007/mot_200203_Ju_0007-0004.pdf"/>
          <p xml:id="i-U7e6ofWJDVcYzzN7zNoqbA">
            2002/03:Ju7
          </p>
          <p xml:id="i-DQ2Dthn7aqx9P1Zv3VwgeG">
            5 Skärpta straff för överträdelse av besöksförbud
          </p>
          <p xml:id="i-HtWvd4LNtvfbS1fzRRSxyN">
            En grundförutsättning för att beivra överträdelser är att samtliga
            inblandade vet vilka handlingar som betraktas som överträdelser.
            Den som beläggs med besöksförbud får enligt lagen inte besöka
            eller på annat sätt aktivt ta kontakt med den som skall skyddas,
            till exempel ringa, skicka sms, brev, e-post eller söka upp personen.
            Det är också förbjudet att försöka ta kontakt genom en annan person
            eller att använda sig av andra metoder för att få personens uppmärksamhet,
            till exempel att göra obscena gester. Det är inte alltid klart
            för den förbudet avser vad han får och inte får göra. Det är också
            väsentligt att den som överträder ett besöksförbud vet om att
            detta medför konsekvenser. I dag straffas inte ringa fall av besöksförbud.
            Enligt förarbetena till lagen avser ringa överträdelser kontakter
            som inte är uppenbart befogade, men klart ursäktliga. Exakt vilka
            handlingar som skall betecknas som ringa beskrivs inte närmare.
            Enligt en undersökning vidtagen av Brottsförebyggande rådet anser
            kvinnor att reaktionerna från rättsväsendet uteblir vid överträdelser,
            vilket får konsekvenser för mannens beteende. Det är en anledning
            till att de inte tycker att besöksförbudet bidrar till ökad trygghet.
            Vi anser att även ringa överträdelser skall straffbeläggas för
            att ytterligare inskärpa vikten av att besöksförbudet respekteras
            och följs. Riksdagen begär att regeringen återkommer med förslag
            på lagtext som straffbelägger även ringa överträdelser av besöksförbud.
            Ett antal remissinstanser anser att det finns skäl att överväga
            en särskild straffskala för normalbrottet med enbart fängelse
            och en särskild straffskala för ringa brott bestående av enbart
            böter. Vi instämmer i remissinstansernas bedömning och hemställer
            att regeringen omedelbart återkommer till riksdagen med förslag
            på lagtext i denna riktning.
          </p>
          <p xml:id="i-45DJMuen2RfuUR2RQNZaev" type="date">
            Stockholm den 1 april 2003
          </p>
          <p xml:id="i-E8mNJiR9jEP43Bgh44k7Bo" type="signatureBlock">
            Beatrice Ask (m) Jeppe Johnsson (m) Cecilia Magnusson (m) Hillevi
            Engström (m) Bengt-Anders Johansson (m)
          </p>
          <p xml:id="i-K66dCsjQm6NAXqLzgPax25">
            Anita Sidén (m)
          </p>
        </div>
      </div>
    </body>
  </text>
</TEI>
