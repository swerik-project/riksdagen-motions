<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00421">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__421/mot_1955__ak__421-001.pdf"/>
      <fw xml:id="i-RCvNzNYAhUwcgPtdEqGz66">
        8 Motioner i Andra kammaren, nr 421 år 1955
      </fw>
      <div xml:id="i-LMMfrT3GQg6JP8qtGWhzCf" type="motHeader">
        <div xml:id="i-QpeUTqoJzeH3m9nGuKY6cC" type="motTitle"/>
        <div xml:id="i-7RPqieDqnAnLUd9k1JXpBj" type="motSubmissionInfo"/>
      </div>
      <div xml:id="i-CN2he62V8gEfA3QWRazr4c" type="motBody">
        <div xml:id="i-RRrTHKDnALpArcvxC5DjtX">
          <p xml:id="i-6UeDEtKE5g3uFxPp2hvm9o">
            Nr 421
          </p>
          <p xml:id="i-JbieMx8ix4n8mhzPPSSrQR">
            Av fru Sandström, angående lönereglering för vattenöverdomsto-
            lens personal.
          </p>
          <p xml:id="i-EhMRACaPnaBUHrSUwuVgit">
            Den väldiga expansion på kraftverksbyggandets område, som pågått
            under många år och successivt ökats, har ställt allt större krav
            på vattendomstolar- nas kapacitet. Då det visat sig att domstolarna
            inte hunnit med det arbete, som uppkommit i och med de stora reglerings-
            och kraftbyggnadsprojekten, i den takt, som man på sökandesidan
            varit angelägen om, har det visat sig nödvändigt att vidta betydande
            personalförstärkningar vid vattendomsto- larna. Detta har också
            successivt skett, och senast i fjol beslöt riksdagen att förstärkningar
            skulle ske vid underdomstolarna i vattenmål. Ökningen av antalet
            mål i vattendomstolarna innebär också en ökning av antalet mål,
            som går till vattenöverdomstolen. Denna domstol har hit- tills
            utgjorts av en avdelning inom Svea hovrätt förstärkt med en ledamot
            av kammarkollegiet. Vattenöverdomstolen har under senare år permanent
            varit förstärkt med en eller flera ledamöter. I yttrande till
            statsrådsproto- kollet i september 1951 framhöll chefen för Justitiedepartementet
            bl. a., att det trots denna förstärkning inte kunnat undgås att
            en betydande balans uppstått i vattenöverdomstolen. Ett större
            eller medelstort vattenmål kan numera — om det ej av särskild
            anledning erhåller förtur — i allmänhet icke upptagas till behandling
            av vattenöverdomstolen förrän två å tre år förflutit efter det
            vattendomstolen dömt i målet. Departementschefen ytt- rade vidare
            att ”den långsamma behandlingen av vattenmålen i överinstan- serna
            innebär helt naturligt betydande olägenheter för parterna, vilka
            ofta ha stora ekonomiska värden att bevaka i målen. I många fall
            äro även viktiga nationalekonomiska intressen beroende av dessa
            måls avgörande”. Detta yttrande framfördes i samband med bemyndigande
            att tillsätta en utredning angående bl. a. instansordningen i
            vattenmål. Den 9 oktober 1951 tillkallades häradshövdingen Olof
            Riben för att verkställa denna utredning. Betänkande i ärendet
            avlämnades i april 1954. Utredningsmannen har bl. a. upptagit
            frågan om en fristående vattenöverdomstol men funnit att en så-
            dan icke vore en lycklig lösning. I stället förordas att den nuvarande
            in- stansordningen bibehålles men att den nuvarande vattenöverdomstolen
            dels förstärkes med egen teknisk personal och dels uppdelas på
            två självstän-
          </p>
          <pb facs="riksdagen-motions-pdf/data/1955/mot_1955__ak__421/mot_1955__ak__421-002.pdf"/>
          <fw xml:id="i-FCdFbZ92pk84QHtXEXXeG4">
            Motioner i Andra kammaren, nr 421 år 1955 9
          </fw>
          <p xml:id="i-7HxLkbhKxRwpewXcVyZc4t">
            diga avdelningar, som uteslutande ha att syssla med vattenmål.
            Teknikerna, d. v. s. de till domstolen föreslagna ingenjörerna,
            föreslås bli gemensamma för bägge avdelningarna. Utredningsmannen
            betonar att om syftet med den föreslagna omorganisationen skall
            nås, är det nödvändigt att sörja för en tillfredsställande rekrytering.
            Utredningsmannen anför i denna fråga: Som huvudregel måste gälla,
            att samtliga lagfarna ledamöter utöver sin allmänna domarerfarenhet
            skola ha praktisk erfarenhet av vattenmål, för- värvad under tjänstgöring
            i vattendomstol eller på annat i utbildningshän- seende likvärdigt
            sätt. Helt naturligt böra kraven på vattenrättslig praktik ställas
            olika högt för ledamöter i olika ställning. Såsom lagmän å de
            båda avdelningarna böra endast kunna ifrågakomma ordinarie vattenrättsdomare
            eller personer, som genom långvarig verksamhet inom vattenrättsskipningen
            förvärvat full saklig kompetens för ett sådant ämbete. Vice ordförandena
            torde — särskilt i betraktande av att antalet lagfarna ledamöter
            i flertalet mål skall vara tre — i stor utsträckning få tjänstgöra
            såsom ordförande. Även beträffande dem måste därför kravet på
            vattenrättslig erfarenhet stäl- las ganska högt. För de yngsta
            ledamöternas del kan man av lätt insedda skäl i detta hänseende
            icke fordra mer än att de under några år skola ha tjänstgjort
            såsom vattenrättssekreterare. Utredningsmannen framhåller vidare
            att beträffande såväl de tekniska ledamöterna som de lagfarna
            är utsikterna till en tillfredsställande rekryte- ring framför
            allt beroende av avlöningsförmånerna. Beträffande lagmännen på
            vattenöverdomstolens två avdelningar föreslår utredningsmannen
            att de med bibehållen placering i Co 15 skall erhålla en avlöningsförstärkning
            om 3756 kronor. De skulle därigenom komma i ungefärlig paritet
            med chefsdomarna i de två nordligaste vattendomstolarna. Lagmanstjänst
            vid vattenöverdomstol kan inte jämföras med lagmansbefattningar
            i allmänhet. Endast en mycket begränsad krets av jurister kan
            ifrågakomma till dessa befattningar, och lönevillkoren måste sättas
            så att de verka lockande. Skulle så inte ske, befarar utredningsmannen
            att syftet med vattenöverdomstolens omorganisation i väsentlig
            mån förfelas. Detta gäller självfallet inte endast lagmännen.
            De tekniska ledamöterna av domstolen föreslås placerade i Ca 37
            och därutöver erhålla en avlöningsförstärkning med 4800 kronor
            om året. Samma avlöningsförstärkning föreslås till vice ordförandena,
            vilka i övrigt såsom hovrättsråd kvarstå i Ca 37. Beträffande
            de tekniska ledamö- terna föreslås alternativt en placering i
            Co 14 med en avlöningsförstärkning av 2400 kronor om året. På
            vattenöverdomstolen tjänstgörande hovrätts- råd, som ej är vice
            ordförande, och assessor böra enligt utredningsmannen — utöver
            lön i respektive Ca 37 och Ce 33 erhålla avlöningsförstärkning
            med 1 200 kronor per år.
          </p>
          <p xml:id="i-7tBJ91QpTtsY2TkuLk9EJX">
            Att på detta sätt placera befattningshavarna i vattenöverdomstolen
            i en viss särställning i lönehänseende kan i förstone förefalla
            egendomligt men visar sig vid en närmare undersökning av förhållandena
            vara väl motiverat. Det har under många år visat sig att yngre
            jurister har en negativ inställ- ning till tjänstgöring inom vattenrättsskipningen.
            Om man ensidigt ägnar sig åt denna verksamhetsgren inom domstolsväsendet,
            befarar man att inom
          </p>
          <pb facs="riksdagen-motions-pdf/data/1955/mot_1955__ak__421/mot_1955__ak__421-003.pdf"/>
          <fw xml:id="i-EnoLhb9H2UDRWLSGyL9kcr">
            10 Motioner i Andra kammaren, nr 421 år 1955
          </fw>
          <p xml:id="i-39CJQyyym3d6trnCwnMikG">
            den vanliga domstolskarriären få stå tillbaka för sökande med
            mera all- sidig utbildning och erfarenhet. Allteftersom åren gått
            har utvecklingen vid Svea hovrätt verifierat att så är fallet.
            För att över huvud taget få tjänster besatta vid den avdelning
            inom Svea hovrätt, som utgör vatten- överdomstolen, har tvångstjänstgöring
            måst tillgripas. Man har tillämpat det förfarandet, att fiskaler,
            som vid vattendomstolarna tjänstgjort som vattenrättssekreterare
            och sedan återvänt till Svea hovrätt, placerats på vattenöverdomstolen.
            Sedan dessa jurister erhållit assessorsförordnande, har man sökt
            förmå dem att återgå till vattendomstol såsom biträdande domare.
            Om detta inte lyckats, ha de bibehållits i tjänst på vattenöver-
            domstolen. Upprepade framställningar om övergång till annan avdelning
            inom hovrätten ha avslagits. Skälen härför måste ha varit nödvändigheten
            av att ha tjänster vid domstolen besatta med någorlunda sakkunniga,
            i vattenmål förfarna personer. För domstolspersonalens del har
            emellertid detta självfallet utlöst en misstämning, som är förklarlig
            och heller inte kunnat undanröjas. Allt detta talar för att den
            relativt begränsade grupp av domstolsjurister, som ägnar sig åt
            vattenrättsskipning och måhända förbli stannande inom detta område,
            i lönehänseende bör kompenseras för att de inte kan erhålla samma
            rörlighet i karriären som domstolsjurister i allmänhet. Detta
            är desto mer nödvändigt som vattenrättsskipningen på grund av
            utvecklingen inom kraftverksbyggnadsområdet ställer successivt
            ökade krav på dom- stolarnas arbetskapacitet. Tvångstjänstgöring
            på denna både nationalekono- miskt och för tusentals sakägare
            betydelsefulla rättsinstans kan i längden inte vara tillfredsställande.
            Endast möjligheter till en på frivillig bas till- fredsställande
            rekrytering till vattenrättsbanan i allmänhet och vattenöver-
            domstolen i synnerhet kunna skapa den garanti, som är nödvändig
            för att inte stora ekonomiska värden skola stå på spel genom en
            alltför lång efter- släpning av domstolsärenden och en alltför
            svag besättning på för rättsskip- ningen viktiga platser. Vattenöverdomstolen
            har med den erfarenhet man fått under senare år beträffande rekryteringen
            i anslutning till utredningsförslaget om bl. a. domstolens uppdelande
            på två avdelningar föreslagit en lönesättning, som är högre än
            den som föreslogs i utredningen. Departementschefen, som i bil.
            4 till årets statsverksproposition, punkten (16) 6, föreslår riksdagen
            besluta om en utökning av vattenöverdomstolen på det sätt utredningen
            föreslagit, d.v.s. en vattenöverdomstol på två självständiga avdelningar,
            har emellertid i det närmaste bortsett från de tungt vägande skälen
            för att sätta vattenöverdomstolen i sin egenskap av specialdomstol
            i en särställ- ning i avlöningshänseende. De båda lagmännen föreslås
            i lönehänseende komma i paritet med vattenrättsdomarna i de sydligaste
            vattendomstolarna. De skulle sålunda i lönehänseende stå under
            chefsdomarna i de nordliga underdomstolarna. Lagmännen föreslås
            sålunda av departementschefen erhålla en löneställning i Co 15
            med en löneförstärkning av 2400 kronor
          </p>
          <pb facs="riksdagen-motions-pdf/data/1955/mot_1955__ak__421/mot_1955__ak__421-004.pdf"/>
          <fw xml:id="i-FHa68tbWCt2iwchZe2dzTs">
            Motioner i Andra kammaren, nr 421 år 1955 11
          </fw>
          <p xml:id="i-8umLpqubGj6cnrZLTA66DR">
            per år. Vidare föreslås de till vattenöverdomstolen knutna teknikerna,
            som erhålla titeln vattenrättsråd, placerade i Ca 37 med likaledes
            en löneför- stärkning av 2400 kronor. För hovrättsråd, assessorer
            och adjungerade ledamöter vid vattenöverdomstolen liksom för de
            tjänstgörande vice ord- förandena anser sig departementschefen
            icke kunna föreslå någon avlönings- förstärkning. Departementschefen
            anser det inte ”tillräckligt motiverat” att ge dem högre avlöning
            än övriga ledamöter i hovrätten. Denna departementschefens inställning
            till de välmotiverade kraven på en särskild löneförstärkning för
            vattenöverdomstolens befattningshavare torde därför också bli
            en tillräcklig motivering för domstolsjurister att stanna inom
            den allmänna domstolskarriären. Resultatet av detta måste antingen
            bli en för framtiden genomförd tvångskommendering till vatten-
            överdomstolen eller också att det i överinstansen, som har att
            döma i mål, avgjorda av de tränade domarna i vattendomstolarna,
            kommer att sitta yngre jurister utan tillräcklig erfarenhet, måhända
            utan någon som helst vattenrättslig kompetens. Situationen just
            nu inom vattenöverdomstolen lär vara den att två leda- möter i
            hovrättsrådsställning övertalats att tills vidare kvarstanna i
            vatten- överdomstolen i avvaktan på den förbättring man med anledning
            av den föreslagna omorganisationen hade att vänta. Någon förbättring
            för deras del kommer enligt departementschefens förslag inte till
            stånd. Enligt utredningsmannens mening kunde det — som tidigare
            framhållits — inte bli fråga om att tillsätta lagmanstjänsterna
            vid de båda självstän- diga avdelningarna inom vattenöverdomstolen
            med andra personer än ordinarie vattenrättsdomare eller personer,
            ”som genom långvarig verksam- het inom vattenrättsskipningen förvärvat
            full saklig kompetens för ett så- dant ämbete”. Antalet personer
            med dessa kvalifikationer är inte stort. Det är dock knappast
            tänkbart att en lagmanstjänst skulle vara lockande för en vattenrättsdomare,
            som antingen har lika stor lön på den tjänst han inne- har eller
            också — som fallet är med de i frågan om större vattenmål kanske
            mest erfarna vattenrättsdomare som finns i landet, de som tjänstgöra
            vid de nordliga domstolarna — skulle få en lägre lön såsom lagman
            i över- domstolen. Hela denna fråga kan enligt min mening inte
            betraktas som en isolerad lönefråga för en liten grupp tjänstemän.
            De väldiga projekt, som igångsatts eller komma att igångsättas
            i nordligaste Sveriges stora sjö- och älvområden beröra tusentals
            sakägare och innebära ingrepp i naturen av en omfatt- ning, som
            man tidigare inte haft erfarenhet av. Ehuru det är ytterst be-
            tydelsefullt att den kraftutvinning som här kan göras också kommer
            till stånd, är det lika betydelsefullt att enskilda människor
            och bygder bli till- godosedda på ett rättvist sätt. Det är betydelsefullt
            att ingreppen i naturen inte åstadkomma alltför stora skador och
            att den stora befolkning, som beröres av de omfattande reglerings-
            och utbyggnadsarbetet, känner stödet av en smidigt fungerande
            rättsskipning. När det gäller stora värden inom
          </p>
          <pb facs="riksdagen-motions-pdf/data/1955/mot_1955__ak__421/mot_1955__ak__421-005.pdf"/>
          <fw xml:id="i-WQrcNDCgj4Tu8KaGdmUsLJ">
            12 Motioner i Andra kammaren, nr 421 år 1955
          </fw>
          <p xml:id="i-Y7GHS8gsxCiuw8inMudHQd">
            framtidssyftande företag brukar man räkna det som god penningplacering
            att skaffa skickliga specialister för löner som locka de bästa
            att bli knutna till företaget i fråga. I detta fall, när det gäller
            staten som storföretagare inom kraftbyggnadsbranschen, kan man
            inte komma ifrån att staten har en tvåfaldig uppgift. Den uppträder
            dels som företagare och sökandepart inför domstolen, dels ock
            som garant för att den enskildes rätt inte trädes för nära. Denna
            garanti ligger helt i de statliga domstolarnas händer. Att investera
            miljoner nästan utan begränsning i de framsyftande företagen och
            samtidigt i ett uppflammande sparsamhetsnit spara några tiotusental
            kronor på de i sammanhanget betydelsefulla specialdomstolarna,
            av vilkas arbete såväl staten-företagaren som den enskilde medlemmen
            av staten är beroende, det kan inte vara god ekonomi. Departementschefens
            yttrande 1951 avspeglade förståelse för att viktiga nationalekonomiska
            intressen äro beroende av dessa måls avgörande. Departementschefen
            anförde vidare att större vattenmål numera vanligen avgöras genom
            serier av deldomar, och därför försvåras domstolarnas arbete av
            att målens behandling i överinstan- serna tar så lång tid. Så
            länge som en viss till högre rätt fullföljd fråga inte avgjorts,
            måste stundom behandlingen av andra frågor i samma mål eller i
            mål från samma vattensystem anstå. Också svårigheten att inom
            rimlig tid få till stånd prejudikat är en allvarlig olägenhet.
            Alla dessa olägenheter vill man nu avhjälpa med att ge vattenöverdomsto-
            len den förstärkning, som föreslagits. Man kan dock befara att
            denna nyorganisation kommer att stanna på papperet därest man
            inte också ser till att kvalificerat folk fyller den nya organisationen
            inom vattenöver- domstolen. Med hänvisning till vad som här anförts
            hemställes, att riksdagen måtte besluta 1. en lönesättning för
            vattenöverdomstolens personal i en- lighet med utredningens förslag;
            2. att avlöningsanslaget förhöjes med det belopp som därav föranledes.
          </p>
          <p xml:id="i-3TggRUPcmVJtEBpLNKjMQo" type="date">
            Stockholm den 26 januari 1955
          </p>
          <div xml:id="i-23ATdwJkHVuoBKR7h9aj3y" type="signatureBlock">
            <list xml:id="i-VEEM2hDe4m9BwXFY9egQdq">
              <item xml:id="i-JD4AswA97MbJtgB7UhVcsF" who="i-Q8GqdC3JjTLrmBKfpHpnPQ" type="signature">
                Ragnhild Sandström
              </item>
            </list>
          </div>
        </div>
      </div>
    </body>
  </text>
</TEI>
