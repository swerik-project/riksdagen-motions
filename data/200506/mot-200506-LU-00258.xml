<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-LU-00258">
  <teiHeader>
    <fileDesc>
      <titleStmt>
        <title>Företag med särskild vinstutdelningsbegränsning</title>
        <author corresp="i-JSSYZnWrKjtbfWDmu1qLSb">av Magdalena Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Företag med särskild vinstutdelningsbegränsning</title>
          <idno type="rdwebb">GT02L258</idno>
          <rs type="number">L258</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GT02L258/text</ref>
          <ref type="dokument_url_html">http://data.riksdagen.se/dokument/GT02L258</ref>
          <ref type="dokumentstatus_url_xml">http://data.riksdagen.se/dokumentstatus/GT02L258</ref>
          <ref type="doc">http://data.riksdagen.se/fil/912835EE-92E8-45FF-B5B0-9B985E9C7DCB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UjhtS4xiuc9wWuZsuMcJLe" type="signed"/>
        <correspContext corresp="i-UjhtS4xiuc9wWuZsuMcJLe">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-LDP4LG5YBeowM6ZwA5Vwji" type="referral">
          <date when="2005-10-13"/>
        </correspAction>
        <correspAction xml:id="i-WBUYJYNAXkvg1qeyGp6kMy" type="dismissal">
          <date when="2005-10-13"/>
        </correspAction>
        <correspAction xml:id="i-4z1J3dtoYnBzozkrf2XUub" type="submission">
          <date when="2005-10-05"/>
        </correspAction>
        <correspAction xml:id="i-FDCV3X6pv5kWs6Td1Erc96" type="assigned"/>
        <correspContext corresp="i-FDCV3X6pv5kWs6Td1Erc96">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_L_258/mot_200506_L_258-0001.pdf"/>
      <div xml:id="i-7J7ANs3vujknj1J3DuYHqm" type="motHeader">
        <div xml:id="i-Lc5xAmjJeAVWqyZcmp1v7S" type="motTitle"/>
        <div xml:id="i-76pWKruhKmTLnzixeEq2EB" type="motSubmissionInfo"/>
      </div>
      <div xml:id="i-PUMBm8FPECPnw7fcyfUSiD" type="motBody">
        <div xml:id="i-SU2DDsz2urk3AxkT79axeD">
          <p xml:id="i-CvCStjmSBUKm4GdrVg1UU3">
            2005/06 mnr: L258 pnr: m1521
          </p>
          <p xml:id="i-3fWt5iBW99e3w3prn5xGES">
            Motion till riksdagen 2005/06:L258
          </p>
          <p xml:id="i-74TEdsEHRphhxxUjW6iSLq">
            av Magdalena Andersson (m)
          </p>
          <p xml:id="i-H8VEPRUZFAKGzwdKL1UddF">
            Företag med särskild vinstutdelningsbegränsning
          </p>
          <p xml:id="i-KQhB4UFF5GodZwBBkVkevj">
            Förslag till riksdagsbeslut
          </p>
          <p xml:id="i-EB8uoK1eQgaWewN9okCWE">
            1. Riksdagen beslutar att inte införa nya regler om ett nytt
            slag av aktie- bolag, aktiebolag med särskild vinstutdelningsbegränsning
            enligt vad i motionen anförs. 2. Riksdagen tillkännager för regeringen
            som sin mening vad i motionen anförs om vikten av ökad konkurrens
            inom den offentligt finansierade sektorn.
          </p>
          <p xml:id="i-GfR4VDJCNwzkLJrSykW1HK">
            Bakgrund
          </p>
          <p xml:id="i-5KLfke4FPm8uUmcE5AGkkR">
            I propositionen 2004/05:178 föreslår regeringen nya regler om
            ett nytt slag av aktiebolag, aktiebolag med särskild = vinstutdelningsbegränsning.
            Grundläggande för ett bolag av det föreskrivna slaget skall vara
            att verksamheten drivs med annat syfte än att ge aktieägarna vinst.
            Reglerna föreslås tas in i ett särskilt kapitel i aktiebolagslagen.
          </p>
          <p xml:id="i-FT2XBjyRH9R8tsoZzuNep">
            Motivering till mitt förslag
          </p>
          <p xml:id="i-PUiEE3gYeW2x5DPgR4UTqR">
            Tidigare stopplag för sjukvården
          </p>
          <p xml:id="i-ErPRzWhMm8fszLpzPMkF7M">
            Den första stopplagen för sjukvården initierades 1999 av dåvarande
            socialministern Lars Engqvist och beslutades av riksdagen 2000.
            Lagen var en reaktion på att det då borgerliga Stockholms läns
            landsting engagerade den privata företaget Capio som driftsansvarigt
            för S:t Görans sjukhus. Lagen, som var tidsbegränsad, förlängdes
            aldrig av regeringen, eftersom Miljöpartiet hotade att rösta mot
            förslaget tillsammans med de borgerliga partierna. Regeringen
            drog därför tillbaka sitt förslag om att förlänga förbudet i
          </p>
          <pb facs="riksdagen-motions-pdf/data/200506/mot_200506_L_258/mot_200506_L_258-0002.pdf"/>
          <p xml:id="i-Soe44F8QkVkTawvPctTKzq">
            2005/06:L258
          </p>
          <p xml:id="i-8yESqCET86LKHf6CueD5nL">
            november 2002. Regeringen har för den sakens skull inte avslutat
            sin kamp för att bevara sina monopolstrukturer.
          </p>
          <p xml:id="i-KZYuBrNWcAi1Mmqd23fp9p">
            Grundläggande ideologisk ovilja till privata lösningar
          </p>
          <p xml:id="i-3KWvZnTUebVehUoGJfcPDq">
            Regeringen har en grundläggande ovilja till lösningar som inte
            ingår i det offentliga monopolet. Trots att flera rapporter har
            visat att konkurrens höjer kvaliteten på såväl den totala verksamheten
            som den befintliga offentliga fortsätter regeringen sitt ideologiskt
            betingade motstånd. När regeringen skjuter in sig på vinsten hos
            de privata utförarna inom den skattefinansierade sektorn är det
            egentligen bara ett sista desperat försök att hålla kvar vid monopol-
            tanken.
          </p>
          <p xml:id="i-3umiCU7E2hLZ4GM353ScN6">
            Vikten av konkurrerande alternativ
          </p>
          <p xml:id="i-8S6cj3ctygqWhFAyPGMhGV">
            Till exempel inom skolområdet har till och med regeringens egen
            myndighet Skolverket påvisat positiva resultat vid förekomsten
            av privata konkurrerande alternativ, friskolor. Elevernas kunskapsresultat
            höjs totalt sett och flera nya idéer framkommer i och med de nya
            aktörerna. Konkurrens leder till lägre priser och högre kvalitet.
          </p>
          <p xml:id="i-Y7DFJCvtrjWPurYyNyjBZT">
            Vinsten som ideologisk skygglapp
          </p>
          <p xml:id="i-7n5EKaFsBqYE5cGZrxAuEj">
            För det första är det en myt att det skulle finnas stora pengar
            att tjäna på att starta företag inom den offentligt finansierade
            sektorn. Snarast präglas många av de nya satsningarna i till exempel
            skolkoncerner av initiala förluster. Den socialdemokratiska oviljan
            mot vinst i företag är ett ideologiskt spöke som härstammar från
            marxismen. Grundläggande i all marxism är föreställningen att
            det är fult med vinst, som uppfattas som ett slags stöld. Utan
            vinst — och därmed utan privat företagande — kan produktionen
            ordnas rationellt utifrån ”verkliga” behov, som politikerna naturligtvis
            förstår så mycket bättre än människorna själva. För att systemet
            ska fungera behövs en övergripande plan. Ännu i socialdemokratiska
            program från tidigt 90-tal fanns kravet på ”en planerad hushållning”
            kvar. Den gemensamt finansierade sektorn i Sverige har än i dag
            drag av plan- ekonomiskt tänkande. Det offentliga de facto-monopolet
            inom sjukvården är ett sådant exempel där regeringen gång på gång
            försökt stoppa alternativ och konkurrens. Regeringens företrädare
            väljer också ofta vinstbegreppet som angreppsvinkel för att i
            grunden hindra privata alternativ. Att regeringen nu tvingas välja
            en annan strategi med denna proposition är bara ett resultat av
            att en riksdagsmajoritet inte delar regeringens misstro mot konkurrens
            i den gemensamt finansierade sektorn.
          </p>
          <pb facs="riksdagen-motions-pdf/data/200506/mot_200506_L_258/mot_200506_L_258-0003.pdf"/>
          <p xml:id="i-LJ3Mqsx3oe85RarxVpmhmW">
            Ideologisk dubbelmoral och inkonsekvens
          </p>
          <p xml:id="i-2ThKg4xFudQTLizdRJZgWr">
            Införandet av lagen om offentlig upphandling är en tydlig signal
            om att det offentliga bör köpa sina tjänster till högsta möjliga
            kvalitet till lägsta möjliga pris. När regeringen säger att det
            är fel att göra vinst på att driva en skola accepterar de ändå
            at man kan göra vinst på att bygga en skolbyggnad eller att leverera
            läromedel till en skola. Om regeringen skulle föra en konsekvent
            linje skulle den kräva att även alla företag som levererar varor
            eller tjänster till exempelvis en skola skulle omfattas av den
            nya lagen om begränsad vinstutdelning. Eftersom regeringen inte
            föreslår detta kvarstår misstanken om att den nya lagen bara är
            till för att bevara de offentliga monopolen genom att försvåra
            att de utsätts för konkurrens.
          </p>
          <p xml:id="i-Y1Nf8HmStTxVe89W9UF2S">
            Grundläggande förutsättningar för företagande i Sverige
          </p>
          <p xml:id="i-WTrVeR1mT4MwNAZUu7THCW">
            De flesta nya företagare kan vittna om att det var långt krångligare
            att starta ett företag än de först tänkt sig. Det finns genast
            en myriad av statliga myndigheter som vill ha svar på frågor och
            blanketter ifyllda. De höga skatterna, reglerna för fåmansbolag
            (3:12-regler) och nya pålagor som kostnaderna för sjukersättning
            till anställda är en ytterligare börda för nyföretagaren. Dessa
            förutsättningar bidrar starkt till att det startas alltför få
            företag i Sverige och att alltför många företagare ger upp. Nu
            vill regeringen dessutom lägga ytterligare hinder för företagarna
            inom en sektor som är i skriande behov av nya företag och konkurrens.
            Det är att gå åt helt fel håll.
          </p>
          <p xml:id="i-QxoApdMnZtUxjTB5MKo6Rn">
            Kvinnors företagande
          </p>
          <p xml:id="i-LWqn1B9cLu21BXDPDTT1zE">
            För varje företag som startas av en kvinna startar två män ett
            företag. Under perioden 1998-2003 har det startats mellan 34 000
            och 38 000 företag per år. År 2003 startades ungefär 25 000 företag
            av män, och bara knappt 12 000 av kvinnor. Det är lätt att konstatera
            att om kvinnor startade företag i samma grad som män skulle vi
            ha betydligt fler företag och därmed fler jobb i landet. Detta
            visar också att förutsättningarna för att starta företag i Sverige
            inom vissa sektorer är dåliga. Sämst är det inom de sektorer där
            främst kvinnor är yrkesverksamma. Den svenska arbetsmarknaden
            är starkt könsuppdelad. I den privata sektorn arbetar i dag 63
            procent män och 37 procent kvinnor. I den offentliga sektorn är
            motsvarande siffror 80 procent kvinnor och 20 procent män. Detta
            tillsammans med regeringens motvilja mot företag i den gemensamt
            finansierade sektorn är en stor förklaring till att män startar
            dubbelt så många företag som kvinnor.
          </p>
          <p xml:id="i-K7SnwgUB8wZw5zeyQvYtbd">
            2005/06:L258
          </p>
          <pb facs="riksdagen-motions-pdf/data/200506/mot_200506_L_258/mot_200506_L_258-0004.pdf"/>
          <p xml:id="i-YRM95aE2e1bNZnLCDnJhbw">
            2005/06:L258
          </p>
          <p xml:id="i-2EJYg1PF2iph6fSTGaBJQn">
            Förlegad syn på kvinnor
          </p>
          <p xml:id="i-FRhSHieKccJqw8wsUX3Aqx">
            Då kvinnor i hög utsträckning arbetar inom verksamheter som drivs
            av den offentliga sektorn måste möjligheten till eget företagande
            öka genom att en större del av den offentliga verksamheten utförs
            i annan regi. Därför är det viktigt att områden där den statliga
            och kommunala sektorn dominerar öppnas upp för privata alternativ.
            Detta skulle gynna såväl kvinnors företagande som jämställdhetssträvanden.
            Utvecklingspotentialen för kvinnors företagande är stor och det
            är angeläget att fler kvinnor blir företagare. Till skillnad från
            regeringen och dess stödpartier anser jag att det i första hand
            är de grundläggande förutsättningarna för företagande som måste
            förändras för att både kvinnor och män skall finna det värt att
            ägna sig åt nyföretagande eller att expandera befintlig verksamhet.
            Det innefattar bl.a. långtgående regelförenklingar, en rimlig
            företags- och kapitalbeskattning och en mindre rigid arbetsrätt.
            Det innebär också att det ska vara samma spelregler för både kvinnor
            och män som driver företag. Regeringens förslag om vinstutdelningsbegränsning
            inom just den sektor som främst kvinnor ägnar sig åt är inget
            annat än en i grunden förlegad kvinnosyn. Kvinnor må starta och
            driva företag, men absolut inte tjäna pengar på det — det ska
            vara förbehållet männen. Företag som tillverkar sjukhussängar
            kan få gå med vinst, men företag som tillverkar vård till de personer
            som finns i sängarna ska inte få det. En syn på kvinnligt företagande
            som jag starkt vänder mig emot.
          </p>
          <p xml:id="i-8NWDCkbLm3wGfGB6A9yNjd">
            Slutsats
          </p>
          <p xml:id="i-KDZgfb2CvGVnU5n3ZGHd2q">
            Den offentliga sektorn är i behov av fler konkurrerande alternativ.
            Sverige är i behov av fler företag och företagare. Regeringens
            proposition sätter upp ytterligare hinder för båda dessa. Lagarna
            som regeringens proposition 2004/05:178 föreslår ska stiftas bör
            därför inte stiftas.
          </p>
          <p xml:id="i-XRdTvR8frvuKVZw1ZXB16c" type="date">
            Stockholm den 29 september 2005
          </p>
          <div xml:id="i-GsdmAX64yXqkduYgCWMpqw" type="signatureBlock">
            <list xml:id="i-TbhYcDdGRi1MeeXpFHgxwq">
              <item xml:id="i-5sNX3fUyEiggiSV6KPSrCZ" who="unknown" type="signature">
                Magdalena Andersson (m)
              </item>
            </list>
          </div>
        </div>
      </div>
    </body>
  </text>
</TEI>
