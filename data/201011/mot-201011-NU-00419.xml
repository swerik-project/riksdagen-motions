<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00419">
  <teiHeader>
    <fileDesc>
      <titleStmt>
        <title>Handel med sjukvårdstjänster</title>
        <author corresp="i-VJMsfXNSSJk8VXunyt2DLC">av Johnny Munkhammar (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Handel med sjukvårdstjänster</title>
          <idno type="rdwebb">GY02N419</idno>
          <rs type="number">N419</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N419/text</ref>
          <ref type="dokument_url_html">http://data.riksdagen.se/dokument/GY02N419</ref>
          <ref type="dokumentstatus_url_xml">http://data.riksdagen.se/dokumentstatus/GY02N419</ref>
          <ref type="doc">http://data.riksdagen.se/fil/EFFCC8DD-2393-4259-9E6B-EAC2C01536E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VJMsfXNSSJk8VXunyt2DLC</idno>
            <name>Johnny Munkhammar</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EXdNeMkGKU5ojLQqZ3D9M9" type="signed"/>
        <correspContext corresp="i-EXdNeMkGKU5ojLQqZ3D9M9">
          <note type="signatory" corresp="i-VJMsfXNSSJk8VXunyt2DLC"/>
        </correspContext>
        <correspAction xml:id="i-UmQzGdcrzfDV4Fr6fPeE5n" type="numbering">
          <date when="2010-10-29"/>
        </correspAction>
        <correspAction xml:id="i-1Ya8H93qbNpSpng4WLa52" type="submission">
          <date when="2010-10-27"/>
        </correspAction>
        <correspAction xml:id="i-FokwYMCgGPdtXiLgcHsFhP" type="transfer">
          <date when="2010-10-27"/>
        </correspAction>
        <correspAction xml:id="i-JWb2UuEVUPZtGXo6WevsyC" type="assigned"/>
        <correspContext corresp="i-JWb2UuEVUPZtGXo6WevsyC">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-R5MULRxuCbxTyE82cAwP3S">
            Förslag till riksdagsbeslut
          </head>
          <p xml:id="i-Cu6jQkhk9aaMGjCYZQGnwf">
            Riksdagen tillkännager för regeringen som sin mening vad som
            anförs i motionen om ökad handel med vårdtjänster.
          </p>
        </div>
        <div type="motContent">
          <head xml:id="i-Q76HQinnmSaXQ83oXqCY4E" type="h1">
            Motivering
          </head>
          <p xml:id="i-JFz97dnypc6xqAEicc7kWc">
            Sjukvård är en av de mest efterfrågade tjänsterna i vårt samhälle.
            De allra flesta anser att god vård i tid vid behov är mycket viktigt
            de flesta skulle lägga en eventuell inkomstökning på just detta.
            En stor efterfrågan brukar vara en möjlighet för en bransch att
            utvecklas mycket starkt. Sjukvården skulle, med rätt förutsättningar,
            kunna bli en attraktiv och innovativ exportnäring för Sverige
            där köer här hemma är avvecklade.
          </p>
          <p xml:id="i-2W6foeSGVVnj2pUN2rXi2W">
            Alla måste ha tillgång till god vård i tid vid behov. För att
            det ska bli så måste vi låta de krafter som utvecklar andra tjänster
            så väl råda också i vården. Det måste vara lätt för kreativa sjuksköterskor
            att starta eget. Den enskilde måste ha makt, inte minst genom
            vårdval och IT-baserade jämförelser.
          </p>
          <p xml:id="i-GirPioPQxaxDqW5UL7kvAy">
            Vårdval Stockholm har varit en odelad och stor framgång. Närmare
            40 nya vårdcentraler har öppnat, varav två av tre utanför innerstaden.
            Mer än 100 läkare har tillkommit i primärvården. Läkarbesöken
            har ökat, främst i låginkomstområden och bland vårdtunga patienter,
            men kostnaderna har bara ökat marginellt mer vård per skattekrona.
            Makt åt konsumenten är avgörande för att tjänsterna ska utvecklas
            och nå fram.
          </p>
          <p xml:id="i-EFip3danb1Db5wU64pjcM">
            Men det finns också en annan kraft som har underskattats för
            att förbättra sjukvården och det är handel. Inget bryter upp stela
            system och tvingar dem till utveckling och förnyelse som internationellt
            utbyte. Faktum är trots allt att läkemedel och medicinsk teknik
            som är avgörande för vården redan utvecklas av globala företag.
            Det själva vården gör är att leverera tjänsten, att ge rätt behandling
            till rätt person i rätt tid.
          </p>
          <p xml:id="i-NgW2JbNTAKapw1qZMjnEdv">
            Handeln och tjänstesektorn har utvecklats starkt de senaste decennierna.
            Världshandeln har ökat fem gånger på 30 år, vilket har gått hand
            i hand med god tillväxt och snabba hälsoframsteg globalt. Än så
            länge består endast 20 procent av handeln av tjänster, trots att
            sju av tio arbetar med tjänster idag. Flera studier pekar på stora
            välfärdsvinster med ökad tjänstehandel. Sjukvård är en av de mest
            efterfrågade tjänsterna.
          </p>
          <p xml:id="i-wyrbdAF4BF2N9XTwk4mm9">
            Man kan handla med sjukvård genom att antingen tjänsten, patienten,
            personalen eller ett vårdföretag korsar gränsen. Idag är den globala
            vårdhandeln liten, även om det finns stort utbyte i vissa regioner,
            som mellan Tyskland och Schweiz eller Norrbotten och Finland.
            Men hundratusentals människor tar sig varje år till Indien, Thailand,
            Malaysia, Jordanien och Singapore för behandlingar. Direktinvesteringar
            i sjukvård har ökat kraftigt, från låga nivåer.
          </p>
          <p xml:id="i-L51MUso88F2THQes4dRgXQ">
            Drivkrafterna bakom den ökande rörligheten för patienter är köer
            i hemlandet, fallande resekostnader och stora prisskillnader.
            Behandlingen kan vara 70 procent billigare i Indien jämfört med
            USA eller Europa inklusive resa och uppehälle. Flera regionala
            handelssamarbeten, som EU, Nafta och Mercosur underlättar vårdhandel.
          </p>
          <p xml:id="i-Ungvt1qhet9V9esgjJpqop">
            Svensk sjukvårdshandel har olika delar. Flera landsting har bildat
            bolag som lockar utländska kunder, vilket omsätter några hundra
            miljoner kronor om året. 25 000 svenska turister får vård utomlands
            årligen och 10 000 utländska här. Utländska direktinvesteringar
            i vård i Sverige har ökat, nu finns 70 utländska vårdföretag här
            med 4000 anställda. Svenska vårdföretag har etablerat sig i flera
            länder och har cirka 10 000 anställda utomlands.
          </p>
          <p xml:id="i-VhDi5zdWYZHpXv1sMswM4J">
            Flera faktorer driver på för en ökad handel med vårdtjänster:
            Begränsad tillgång till vård i många västländer, ökande mobilitet
            och tjänstehandel, den tekniska utvecklingen, prisskillnader samt
            att en ökande andel av vården levereras av privata enheter, med
            ett naturligt intresse av handel. De svenska förutsättningarna
            för vårdhandel förbättras, främst genom fler vårdföretag, vårdval,
            ökat resande och ökad öppenhet för investeringar.
          </p>
          <p xml:id="i-LDKZdtFXyMMBDMmJGP7vWt">
            Även utan ytterligare förändringar för att underlätta vårdhandel
            kan den förväntas öka. Men om lokaliseringsprincipen i förvaltningspolitiken
            förändras så handel kan ske inom landet underlättas även utrikeshandel.
            Ifall EU tar med sjukvård i tjänstedirektivet och GATS förenklar
            för vårdhandel tas ytterligare steg.
          </p>
          <p xml:id="i-Arw55sq3RpnZSg2MGgoo5F">
            Ifall andelen vård som levereras av privata enheter fortsätter
            att öka kommer det att underlätta handeln ytterligare. Ifall den
            enskilde får mer makt över finansieringen, exempelvis genom incitament
            som främjar kostnadseffektivitet, främjar det också vårdhandel.
          </p>
          <p xml:id="i-XTpMMbPN3BDJ3fHtFgwYha">
            Sverige kan och bör inte försöka konkurrera med Indien om billiga
            behandlingar. Men vi behöver utländsk personal, inte minst för
            att täcka pensionsavgångarna. Vi kan locka utländska leverantörer
            och investeringar, främst till specialiserad vård. I sin tur kan
            den erbjudas långt fler än bara svenska patienter.
          </p>
          <p xml:id="i-PHhNSDhY8uH7tqWbS64R9B">
            Våra stora företag hade aldrig kunnat utveckla sådana produkter,
            anställa så många eller bli så viktiga för Sverige med bara hemmamarknaden
            att sälja till. Fördelarna med ökad vårdhandel blir bättre använda
            resurser, att vi köper den vård andra gör bättre och säljer den
            vi gör bäst, intäkter till vårdföretag kan skapa nya jobb samt
            utländska investeringar som ger bättre vårdinfrastruktur och bättre
            tillgänglighet.
          </p>
          <p xml:id="i-HUALpLVcPD2Ukev2obvtQ">
            Reformer som syftar till att skapa en världsledande svensk sjukvård
            bör därför öppna mer för handel inom landet, inom Europa och i
            världen.
          </p>
        </div>
        <div type="motSignatures">
          <list>
            <item xml:id="i-5e8rCXpNzUagKVyd3UjS5Y" who="i-VJMsfXNSSJk8VXunyt2DLC">
              Johnny Munkhammar (M)
            </item>
          </list>
        </div>
      </div>
    </body>
  </text>
</TEI>
