<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00005">
  <teiHeader>
    <fileDesc>
      <titleStmt>
        <title>med anledning av prop. 2012/13:195 Minskade krav på dokumentation i skolan</title>
        <author corresp="i-iThmkGNxBe7XUsT8b92pZ">av Jabar Amin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:195 Minskade krav på dokumentation i skolan</title>
          <idno type="rdwebb">H102Ub5</idno>
          <rs type="number">Ub5</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub5/text</ref>
          <ref type="dokument_url_html">http://data.riksdagen.se/dokument/H102Ub5</ref>
          <ref type="dokumentstatus_url_xml">http://data.riksdagen.se/dokumentstatus/H102Ub5</ref>
          <ref type="doc">http://data.riksdagen.se/fil/3E6B408D-5FD2-46B8-9300-FECE70124C21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-7YhMxVjVtkEMR2Jj2UjRcn"/>
        <correspContext corresp="i-7YhMxVjVtkEMR2Jj2UjRcn">
          <ref>Proposition 2012/13:195</ref>
        </correspContext>
        <correspAction xml:id="i-UJ1ZFPbHKkDyNH9FTa2TCY" type="signed"/>
        <correspContext corresp="i-UJ1ZFPbHKkDyNH9FTa2TCY">
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction type="referral" xml:id="i-GmkGtaKVpZbz8Tp4MsMBdS">
          <date when="2013-10-04"/>
        </correspAction>
        <correspAction type="referral" xml:id="i-FRirP2JjzNShZcTcnWHMGh">
          <date when="2013-10-04"/>
        </correspAction>
        <correspAction type="dismissal" xml:id="i-FsQFqJHjREm5bHn6Vy8QuB">
          <date when="2013-10-03"/>
        </correspAction>
        <correspAction type="dismissal" xml:id="i-VfonGrEbJZVyhyQDdFUGZw">
          <date when="2013-10-03"/>
        </correspAction>
        <correspAction type="submission" xml:id="i-6qA6jQm57TGd9EKdUR3dXo">
          <date when="2013-10-02"/>
        </correspAction>
        <correspAction type="transfer" xml:id="i-QhUkQqXtrUkaXdE5KXouLH">
          <date when="2013-10-02"/>
        </correspAction>
        <correspAction type="assigned" xml:id="i-HkBEQZm55nY1jrqVTfTZnr"/>
        <correspContext corresp="i-HkBEQZm55nY1jrqVTfTZnr">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-4aNqPmdoDDSr93wjVC5JZo">
          <head xml:id="i-4EJhqXsMLeysufiRZMRtK8">
            1 Innehållsförteckning
          </head>
          <list>
            <item>
              1 Innehållsförteckning 1
            </item>
            <item>
              2 Förslag till riksdagsbeslut 2
            </item>
            <item>
              3 Motivering – Minskad administration och dokumentation 2
            </item>
            <item>
              3.1 Dokumentation som stöd för lärande och utveckling 3
            </item>
            <item>
              3.2 Dokumentationsförfarandet 4
            </item>
            <item>
              3.3 Nationella prov 4
            </item>
            <item>
              3.3.1 Provens syfte 4
            </item>
            <item>
              3.3.2 Forskningsbaserad bedömning 5
            </item>
            <item>
              3.3.3 Antalet prov 6
            </item>
            <item>
              3.4 Skolväsendets profession 6
            </item>
            <item>
              3.5 Nya arbetsuppgifter med tydliga syften 7
            </item>
            <item>
              3.6 Avlasta lärare från administrativ börda 7
            </item>
            <item>
              3.7 Fler vuxna i skolan 8
            </item>
            <item>
              3.7.1 Pedagogisk personal 8
            </item>
            <item>
              3.7.2 Bibliotekarier 8
            </item>
          </list>
        </div>
        <div type="motProposal" subtype="förslag">
          <head xml:id="i-RL8hRurzNT3maSBoA5cJEW">
            2 Förslag till riksdagsbeslut
          </head>
          <list style="ol">
            <item xml:id="i-DqRvZMxwKtLhhmahDqpdSa">
              Riksdagen tillkännager för regeringen som sin mening vad som
              anförs i motionen om att dokumentation och administration primärt
              ska syfta till att stimulera elevernas utveckling.
            </item>
            <item xml:id="i-ArqbCGmpDXTgiL1QoELaAA">
              Riksdagen tillkännager för regeringen som sin mening vad som
              anförs i motionen om att Skolverket bör få i uppdrag att göra
              en översyn av föreskrifter och allmänna råd kopplade till skolornas
              dokumentationsförfarande.
            </item>
            <item xml:id="i-Y35H2HoZyLMMRDCUBbZsrc">
              Riksdagen tillkännager för regeringen som sin mening vad som
              anförs i motionen om att lärare bör ägna sig åt dokumentation
              och administration endast då det finns ett tydligt pedagogiskt
              syfte.
            </item>
          </list>
        </div>
        <div type="motContent">
          <head type="h1" xml:id="i-QxjXhwMpxUgxasDNh4DXvP">
            3 Motivering – Minskad administration och dokumentation
          </head>
          <p xml:id="i-8zGYZe8Nj3tLQx7SkvgJbm">
            De senaste åren har präglats av en kraftig utökning av lärarnas
            administrativa arbetsuppgifter. Lärarna har att hantera nationella
            prov, betyg, individuella utvecklingsplaner, åtgärdsprogram, omdömen,
            rapporter och utvärderingar etc. Dessutom har rent administrativa
            och elevvårdsrelaterade arbetsuppgifter, som saknar koppling till
            det pedagogiska arbetet, tillkommit. En lärare kan idag behöva
            använda en del av sin tid till schemaläggning, betygsadministration
            eller tekniskt underhåll; de kan också behöva rycka in som extra
            resurs då elever är i behov av samtal eller annat hälsovårdsrelaterat
            stöd. Detta är en konsekvens av att andra personalgrupper har
            minskat eller försvunnit från skolan.
          </p>
          <p xml:id="i-MP8oduYvj6TNbPEGDBtiwv">
            Skolverket har kartlagt grundskollärares tidsanvändning. 1 I
            studien framgår att många lärare upplever att de inte hinner planera
            sin undervisning i önskvärd omfattning. Studien visar att lärarna
            i genomsnitt använder 34 procent av sin arbetstid till att genomföra
            undervisning. Bara omkring 10 procent används till att planera
            undervisningen. Lärarna anser att för mycket tid behöver vikas
            för administration och dokumentation. Studiens deltagande grundskollärare
            anger också att de önskar mer tid för planering och reflektion.
          </p>
          <p xml:id="i-SmNV6phwKkkcBCaXgWKFTM">
            Lärarförbundet har visat att under en vanlig skolvecka förfogar
            läraren över knappa fem timmar till för- och efterarbete. 2 Det
            motsvarar ca en kvart per lektionstimme. En väl genomförd lektion
            förutsätter att läraren har möjlighet att förbereda sig ordentligt.
            Hon eller han behöver plocka fram relevant material och anpassa
            det till eleverna, skapa övningar, skriva presentationer, förbereda
            pedagogiska framställningar och diskussionsunderlag m.m. Nu vittnar
            lärare om att tid för detta saknas. Lärare undervisar idag ungefär
            lika mycket som de förväntades göra i slutet av nittiotalet. Sedan
            dess har nya arbetsuppgifter i strid ström tillkommit, trots att
            andra arbetsuppgifter inte har försvunnit. Den här utvecklingen
            leder till att lärarna har mindre tid till att utöva sitt kärnuppdrag
            vilket sannolikt får konsekvensen att kvaliteten på undervisningen
            blir sämre. Den ständigt ökande dokumentationsbördan är också
            ett resultat av en politisk strävan att kontrollera lärarnas yrkesutövning.
            Det är – i sin tur – en indikation på att lärarkåren inte åtnjuter
            fullt förtroende från politiker och myndigheter. Bristande förtroende
            är en bidragande orsak till läraryrkets minskade status, med konsekvenser
            som eftersläpande löneutveckling och lågt söktryck till lärarutbildningarna.
          </p>
          <p xml:id="i-FXvdNLRg8Dpkr4JrTLhhrq">
            Den borgerliga regeringen har till viss del insett sina misstag.
            Den har nu, efter påtryckningar, aviserat att den avser minska
            dokumentationsbördan något. I proposition 2012/13:195 framgår
            att regeringen avser avskaffa kravet på skriftliga individuella
            utvecklingsplaner i grundskolans årskurs 6–9. Vidare föreslås
            att de skriftliga individuella utvecklingsplanerna i grundskolans
            årskurs 1–5 fortsättningsvis ska upprättas en gång per läsår,
            istället för varje termin så som idag sker. Regeringen har också
            aviserat att man avser reformera tillämpningen av åtgärdsprogram.
          </p>
          <p xml:id="i-KYKxMo8gAKpN7avNNwNqTb">
            Detta är flera steg i rätt riktning men åtgärderna är inte tillräckliga.
            Avgörande för den svenska skolans möjligheter att erbjuda barn
            och ungdomar en bra utbildning är att lärarkåren får möjlighet
            att arbeta under goda villkor. Om administrationsbördan minskas
            får lärarna tid att utöva sitt yrke. Minskad administration och
            dokumentation innebär att lärare får större frihet i sin yrkesutövning,
            vilket stärker yrkets attraktionskraft. En lärare ska inte digna
            under en börda av administrativa uppgifter. Lärarna ska huvudsakligen
            undervisa, allt annat är ett slöseri med resurser.
          </p>
          <head type="h2" xml:id="i-MLijKJpdUBZ4KQQYJgzjjv">
            3.1 Dokumentation som stöd för lärande och utveckling
          </head>
          <p xml:id="i-KHfHxR4AQdHwYBVdcc2t9F">
            Skolans uppdrag är att hjälpa eleverna att nå kunskap, förmågor,
            insikter och värden. Det betyder att endast dokumentation och
            administration som tydligt syftar till att stimulera elevernas
            utveckling bör prioriteras. Pappersexercis, i syfte att vara myndigheter
            och politiker till lags, kan inte anses vara den mest angelägna
            sysselsättningen för lärarkåren. Således bör inte sådana arbetsuppgifter
            vara prioriterade för landets lärare.
          </p>
          <p xml:id="i-EG1GjiXXz9afWFTv3yr92w">
            Bedömningsarbete är däremot en central del av skolans verksamhet.
            För att det ska ske så effektivt som möjligt måste bedömningsarbetet
            vila på vetenskaplig grund. Forskning visar att effektivt lärande
            förutsätter att elevernas läroprocesser synliggörs. Synligt lärande
            gör att läroprocesserna blir begripliga för eleven samtidigt som
            läraren får respons på undervisningsmetodikens effektivitet. Det
            bidrar till att eleven får förståelse för sin kunskapsutveckling,
            och läraren får värdefull återkoppling på hur undervisningsmetoderna
            fungerar.
          </p>
          <p xml:id="i-557j2tb1deBrKPQZsSWfYB">
            Ibland måste kunskap och utveckling dokumenteras för att det
            ska bli tydligt hur eleven förhåller sig till kunskapsmålen. I
            sådana fall fyller dokumentationsarbetet en funktion. I dag vittnar
            många lärare om att dokumentationsbördan blivit alltför stor.
            De ständigt ökande pålagorna har fått en tydligt negativ effekt
            för elevernas utveckling eftersom lärarna inte har tid att i tillräcklig
            utsträckning förbereda sin undervisning.
          </p>
          <p xml:id="i-N55Nbp9DtpqzGUqFoDRhRh">
            Miljöpartiet de gröna anser att endast dokumentation med tydliga
            pedagogiska syften bör prioriteras. Även fortsättningsvis behöver
            resultatet av lärarnas pedagogik utvärderas, men syftet ska alltid
            vara att främja elevernas utveckling, snarare än att förse skolmyndigheter
            med ett orimligt stort antal uppgifter av skiftande karaktär.
            Vad som här har anförts om att dokumentation och administration
            primärt ska syfta till att stimulera elevernas utveckling bör
            riksdagen som sin mening ge regeringen till känna.
          </p>
          <head type="h2" xml:id="i-9WbCueBxHVYKEy8Adj57NQ">
            3.2 Dokumentationsförfarandet
          </head>
          <p xml:id="i-TTjT2sipb5Gh6gyrJLA1a8">
            Dokumentationskraven har de senaste åren utökats kraftigt. Dessutom
            ställs det krav på hur dokumentationen ska upprättas. Detta får
            till följd att den enskilda läraren drunknar i papper, matriser
            och blanketter. Miljöpartiets olika förslag syftar till att underlätta
            för lärare att utföra sitt kärnuppdrag och den sammantagna effekten
            av förslagen är att lärarnas status och autonomi stärks. Med en
            stark lärarprofession kan vi lita till lärarnas förmåga att dokumentera
            elevernas utveckling på ett effektivt och rättssäkert sätt. Därmed
            minskar också behovet av att kontrollera lärarnas yrkesutövning.
          </p>
          <p xml:id="i-NfJ6wMoq8g9pYx3er382hC">
            Skolverket bör få i uppdrag att göra en översyn av föreskrifter
            och allmänna råd kopplade till skolornas dokumentationsförfarande.
            Detta bör riksdagen som sin mening ge regeringen till känna.
          </p>
          <head type="h2" xml:id="i-Gk5ubqyaaeuXvFx418ztxh">
            3.3 Nationella prov
          </head>
          <p xml:id="i-4ss59JpnQ9U9N2Cq1WxZvm">
            Nationella prov är en del av skolans bedömningssystem och bör
            på samma sätt som undervisningsmetoder och betygssättning vila
            på vetenskaplig grund. Enligt Skolverkets riktlinjer har de nationella
            proven två huvudsyften: de ska dels verka för likvärdighet i bedömning
            och betygsättning, dels ge underlag för analyser av hur kunskapskraven
            uppfylls på såväl skolnivå som nationell nivå.
          </p>
          <p xml:id="i-UWHQTSZkrZTFY2zticGdVe">
            Om de nationella proven utformas på rätt sätt, samt används i
            rimlig omfattning, kan de också bidra till att ge lärare och elever
            återkoppling till den undervisning som ägt rum. På så sätt kan
            de bidra till att synliggöra och utvärdera såväl elevens läroprocesser
            som lärarens undervisningsmetoder.
          </p>
          <head type="h3" xml:id="i-WWnYBneoTd3bpEzPsss1kU">
            3.3.1 Provens syfte
          </head>
          <p xml:id="i-RtMCyRNQNFxnfsVnMv9YhA">
            Idag finns emellertid brister kopplade till de nationella proven.
            Skolinspektionen har sedan 2010 utfört regelbundna kontrollrättningar
            i syfte att identifiera avvikelser mellan ursprungsrättning och
            kontrollrättning. Identifikation av avvikelser är en del av arbetet
            med att åstadkomma en likvärdig bedömning och betygssättning över
            landet. Den senaste kontrollrättningen, 3 som genomfördes våren
            2013, omfattar 31 800 prov hämtade från 461 grundskolor och gymnasier.
            Resultatet visar betydande avvikelser mellan ursprunglig rättning
            och kontrollrättning. Avvikelserna varierar också kraftigt mellan
            olika skolor. Den skola där de största skillnaderna finns avviker
            mer än tjugo gånger så ofta i jämförelse med den skola som har
            minst antal avvikelser. Det är oroande då det visar att bedömningen
            runt om i landet inte är likvärdig.
          </p>
          <p xml:id="i-Px3e4FW9CzhGMvUP9arJH1">
            Särskilt kraftiga avvikelser står att finna i de nationella provens
            uppsatsdelar. Till exempel skiljer sig bedömningen åt i 62 procent
            av de omrättade proven i uppsatsdelen i gymnasieskolans nationella
            prov i svenska. Det är naturligt att större avvikelser förekommer
            i ämnesprovens uppsatsdelar jämfört med i kortsvarsdelarna. Vid
            Skolinspektionens analyser används därför en vidare tolkning för
            vad som i uppsatsdelarna anses som acceptabla avvikelser. Trots
            detta uppstår stora obefogade avvikelser i de nationella provens
            uppsatsdelar. Skolinspektionen gör därför bedömningen att uppsatsdelar
            fungerar dåligt som verktyg för att för att uppnå likvärdighet.
            Myndigheten anser att proven skulle bli mer likvärdiga om uppsatsdelarna
            lyftes ur de nationella proven. Men de anser samtidigt att uppsatsdelarna
            av andra skäl är viktiga.
          </p>
          <p xml:id="i-UBYEq6wd73Amak8mjnZ7fM">
            De nationella proven tenderar att användas utifrån olika syften.
            En anledning är sannolikt att Skolverkets beskrivning av provens
            syfte inte överensstämmer helt med de syften som regeringen fastslagit
            i skolförordningen. 4 I skolförordningen anges inte likvärdighet
            som ett syfte för de nationella proven. S om en följd av olika
            tolkningar av hur de nationella ämnesproven ska användas skapas
            en osäkerhet som riskerar att leda till minskad likvärdighet.
            Om de nationella proven används utan att ha tydlig förankring
            i forskning kan de få motsatt effekt i förhållande till avsikten.
          </p>
          <p xml:id="i-8mrsSo1TbAuv6XnGDGM1ff">
            Regeringen ska noga följa utvecklingen av hur de nationella proven
            används. Miljöpartiet anser att de nationella provens syfte måste
            tydliggöras. Det ska göras med stöd i aktuell forskning. Provens
            syfte bör också vara lika i såväl skolförordning som Skolverkets
            riktlinjer. Om provens viktigaste syfte är att stödja likvärdigheten
            bör Skolverket få i uppdrag att utreda huruvida uppsatsdelarna
            bör ingå i de nationella proven. Vad som här har anförts om de
            nationella provens syfte och utformning bör riksdagen som sin
            mening ge regeringen till känna.
          </p>
          <head type="h3" xml:id="i-Qe3AGnYPRzYX8ftfZXZWnQ">
            3.3.2 Forskningsbaserad bedömning
          </head>
          <p xml:id="i-Edw2zLwD3ygfJCq8f8EMpR">
            Det är viktigt att lärarna har förmåga att – med förankring i
            aktuell forskning – bedöma sina elever. Lärare ska ha möjlighet
            att kontinuerligt delta i fortbildning med syfte att bedömning
            och betygssättning ska utvecklas till att bli mer likvärdig. Lärarutbildningen
            behöver också stärkas på detta område.
          </p>
          <p xml:id="i-GhzXmpddbPZXhbjRdd9NS1">
            Miljöpartiet vill att ett nationellt utvecklingsarbete initieras
            med syftet att arbetet med bedömning och betygssättning på skolorna
            ska stärkas. Detta ska riksdagen som sin mening ge regeringen
            till känna.
          </p>
          <head type="h3" xml:id="i-FdxKCGDynSBTGD1PMtSnLi">
            3.3.3 Antalet prov
          </head>
          <p xml:id="i-Cp5geKSMDYQskcgigzFtRF">
            Förberedelser, utförande, rättning och utvärdering tar väldigt
            mycket tid och kraft från lärarna. Det sker på bekostnad av lärarens
            ordinarie pedagogiska arbete så som undervisning, dialog och återkoppling.
            Regeringen har de senaste åren infört en rad nya nationella prov.
            Numera skriver eleverna nationella prov redan i årskurs 3, dessutom
            skriver de prov i samhällsorienterande och naturvetenskapliga
            ämnen i årskurs 6 och 9. Lärare vittnar om att dessa nya pålagor
            kraftigt bidrar till lärarnas ökande arbetsbörda.
          </p>
          <p xml:id="i-27Dw16sJVyEcFM9JAdZDNB">
            Miljöpartiet anser att det bör övervägas om antalet nationella
            prov kan minskas. Då kan tid frigöras för lärare att ägna sig
            åt sin undervisning, och möjligheterna till dialog och kommunikation
            mellan lärare och elev ökar. Att minska antalet nationella prov
            är ett steg i att stärka lärarkårens profession, status och autonomi
            eftersom den tid som frigörs i stället kan användas på det sätt
            som läraren bedömer främjar det pedagogiska arbetet. Det gynnar
            lärare, elever och samhället i stort. Skolverket bör få i uppdrag
            att utreda om ett minskat antal nationella prov kan bidra till
            att proven i större utsträckning uppfyller sina syften. Vidare
            bör det utredas vilka prov som i första hand bör avskaffas. Vid
            Skolverkets bedömning ska även lärarnas samlade administrativa
            belastning – och hur den påverkar lärarens pedagogiska arbete
            – beaktas.
          </p>
          <p xml:id="i-JBHhsLRwTQ2MXYyvbW5MVe">
            Vad som här har anförts om att Skolverket ska utreda om antalet
            nationella prov kan minskas bör riksdagen som sin mening ge regeringen
            till känna.
          </p>
          <head type="h2" xml:id="i-B24WP47EscL4orVvaJV1TR">
            3.4 Skolväsendets profession
          </head>
          <p xml:id="i-QecATv5tqz8mzaJbmZkjjA">
            Regeringens reformer inom skolområdet är ofta knapphändigt utredda
            och i regel hastigt implementerade. De pedagogiska effekterna
            är tveksamma, men reformerna har bidragit till att lärarnas administrationsbörda
            dramatiskt har ökat. Regeringen tillsatte 2012 en utredning med
            uppgift att bedöma när reformer på skolområdet kan förväntas få
            effekt. Utredaren skriver i sitt delbetänkande 5 att reformer
            på skolområdet tar tid, och att det av den anledningen inte är
            möjligt att förvänta sig positiva resultat tidigare än 2020. Som
            regeringens uppdrag är formulerat har utredaren endast haft att
            bedöma reformer som beslutats 2007 eller senare. Hur andra reformer
            hade utfallit går endast att spekulera i. Regeringen har vid flera
            tillfällen kritiserats för att inte i tillräcklig grad låta skolans
            profession styra riktningen för reformarbetet. Regeringens egen
            utredare konstaterar i betänkandet 6 att det nya betygssystemet
            inte vilar på tung forskningsbakgrund utan är ett resultat av
            ideologiska överväganden. Skolans verksamhet ska vila på vetenskaplig
            grund, därför är det viktigt att oberoende expertis redan vid
            inledningen av ett reformarbete får stort utrymme.
          </p>
          <p xml:id="i-6ue1CxzmSBhX59991qTq8a">
            Miljöpartiet anser att skolprofessionen ska vara styrande vid
            överväganden som rör huruvida nya reformer behövs, och hur de
            i så fall ska konstrueras och implementeras. Vad som här har anförts
            om den pedagogiska professionens roll vid reformer på skolområdet
            ska riksdagen som sin mening ge regeringen till känna.
          </p>
          <head type="h2" xml:id="i-FLQR1Xg5jcaG4uT97dnQY">
            3.5 Nya arbetsuppgifter med tydliga syften
          </head>
          <p xml:id="i-LnWKVrU6Tr58SArPLr6Vbp">
            Miljöpartiet anser att inga ytterligare dokumentationskrav eller
            administrativa arbetsuppgifter bör införas, om de inte i förväg
            har varit föremål för utredning om huruvida åtgärdernas pedagogiska
            effekt är tillräckligt stark för att motivera införandet. Det
            måste också vara klarlagt hur ytterligare pålagor påverkar lärarnas
            arbetsbelastning. Vidare ska syftet med nya arbetsuppgifter vara
            tydligt, och den pedagogiska effekten ska vara uppenbart positiv.
            Fördelarna måste tydligt överväga nackdelarna.
          </p>
          <p xml:id="i-Wc4LqmGmCsmdb1MmqVsWUF">
            Nya administrativa pålagor för lärare bör i förväg utredas, implementeras
            varsamt, samt vara föremål för professionell uppföljning och utvärdering.
            Vad som här har anförts bör riksdagen som sin mening ge regeringen
            till känna.
          </p>
          <head type="h2" xml:id="i-Ex6bRVhS1SmbsZ2Xawe8W7">
            3.6 Avlasta lärare från administrativ börda
          </head>
          <p xml:id="i-WVX6n8pZQptqmBTWWpgnpR">
            När ansvaret för lärarnas tjänster i början av nittiotalet skiftade
            från stat till kommun avskaffades skolans regelstyrning till förmån
            för s.k. mål- och resultatstyrning. Den minskade regleringen av
            skolan har lett till ett tydligt decentraliserat beslutsfattande
            vilket fått till följd att skolans huvudmän har större möjlighet
            att forma sin skola utifrån lokala förhållanden. Flera skolaktörer
            har skapat en fauna av olika skolor, och det finns numera utrymme
            för eleven att finna en skola som passar just hans eller hennes
            individuella behov. Decentraliserat beslutsfattande leder också
            till att beslut i högre grad fattas nära dem besluten berör. De
            senaste årens utveckling har således fört mycket gott med sig.
            Men utvecklingen har också negativa sidor. En del huvudmän har
            använt sin nyvunna frihet till att rationalisera skolan vilket,
            i vissa fall, fått konsekvensen att färre anställda sköter en
            större del av skolans verksamhet. Det förekommer till exempel
            att administrativ personal minskar, medan de arbetsuppgifter som
            ändå måste utföras fördelas på lärarna. Detta leder till att lärarna
            tvingas använda en del av sin tid till administrativa uppgifter,
            som schemaläggning, fakturahantering, frånvarorapportering, betygsadministration,
            posthantering etc. Detta drabbar lärarnas pedagogiska tjänsteutövning.
          </p>
          <p xml:id="i-WnpJ4NiPxKRVBDfZ3t2XQV">
            Lärare ska ägna sig åt dokumentation och administration endast
            då det finns ett tydligt pedagogiskt syfte, till exempel arbete
            kopplat till bedömning och utvärdering av elevprestationer. Detta
            bör riksdagen som sin mening ge regeringen tillkänna.
          </p>
          <head type="h2" xml:id="i-Cuwyhcr8MuDNL9WSpJ3v6f">
            3.7 Fler vuxna i skolan
          </head>
          <p xml:id="i-Xyhhh9hYej1F392r99mYf">
            För att skolan ska fungera behövs olika specialkompetenser, var
            och en med sina olika ansvarsområden, till exempel elevhälsa,
            bibliotekarier, vaktmästare, kökspersonal etc. Att det finns god
            tillgång till yrkesgrupper som hanterar skolans vardagliga verksamhet
            är viktigt för att lärarna ska ha möjlighet att fokusera på sitt
            pedagogiska uppdrag. En mångfald av olika yrkesgrupper i samarbete
            skapar förutsättningar för bästa tänkbara skolmiljö.
          </p>
          <head type="h3" xml:id="i-DkajMsTKchJ4BoYDHdCNsZ">
            3.7.1 Pedagogisk personal
          </head>
          <p xml:id="i-JEWaQiVAmLnQpbYXev4Nnq">
            Studie- och yrkesvägledare, specialpedagoger och fritidspedagoger
            fyller en viktig pedagogisk funktion i skolan. De senaste åren
            har tillgången till de här yrkesgrupperna blivit sämre, vilket
            har drabbat såväl lärare som elever. Miljöpartiet vill se till
            att tillgången till de här yrkesgrupperna förbättras. Därigenom
            avlastas också lärarna.
          </p>
          <head type="h3" xml:id="i-SgnPLJjLTzXDBptSU5QyoN">
            3.7.2 Bibliotekarier
          </head>
          <p xml:id="i-6PBoso4ui1jZJgkhZPjiRh">
            Ett bibliotek är inte ett bibliotek om det endast innehåller
            en samling böcker. Det väsentliga är att det i biblioteken finns
            utbildad personal att tillgå. Eleverna behöver bibliotekarier
            som hjälper dem att omvandla information till kunskap. Vi anser
            därför att skollagen, i den del som rör tillgång till skolbibliotek,
            ska formulera krav på att biblioteken även tillhandahåller för
            ändamålet utbildad personal. Detta bidrar till minskad arbetsbelastning
            för lärare.
          </p>
        </div>
        <div type="motSignatures">
          <list>
            <item xml:id="i-64Qw1WA29yuBtFnLFr5Txe">
              Jabar Amin (MP)
            </item>
            <item xml:id="i-WdYhHepNTWoN3BhN8NXPsF">
              Esabelle Dingizian (MP)
            </item>
            <item xml:id="i-9iKaMjfWxXjz4qmiLP9yyZ">
              Agneta Luttropp (MP)
            </item>
            <item xml:id="i-DDJz1cHseTfRgeabE8sgpK">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
