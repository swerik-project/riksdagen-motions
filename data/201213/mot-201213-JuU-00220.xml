<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00220">
  <teiHeader>
    <fileDesc>
      <titleStmt>
        <title>Förebyggande av kvinnomord</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av kvinnomord</title>
          <idno type="rdwebb">H002Ju220</idno>
          <rs type="number">Ju220</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju220/text</ref>
          <ref type="dokument_url_html">http://data.riksdagen.se/dokument/H002Ju220</ref>
          <ref type="dokumentstatus_url_xml">http://data.riksdagen.se/dokumentstatus/H002Ju220</ref>
          <ref type="doc">http://data.riksdagen.se/fil/308F394F-5CE0-497A-8C7E-6F5455F462BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-796KfXp4DzTRwcuHgergPk" type="signed"/>
        <correspContext corresp="i-796KfXp4DzTRwcuHgergPk">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-WfQmVMCxg7zjijUh85JVtx" type="numbering">
          <date when="2012-09-28"/>
        </correspAction>
        <correspAction xml:id="i-6PutDMPYcNoBbZ3Z7Mwuwc" type="submission">
          <date when="2012-09-20"/>
        </correspAction>
        <correspAction xml:id="i-G1LsVWEwY4UwWvBLdDMXVi" type="transfer">
          <date when="2012-09-20"/>
        </correspAction>
        <correspAction xml:id="i-NgHRedzCk8q7rvkmV8vDmi" type="assigned"/>
        <correspContext corresp="i-NgHRedzCk8q7rvkmV8vDmi">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6sMe2Z7Jaxt9mHFt1YkPz2" type="motHeader"/>
      <div xml:id="i-GdqM5GFfq3KazPuacV9Fwf" type="motBody">
        <div xml:id="i-JBoy2vn8gEAeJeKRmrKhdi" type="motProposal" subtype="förslag">
          <head xml:id="i-G2nE9D3YbbKvLYgpaGvtSf">
            Förslag till riksdagsbeslut
          </head>
          <list xml:id="i-AH8LtienjrdvhPbx418fef" style="ol">
            <item xml:id="i-4mAxtuGTWu7CE8WVpT5r6S">
              Riksdagen tillkännager för regeringen som sin mening vad som
              anförs i motionen om obligatorisk riskbedömning av våldsverkare
              i samarbete mellan polis och domstol för att förebygga mord.
            </item>
            <item xml:id="i-Wt2KiotqxmfaoFvBthWx6S">
              Riksdagen tillkännager för regeringen som sin mening vad som
              anförs i motionen om att fotboja bör övervägas som alternativ
              till frisläppande i samband med att riskbedömningar görs av gärningsmän.
            </item>
            <item xml:id="i-LcdGsZjfCx9zVraRJnYnFH">
              Riksdagen tillkännager för regeringen som sin mening vad som
              anförs i motionen om att elektroniska fotbojor ska finnas tillgängliga
              för snabb leverans över hela landet.
            </item>
          </list>
        </div>
        <div xml:id="i-RF3XFUepBnHptU8st7w9Nj" type="motContent">
          <head xml:id="i-GzMWFb8u2pqujKzJGGddED" type="h1">
            Motivering
          </head>
          <p xml:id="i-BbkY2TN293Jgke19kZaycw">
            Sommaren 2012 mördades en 39-årig kvinna i Malmö utanför sitt
            hem av sin ex-partner, inför deras två små barn.
          </p>
          <p xml:id="i-4qzu1yjUZLGWbFycRFcPEf">
            Mannen hade dömts till ett års fängelse för att tidigare ha kidnappat
            och mordhotat kvinnan. Men han släpptes på fri fot i väntan på
            att domen skulle vinna laga kraft; rätten menade att det inte
            fanns någon risk att han skulle återfalla i brott. Polisen var
            av en annan mening och hade gett kvinnan överfallslarm och skyddad
            adress. Samma dag som mordet ägde rum ringde mannens granne dessutom
            till polisen och varnade för mannen.
          </p>
          <p xml:id="i-TMXSBUY3sBBkKFeNbjpeNi">
            Men det hjälpte inte, mannen lyckades spåra upp kvinnan och högg
            ner henne innan hon ens hann trycka på larmet.
          </p>
          <p xml:id="i-XhfPomrS48ahf2tMYdqxmR">
            Allting gick snett i detta fall. Rättens riskbedömning av mannen
            var under all kritik, fotbojor för elektronisk övervakning fanns
            inte tillgängliga och de två flickorna, tre och sex år gamla,
            fick inte ens psykologhjälp efter mordet eftersom deras far gärningsmannen
            motsatte sig det!
          </p>
          <p xml:id="i-GWXqiFcgX7EUntQc89CzND">
            När det gäller riskbedömningar så borde alla varningsklockor
            ha ringt när det gällde mannen. Han hade redan kidnappat kvinnan,
            låst fast henne med handbojor och sagt att han skulle döda henne.
            Det enda som gjorde att han lät henne leva och släppte henne den
            gången var att hon (under dödshot) intygade att hon älskade honom
            och ville fortsätta leva med honom. När hon sedan polisanmälde
            honom för kidnappningen och inledde en vårdnadstvist upplevde
            mannen med största sannolikhet detta som ett svek och risken för
            att mannen skulle försöka hämnas var givetvis överhängande.
          </p>
          <p xml:id="i-Hd9NeDbAEMa12jCT7bHnpQ">
            Denna risk insåg polisen, men inte rätten. Polisens riskbedömning
            inhämtades inte ens av rätten, utan mannen släpptes istället på
            fri fot.
          </p>
          <p xml:id="i-9iG9v3rPbk8vHYEG6SHJ3">
            Givetvis borde mannen inte ha släppts fri, han borde ha fått
            stanna i förvar tills domen verkställdes.
          </p>
          <p xml:id="i-69BNXzPQjokrjk29XSufyF">
            Lärdomen av denna händelse är att alla riskbedömningar bör göras
            i samarbete mellan polis och domstol. Vidare bör denna typ av
            riskbedömning bli obligatorisk. Expertis på riskbedömningar av
            gärningsmän bör kopplas in som stöd till polis och domstol, i
            de fall kunskapen inte finns på plats.
          </p>
          <p xml:id="i-FA92YVcQQF3uRq1fgchsnf">
            När det gäller elektronisk fotboja så infördes en ny lag den
            1 oktober 2012 som innebär att det blev brottsligt med olaga förföljelse,
            så kallad stalkning. Stalkning betyder att någon systematiskt
            förföljer, kartlägger och smyger sig på den utsatta personen.
            I de flesta fall handlar det om ett avslutat förhållande, där
            den ena parten (oftast en man) förföljer den andra parten (oftast
            en kvinna).
          </p>
          <p xml:id="i-P8z7ZYJF12r6PRum7NS3TR">
            Tidigare fanns besöksförbud, nu utvidgas det till kontaktförbud
            som är mer heltäckande. Det innebär att gärningsmannen kan förbjudas
            att ringa upprepade gånger, skicka sms och förfölja sitt offer.
          </p>
          <p xml:id="i-JvYUfveJA4MQCPk9ja73zu">
            Den som överträder kontaktförbudet kan få utvidgat kontaktförbud.
            Det betyder att personen i fråga inte får vistas på ett visst
            begränsat område på kartan. Ofta handlar det om området kring
            kvinnans bostad och barnens förskola/skola.
          </p>
          <p xml:id="i-JTH71F81WnnwAE8ZjHe81U">
            Om gärningsmannen överträder detta utvidgade kontaktförbud blir
            påföljden särskilt utvidgat kontaktförbud som innebär elektronisk
            fotboja.
          </p>
          <p xml:id="i-8iegVZs2yhzDfcCYwEMmj2">
            När förövaren då till exempel närmar sig kvinnans bostad tjuter
            larmet både hos kvinnan och hos polisen. Polisen har då en chans
            att hinna rycka ut till kvinnans försvar och kvinnan kan i bästa
            fall sätta sig i säkerhet innan hon blir attackerad.
          </p>
          <p xml:id="i-Q2oUv6H9VGatEc8XsTMCPa">
            Tyvärr finns elektronisk fotboja inte alltid tillgänglig. I fallet
            med kvinnan som mördades i Malmö inför sina små barn var en upphandling
            av fotbojor ännu inte klar hos polisen, trots att den skärpta
            kontaktförbudslagen trätt i kraft ett halvår innan mordet. Även
            om fotbojor hade funnits tillgängliga vid det aktuella tillfället,
            är det inte ens självklart att mannen skulle kunnat förses med
            elektronisk fotboja. Reglerna kring elektronisk fotboja förutsätter
            att det finns dokumenterat att kontaktförbud brutits vid flera
            tillfällen, annars kan inte utvidgat särskilt kontaktförbud utdömas.
          </p>
          <p xml:id="i-DfcF7PQFbRpSFFgPi9VP84">
            Rimligtvis bör man kunna kräva att elektroniska fotbojor finns
            tillgängliga och kan levereras utan dröjsmål så att påföljden
            kan verkställas. Allt annat innebär en stor säkerhetsrisk!
          </p>
          <p xml:id="i-PcCiRSFBVrnon8Urei8J3a">
            Vidare bör det bli möjligt för domstol och polis att, i samband
            med att riskbedömningar av gärningsmän görs, döma ut elektronisk
            fotboja som alternativ till frisläppande i väntan på att dom ska
            vinna laga kraft.
          </p>
        </div>
        <div xml:id="i-XdTcpxEn4TS2SCgqyGtuLm" type="signatureBlock">
          <list xml:id="i-73n3n6gXpBSMCi8uG9Rh8u">
            <item xml:id="i-ScRkfnwasndc7nnWC6gs1U" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
