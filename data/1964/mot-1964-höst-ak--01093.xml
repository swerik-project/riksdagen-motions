<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964_höst_ak__1093/mot_1964_höst_ak__1093-001.pdf"/>
      <div type="motHeader" xml:id="i-6XLNrbDAChLid3YJictAnk">
        <div type="motTitle" xml:id="i-HJU4qkaiY2nyAJ4gMkkvuC"/>
        <div type="motSubmissionInfo" xml:id="i-S8wHDh9fMpMfkJDLiufE4e"/>
      </div>
      <div type="motBody" xml:id="i-Di1ZkRR5BpkbGPbp7qaT1W">
        <div xml:id="i-AvqmJSvy5PCK35LtJKLBok">
          <p xml:id="i-VJeXFs7Q4X9JFwnbopGcgx">
            8 Motioner i Andra kammaren, nr 1093 år 1964
          </p>
          <p xml:id="i-MHPNrLLGDYVfZqHu8T2VJP">
            Nr 1093
          </p>
          <p xml:id="i-G1ndj5wG3CigXgc9FthWCc">
            Av herr Westberg, i anledning av Kungl. Maj:ts proposition nr
            185, angående riktlinjer för en aktiv lokaliseringspolitik m.m.
          </p>
          <p xml:id="i-UGdRaoZsNX9hjM2Yvi2pg2">
            I Kungl. Maj:ts proposition nr 185 angående riktlinjer för en
            aktiv loka- liseringspolitik behandlas även frågan om utjämning
            av kostnaderna för drivmedel inom olika delar av landet. Kommittén
            för näringslivets lokali- sering hade föreslagit att Kungl. Maj:t
            och det centrala planeringsorganet borde ta upp förhandlingar
            med oljebranschen för att få till stånd en ut- jämning av fraktkostnaderna
            på drivmedel. Om denna väg inte visade sig framkomlig borde enligt
            kommittén möjligheten att införa en clearing på statlig väg införas.
            Däremot ansåg kommittén att prisutjämningen inte borde åstadkommas
            genom skattedifferentiering. I propositionen ställer sig emellertid
            departementschefen avvisande till kommitténs förslag. Han anför
            att några statliga initiativ på området tills vidare inte torde
            böra övervägas. Såsom tidigare har framhållits i motioner i riksdagen
            bl. a. från folkpartihåll drabbas de mera perifera delarna av
            landet, främst Norrland, genom de s. k. zontilläggen, av högre
            drivmedels- priser än landet i övrigt. De höga drivmedelspriserna
            i berörda landsdelar medför för näringslivet stora nackdelar ur
            konkurrenssynpunkt. De stora avstånden och det faktum att man
            i avsevärd utsträckning är hänvisad till landsvägstransporter
            medför höga transport- och resekostnader. Varor och tjänster blir
            fördyrade. även kostnaderna för uppvärmning av bostäder blir större
            i de fall, där uppvärmning sker med flytande bränsle. En utjämning
            av priserna på bensin och olja medför en rent lokaliserings- politisk
            effekt därigenom att gynnsammare förutsättningar skapas för indu-
            strier i Norrland och andra perifera delar av landet. Den lokaliseringspoli-
            tiska effekten bekräftas också av kommittén, som bl. a. uttalar:
            &gt;»Kommit- tén anser, att en prisutjämning på bensin och olja utgör
            ett viktigt led i strävandena att förbättra lokaliseringsbetingelserna
            i vissa delar av Norr- land.&gt; En prisutjämning får också en social
            och psykologisk effekt där- igenom att den bidrager till att i
            viss mån skapa drägligare villkor för de ca 820 000 människor,
            som bor i berörda områden. Enligt min mening är alltså en prisutjämning
            på bensin och olja i hög grad motiverad. Frågan är bara hur denna
            prisutjämning skall åstadkom- mas. Lokaliseringskommitténs förslag
            om en överenskommelse mellan olje-
          </p>
          <pb facs="riksdagen-motions-pdf/data/1964/mot_1964_höst_ak__1093/mot_1964_höst_ak__1093-002.pdf"/>
          <p xml:id="i-LPKsoHbPP1CmHbajpPLLie">
            Motioner i Andra kammaren, nr 1093 år 1964 9
          </p>
          <p xml:id="i-LNCBskceDc4n77f5mdBHFy">
            branschen och statsmakterna är givetvis en möjlighet. Det är
            emellertid osäkert om denna väg är framkomlig. Därför borde man
            ånyo allvarligt överväga att åstadkomma den åsyftade prisutjämningen
            genom en differen- tiering av drivmedelsskatten. När förslag härom
            tidigare framförts har de avvisats med hänvisning till att inom
            beskattningsrätten tillämpas principen att statlig skatt skall
            uttagas efter en enhetlig skattesats för hela landet. Enligt mitt
            förmenande borde man, för att på ett enkelt sätt uppnå en önsk-
            värd lokaliseringspolitisk och i viss utsträckning social reform,
            i förevarande fall kunna göra ett undantag från principen. Oavsett
            vilket sätt som väljes för att uppnå en utjämning av priserna
            på bensin och olja, är ett statligt initiativ nödvändigt. Departementschefen
            har genom skrivningen »Några statliga initiativ på området torde
            tills vidare inte böra övervägas» antytt ett eventuellt senare
            initiativ. Reformen bör emellertid genomföras nu, i samband med
            beslutet om övriga lokaliseringspolitiska åtgärder. Reformen torde
            böra genomföras i enlighet med kommitténs förslag så att pristillägget
            för zonerna 3, 4 och 5 borttas för motordrivmedlen och att en
            motsvarande prisreduktion genomförs för eldningsoljan. Med hänvisning
            till det anförda hemställer jag, att riksdagen vid behandlingen
            av proposition nr 185 måtte besluta att hos Kungl. Maj:t hemställa
            om förslag innebärande att pristillägget på bensin och olja för
            zonerna 3, 4 och 5 tas bort och att en motsvarande prisreduktion
            genomförs för eldningsolja, varvid Kungl. Maj:t särskilt bör beakta
            möjligheten att åstadkomma prisutjämningen genom en differentiering
            av skatten på bensin och olja. Stockholm den 24 november 1964
          </p>
          <p xml:id="i-SYEtghXWZhHBk3RthqYGQm">
            Olle Westberg
          </p>
        </div>
      </div>
    </body>
  </text>
</TEI>
