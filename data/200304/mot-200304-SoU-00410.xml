<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00410">
  <teiHeader>
    <fileDesc>
      <titleStmt>
        <title>Barn och epilepsi</title>
        <author corresp="i-MVzhVeKwRGmjHjHoSrReg9">av Börje Vestlund (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn och epilepsi</title>
          <idno type="rdwebb">GR02So410</idno>
          <rs type="number">So410</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So410/text</ref>
          <ref type="dokument_url_html">http://data.riksdagen.se/dokument/GR02So410</ref>
          <ref type="dokumentstatus_url_xml">http://data.riksdagen.se/dokumentstatus/GR02So410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mw5bbeS6Zyfm1qhcsZMudm" type="signed"/>
        <correspContext corresp="i-Mw5bbeS6Zyfm1qhcsZMudm">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-APgXCHdXvopymXDjuSDVYL" type="referral">
          <date when="2003-10-15"/>
        </correspAction>
        <correspAction xml:id="i-EpQWy7N9y2N2YL33hGYfQR" type="dismissal">
          <date when="2003-10-15"/>
        </correspAction>
        <correspAction xml:id="i-XfAj83Sd5qx72A74XBuTGq" type="submission">
          <date when="2003-10-07"/>
        </correspAction>
        <correspAction xml:id="i-TGL9TAr6Vt8AWx6aWk6uB9" type="assigned"/>
        <correspContext corresp="i-TGL9TAr6Vt8AWx6aWk6uB9">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0410/mot_200304_So_0410-0001.pdf"/>
      <div xml:id="i-MBLTnQUzxt4EC39MoazWYt" type="motHeader">
        <div xml:id="i-SKmAkKFQ6QZTdigAWp5XUa" type="motTitle"/>
        <div xml:id="i-NA5wvS1nBUxpm3pbHqokqb" type="motSubmissionInfo"/>
      </div>
      <div xml:id="i-2obhT4BsaEe9VJqyyPMcGd" type="motBody">
        <div xml:id="i-RN26YZv1spjbGSoyJZqv82">
          <p xml:id="i-QxMhQAQhB6mrpnvEpzR29z">
            2003/04 mnr: S0410 pnr: s31001
          </p>
          <p xml:id="i-C6aCmLf3s3MgmBjGP98ux9">
            Motion till riksdagen 2003/04:S0410
          </p>
          <p xml:id="i-mcNvuuaXWpn6hNBBziB1S">
            av Börje Vestlund (s)
          </p>
          <p xml:id="i-7VXQKxPwEAnxHx1qAupU5q">
            Barn och epilepsi
          </p>
          <p xml:id="i-EYFodNXT8N4bP86s6UkF7R">
            Motionen delad mellan flera utskott
          </p>
          <p xml:id="i-RqjMGD98GJ5SGhE5Zi1gxJ">
            Förslag till riksdagsbeslut
          </p>
          <p xml:id="i-Rtdw5Ya4CKvVEAAk1jDCKs">
            1. Riksdagen tillkännager för regeringen som sin mening vad i
            motionen anförs om att en långsiktig plan för epilepsivården av
            barn initieras. 2. Riksdagen tillkännager för regeringen som sin
            mening vad i motionen anförs om epilepsiteamens betydelse så att
            det kan utvecklas en fullständig tvärvetenskaplig kompetens. Utöver
            epilepsisjuksköterska och epileptolog behöver det finnas neuropsykolog
            och psykiater, psykolog, kurator, dietist, logoped, arbetsterapeut
            och sjukgymnast. 3. Riksdagen tillkännager för regeringen som
            sin mening vad i motionen anförs om att de kognitiva effekter
            som epilepsi kan medföra för barn och ungdomar blir kända och
            omvandlade till praktisk pedagogik i skolan.'
          </p>
          <p xml:id="i-UnkVARGpEHvuYQvYkXSvPn">
            "Yrkande 3 hänvisat till UBU.
          </p>
          <pb facs="riksdagen-motions-pdf/data/200304/mot_200304_So_0410/mot_200304_So_0410-0002.pdf"/>
          <p xml:id="i-5R6ohmooth17wFSCXCgFy1">
            2003/04:S0410
          </p>
          <p xml:id="i-BKW776Nsh8vMfqGAZJSMx7">
            Motivering
          </p>
          <p xml:id="i-JXBNigEK5efGHHhRKJnZ37">
            Med FN:s standardregler och Prioriteringsutredningen som grund
            kan den mycket ojämna kvaliteten på vården för de allra svårast
            sjuka barnen med epilepsi föras fram. För närvarande finns stora
            brister initialt vad gäller fastställande av diagnos, utredning
            och behandling. I detta sammanhang måste också specialistvårdens
            ansvar för samverkan med kommunen vad gäller insatser i förskola
            och skola lyftas fram som ett mycket angeläget område att se över.
          </p>
          <p xml:id="i-XhP5a3AJTAJM6LVZmB9ATW">
            Övergripande samordningsansvar
          </p>
          <p xml:id="i-4j1b1aDkifFan1TThKKHVs">
            För personer med epilepsi behövs ett övergripande samordningsansvar
            inom specialistvården. Behandlande epilepsiteam bör ges resurser
            och ansvar för de övergripande kontakterna med alla delarna i
            vårdkedjan: habilitering, förskola, skola, Unga handikappade,
            LAN, AMI, arbete m.m.— för att en helhetssyn på patientens situation
            ska kunna erhållas.
          </p>
          <p xml:id="i-16mV3rQuTNzArWd5dmtssK">
            Individuell vårdplanering
          </p>
          <p xml:id="i-H5pMUyuGrBzTN67LDjagY9">
            En förutsättning för att samverkan ska fungera är att patientens
            behov är väl utredda och diagnos kunnat fastställas. Utredningen
            ska genomföras så tidigt som möjligt och ha till syfte att lyfta
            fram det enskilda barnets styrkor och svagheter. Den ska vara
            problemorienterad och knytas till en realistisk tidsplan där det
            klart framgår vem som gör vilken insats och när insatsen följs
            upp. Vårdplanen utarbetas i samråd med barnets föräldrar som också
            ska godkänna denna. Ju tidigare insats, desto mindre lidande och
            lägre samhällskostnad!
          </p>
          <p xml:id="i-5hqpEHinAB1sdyUxnA3fo7">
            Vårdgarantin
          </p>
          <p xml:id="i-qnPeNhWQ2NFpUREgvqwZn">
            Prioriteringar inom vården ska ske utifrån Prioriteringsutredningens
            kriterier. Att barn med neurologiska eller neuropsykiatriska utvecklingsavvikelser
            omfattas av vårdgarantin borde vara en självklarhet. Epilepsivården
            börjar med barnen. Ett tidigt optimalt omhändertagande minskar
            samhällets kostnader och mänskligt lidande. Viktigt inom området
            epilepsivård är följande: 1. Vårdkedjans betydelse. 2. Rehabilitering
            och habilitering. 3. Föräldrautbildning och andra stödinsatser
            till föräldrar. 4. Information om rättigheter.
          </p>
          <pb facs="riksdagen-motions-pdf/data/200304/mot_200304_So_0410/mot_200304_So_0410-0003.pdf"/>
          <p xml:id="i-ZzRVuqZRvSRyjFiHefR2e">
            2003/04:5S0410
          </p>
          <p xml:id="i-Ta54rjedxaXoHv6dofXKTg">
            5. Rätten till en diagnos och en personlig plan. 6. Myndigheters
            skyldighet att samarbeta.
          </p>
          <p xml:id="i-58DuCs8fJm8xnugpZD17TN">
            En förbättrad epilepsivård för en patient handlar om rätten till
            samordnad vård inom ett epilepsiteam, rätten till habilitering
            och vårdkedjeutveckling, där krav på individuella vårdplaner och
            rätten till behandling av en specialistneurolog, s.k. epileptolog,
            utgör basen. Epilepsiteam bör utgöra grunden för omhändertagandet
            för personer med epilepsi, både vuxna och barn. Att dessa utvecklas
            vidare med fullständig tvärvetenskaplig kompetens — psykolog,
            neuropsykolog och psykiatriker,
          </p>
          <p xml:id="i-YX8sHyC98N1vBRHNxgZ8HC">
            kurator, dietist, arbetsterapeut, sjukgymnast, epilepsisjuksköterska
            och epileptolog — är det första som behöver åtgärdas. Med kunskap
            om de psykologiska och sociala faktorernas stora betydelse när
            det gäller epilepsi och anfallsfrekvens är det extra viktigt att
            vårdkedjan fungerar. Annars riskerar symtomen att förvärras med
            sjukhusvistelse som följd. Numera är det allmänt känt att upprepade
            anfall ger skador på hjärnan och försenad utveckling. För att
            förhindra detta krävs att en basalutredning genomförs av barnepileptolog
            och att en tidig direktkontakt med ett
          </p>
          <p xml:id="i-AaKbCUKjaAUCLPJYTMpRjj">
            epilepsiteam för barn tas. Alla barn oavsett typ av epilepsi
            behöver en tidig utredning som svarar på var barnet har sina svårigheter
            och var det befinner sig utvecklingsmässigt. Utredningen ska sedan
            ligga till grund för olika åtgärder och anpassningar i hem, förskola,
            skola, gymnasium osv. Hos barn och ungdomar med svårbehandlad
            och komplicerad epilepsi kan
          </p>
          <p xml:id="i-G7Y6cozBrB61UuNu5n4WF6">
            komplikationer förekomma, vilket fordrar neuropsykiatrisk kompetens
            under hela uppväxttiden. Dessa barn har ofta flera funktionsstörningar
            och det finns starka kopplingar mellan epilepsi och autism. Idag
            saknas kompetens för att möta psykiska eller psykiatriska problem
            hos barn med epilepsi, vilket bör tillgodoses genom resursförstärkningar
            till epilepsiteamen. Epilepsiteamen måste utvecklas för att ges
            fullständig tvärvetenskaplig kompetens. Utöver epilepsisjuksköterska
            och epileptolog behöver det finnas neuropsykolog, «psykiatriker,
            psykolog, «kurator, = dietist, logoped, arbetsterapeut och sjukgymnast.
          </p>
          <p xml:id="i-WLB4oYwkay32t4WzrSjipH">
            Det behövs en utveckling av behandlingsmetoderna för epilepsi
          </p>
          <p xml:id="i-Pna5Zijvdyj9MMW9Yt7ZA4">
            För många barn kan biverkningarna av medicin upplevas nästan
            lika svåra som de epileptiska anfallen i sig och barn tvingas
            ibland pröva många olika sorts mediciner, en och en och i olika
            kombinationer, under långa perioder av sitt liv. Vissa medicinomställningar
            gör det omöjligt med en normal skolgång och en naturlig tillvaro
            överhuvudtaget. Med flera kombinationer av antiepileptika blir
            det dessutom svårt att avgöra vilka symptom/anfall som uppkommer
            p.g.a. medicinering och vad som är orsakat av ursprunglig sjukdom
            och/eller skada. Ett område som bör studeras ytterligare i samband
            med epilepsi, speciellt hos barn, är barnens
          </p>
          <pb facs="riksdagen-motions-pdf/data/200304/mot_200304_So_0410/mot_200304_So_0410-0004.pdf"/>
          <p xml:id="i-UzU7td1qLxdYSDH1b46AUX">
            2003/04:S0410
          </p>
          <p xml:id="i-PyETvVVNNRXaTLgx8n3PyA">
            metabolism och elektrolyternas funktion inom nervsystemet. En
            del barn har epilepsi som härrör sig just från rubbningar i ämnesomsättningen.
            Istället för att behandla symptom skulle man då nå till själva
            kärnan av problemet. Det är något man gör i andra länder men förvånansvärt
            nog inte i Sverige.
          </p>
          <p xml:id="i-9SdShJ3wz5yrcQBM1FCRja">
            Samverkan mellan vård och skola
          </p>
          <p xml:id="i-5pqAWRJhGePQYMNQK1WwKo">
            För funktionshindrade barn är detta ett betydelsefullt område.
            Speciellt viktigt är det för barn med anfallssjukdomar eller sjukdomar
            som på andra sätt hindrar normal inlärning. För att dessa barn
            skall ha någon möjlighet till ett självständigt liv med framtida
            egen utkomst, måste stödet i skolan och samarbetet mellan skola
            och vård/behandling vara kontinuerlig. Detta kräver bl a uppsökande
            verksamhet och god kompetens i pedagog- och bedömarfunktioner.
            Det behövs en länk mellan kvalificerade neuropsykologers kunskaper
            om inlärning och kognitiva störningar hos barn med epilepsi och
            utövande pedagoger i undervisningssituationen för att kunskaperna
            skall kunna omsättas i vardagssituationen för skolbarn med epilepsi.
            Detta saknas helt i Sverige idag. Hjälp och stöd i skolsituationen
            kan inte nog betonas. Både i grundskolan och under gymnasieåren.
            Många skulle behöva anpassade pedagogiska verktyg och stöd av
            t.ex. kurator, psykolog, logoped, särskild gymnastikundervisning
            och en anpassad studiegång.
          </p>
          <p xml:id="i-U7GdaQq8V9tMqqcvSfEWLN">
            Försämrad kvalitet i epilepsivården
          </p>
          <p xml:id="i-Uo9ZVGtSFZEtm5JLeqobCK">
            Det är viktigt att epilepsiläkare finns tillgängliga både dag-
            och nattetid då barnen akut kommer in till sjukhus. Barnet och
            dess anhöriga ska inte som idag behöva tas emot av läkare utan
            kompetens om epilepsi. Föräldrar har idag för stort medicinskt
            ansvar och behöver vid akuta situationer den bedömning som bara
            epilepsikunniga specialister kan göra. Det krävs också utökade
            resurser för fler undersökningar med videokamera för anfallsregistrering,
            blodanalyser och hjärnröntgen. Ett exempel är Astrid Lindgrens
            barnsjukhus i Stockholm. Sjukhuset har sedan 1996 dränerats på
            epilepsiresurser. Jämfört med 1996 finns ca 62 4 färre neurologer
            med epilepsiinriktning och det i en tid när antalet barn med epilepsi
            på enheten ökat med 80 246. När det gäller epilepsisjuksköterskor
            och barnsköterskor i den slutna epilepsivården har de mer än halverats!
            Att specialistutbildningarna för barn respektive vuxna inom neurologin
            är olika behöver inte nödvändigtvis vara en nackdel även om det
            finns ett önskemål om en samordning. De utgör ju ändå ett komplement
            till varandra. Ett närmande mellan specialiteterna kan därför
            vara befruktande och innebära adekvata kvalitetshöjningar för
            patienterna.
          </p>
          <pb facs="riksdagen-motions-pdf/data/200304/mot_200304_So_0410/mot_200304_So_0410-0005.pdf"/>
          <p xml:id="i-3v3XXN5hfLJVvSxREWXKj9">
            Behov av olika avlastningsformer
          </p>
          <p xml:id="i-5YUVyXngRBZyq6FTCv8a7u">
            Föräldrar har idag ett alltför tungt medicinskt ansvar. För barn
            med svårbehandlad epilepsi måste avlastning finnas. Det räcker
            ofta inte med personlig assistans i hemmet utan det krävs en kombination
            av vård, behandling och avlastningsformer. Föräldrarna måste få
            känna att det medicinska ansvaret verkligen tas av sjukvården.
            Utan föräldrars stöd skulle många av de personer som behöver hjälp
            helt gå under. Det finns idag inte så mycket stöd, kunskap och
            omtanke om varje individ inom vården som krävs för att föräldrarna
            skall kunna existera och hantera vissa svårbemästrade psykiska,
            förståndsmässiga och sociala handikapp. Idag saknas tillgång till
            avlastningsplatser och slutenvårdsutredningar för barn.
          </p>
          <p xml:id="i-VcKPXTYBvS5ZfMq1okkh1Y">
            Annat stöd i vardagen
          </p>
          <p xml:id="i-2JfaiAa2vzYZ1zf81ERStc">
            Med kunskap om de psykologiska och sociala faktorernas stora
            betydelse när det gäller epilepsi och anfallsfrekvens är det extra
            viktigt att epilepsiteamet har de nödvändiga resurser som krävs
            för att stötta familjen. Annars riskerar symtomen att förvärras
            med sjukhusvistelse som följd. Det är viktigt att de mer kurativa
            inslagen i teamet erkänns, både för det stora behov av samtalsstöd
            som finns hos anhöriga och för att ge information till alla berörda.
          </p>
          <p xml:id="i-HfpBkHV6cNVEr7rtMaWVWg">
            Epilepsiteamens ansvar för samverkan med kommunerna
          </p>
          <p xml:id="i-9zLoS7Q4tVK9mYnMoC4MU">
            Barn med epilepsi kräver ofta olika lösningar. För barn med språkstörningar
            kan anpassade datorprogram vara ett hjälpmedel i läs- och skrivinlärningen.
            För andra med samma problem kan det pedagogiska stödet vara viktigast.
            Vad som är lämpligt beror på typ av epilepsi, en del tål att sitta
            framför en datorskärm, andra får svåra anfall av det. Blinkande
            lysrör kan hos vissa utlösa anfall, liksom för långa arbetspass
            och allmänt stök med bristande koncentration i klassrummet. Starka
            stimuli överhuvudtaget av t.ex. dofter, smaker, för mycket färger,
            störande ljud och ljus kan upplevas mycket obehagligt och bidra
            till anfall. Det säger sig självt att ett barn med många korta
            frånvaroattacker dagligen inte kan tillgodogöra sig t.ex. undervisning
            som andra, utan behöver extra hjälp och stöd för sin utveckling.
          </p>
          <p xml:id="i-49nD7rPkmdERJyrdwVu78D" type="date">
            Stockholm den 30 september 2003
          </p>
          <div xml:id="i-3qGY8yzjkRZTvPZxFkNhby" type="signatureBlock">
            <list xml:id="i-2Jom1fQcKrVrNCqYJuwUXZ">
              <item xml:id="i-4uiWFU5DXMv2xeuj8E4m4C" who="i-MVzhVeKwRGmjHjHoSrReg9" type="signature">
                Börje Vestlund (s)
              </item>
            </list>
          </div>
          <p xml:id="i-3HXxzMRm79KDvhjPJH8f8c">
            2003/04:5S0410
          </p>
        </div>
      </div>
    </body>
  </text>
</TEI>
