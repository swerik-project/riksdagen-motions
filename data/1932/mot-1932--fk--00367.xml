<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__367/mot_1932__fk__367-001.pdf"/>
      <div type="motHeader" xml:id="i-4QPQrHcsVR5i86EKk3J9oG">
        <div type="motTitle" xml:id="i-7KPoxHQbMFcsD1fi8pAkdY"/>
        <div type="motSubmissionInfo" xml:id="i-PpTxhqMCsCK3VCdoQQNEsD"/>
      </div>
      <div type="motBody" xml:id="i-TduYxb9irB2Ah5pBQJP7AV">
        <div xml:id="i-3VyHKwfFp8n8za8yatQRT3">
          <p xml:id="i-XfVXqKXBcfDuSjeXJkXVmR">
            Motioner i Första kammaren, Nr 367. 1
          </p>
          <p xml:id="i-YFqDPUmgemrKszbq1enJA4">
            Nr 367.
          </p>
          <p xml:id="i-XqR5pE124BfGqtTJocuKEY">
            Av herr Mellén m. fl., i anledning av Kungl. Maj:ts proposition
            med förslag till lag om stads och landsbygds förenande i judiciellt
            avseende m. m.
          </p>
          <p xml:id="i-N44X1iQfXjEamkE5oQZV1T">
            I proposition nr 206 föreslår Kungl. Maj:t riksdagen att antaga
            vid propo- sitionen fogade förslag till lagar om stads och landsbygds
            förenande i judi- ciellt avseende, om ändrad lydelse av 1 och
            2 $$ utsökningslagen samt angåen- de ändring i vissa delar av
            lagen den 12 maj 1917 (nr 269) om fastighetsbild- ning i stad.
            Lagen om stads och landsbygds förenande 1 judiciellt avseende
            giver Kungl. Maj:t befogenhet att beträffande stad, i vars rådhusrätt
            icke sitta minst tre lagfarna ledamöter — dock med undantag av
            residensstäderna — när borg- mästaretjänsten är ledig, även utan
            stadsfullmäktiges samtycke meddela för- ordnande om rådhusrättens
            upphörande och stadens förenande med domsaga, såframt Kungl. Maj:t
            efter verkställd utredning finner vissa i lagen angivna förutsättningar
            föreligga. Lagförslaget utgör en konsekvens av riksdagens beslut
            nästföregående år ifråga om godkännande av vissa huvudgrunder
            för en blivande rättegångsreform. De städer, som kunna ifrågakomma
            att med stöd av den föreslagna lagen tvångsvis förläggas under
            landsrätt, utgöra till antalet 53. De representera i många avseenden
            skilda typer. Det behöver härutinnan endast erinras om skillnaden
            i storlek. Den minsta av de berörda städerna, Trosa, har endast
            800 invånare, under det att den största, Västervik, har 12,611.
            Departementschefen erinrar om, att riksdagen i principbeslutet
            uttalat, att åtgärder snarast borde vidtagas för att möjliggöra
            att staten efter hand måtte få övertaga rättsskipningen uti ifrågavarande
            städer. I sammanhang härmed bör emellertid också erinras om att
            riksdagen uttryckligen förbehållit sig att förutsättningslöst
            pröva de nya synpunkter, som under det fortsatta lagstift- ningsarbetet
            kunna framkomma. Vid principbetänkandets behandling i riksdagen
            gjordes från juristhåll kraf- tigt gällande, att man gick för
            långt, då man under tvångsförläggningen inbe- grep även de städer,
            i vilkas rådhusrätter två lagfarna ledamöter funnos. Vid dessa
            rådhusrätter vore, framhölls det, göromålen säkerligen så pass
            omfattan- de att där anställda domare kunde vidmakthålla kunskaper
            och intresse för
          </p>
          <p xml:id="i-RbCXw2qaDwpzFuHeVDrQkt">
            Bihang till riksdagens protokoll 1932. 3 saml. 114 häft. (Nr
            367.) 1
          </p>
          <pb facs="riksdagen-motions-pdf/data/1932/mot_1932__fk__367/mot_1932__fk__367-002.pdf"/>
          <p xml:id="i-Wt7B9m97Pfx3f2czjcKZU5">
            2 Motioner i Första kammaren, Nr 367.
          </p>
          <p xml:id="i-3A9NVPassdrcPBnaaDmMjv">
            rättsskipningen. Detsamma vore sannolikt även förhållandet med
            åtskilliga städer, som hade endast en lagfaren ledamot i sin rådhusrätt.
            Av rättsstatisti- ken syntes nämligen framgå, att i flera dylika
            städer handlades rättegångsmål till större antal än som förekomme
            i mindre domsagor. I anslutning härtill vilja vi såsom vår bestämda
            mening framhålla, att, även om det skulle anses nödigt att med
            hänsyn till den förestående processreformen förlägga de minsta
            städerna under landsrätt, sådan åtgärd icke bör mot deras vilja
            vidtagas med åtskilliga av de städer som nu äro ifråga. Var gränsen
            skall dragas kan vara vanskligt att bestämma. Avgörande härutinnan
            torde böra träffas först efter närmare undersökning och efter
            inhämtande av respektive städers yttrande. Då processkommissionen
            föreslog avveckling av städernas särskilda rätts- skipning utom
            beträffande de största städerna, skedde det under åberopande av
            att den domstolsorganisation, som processkommissionen tillämnade
            landet i dess helhet, komme att garantera synnerligen arbetsdugliga
            och högt kvalificerade underdomstolar. Dessa skulle nämligen bestå
            av tre ordinarie befattningsha- vare i domareställning, en lagman
            och två rådmän, mellan vilka arbetet skulle fördelas, vartill
            komme två ordinarie sekreteraretjänster, motsvarande de nuva-
            rande förste- och andre-notariebefattningarna. Huvudsakligen av
            ekonomiska skäl har man sedan gång på gång nödgats göra avprutningar
            i fråga om an- språken på underrätternas kvalitet, och slutligen
            har riksdagen i principbeslu- tet i grund och botten nödgats godtaga
            våra lantdomstolar, sådana de nu äro, endast med den skillnaden,
            att förste-notarien skall benämnas sekreterare och givas i vissa
            avseenden ökade befogenheter. Vid övervägande av den inverkan,
            som denna avsevärda reduktion av anspråken måste antagas medföra
            i fråga om lantdomstolarnas kapacitet, gör man sig ganska osökt
            den frågan: Kommer verkligen en indragning av stadsdomstolarna
            i den omfattning, som nu är ifråga- satt, att för samtliga vederbörande
            städer medföra en bättre rättsskipning än den de nu hava? Riksdagens
            oftanämnda principbeslut, i vad det rörde avvecklingen av stä-
            dernas domstolar, tillkom, enligt vad det senare visat sig, såsom
            en fullkomlig överraskning för de ifrågavarande städerna. Även
            om de allra minsta städer- na kunna påstås hava bort vara tillräckligt
            varskodda om det öde, som väntade dem, så kan det bestämt påstås,
            att de större bland dem på grund av den ut- veckling, frågan om
            de allmänna underdomstolarnas organisation under tiden fått, hade
            anledning att känna sig vara i ganska trygg besittning av sina
            dom- stolar. Enligt vår uppfattning har riksdagen vid fattandet
            av sitt principbeslut icke kunnat mena, att åtgärderna för statens
            övertagande av städernas rättsskipning vore så brådskande, att
            icke de berörda städerna skulle kunna beredas tillfälle att yttra
            sig. Städerna hava också på ett synnerligen kraftigt sätt gjort
            gällande anspråk på att bliva i saken hörda, innan definitivt
            utslag fälles. Då departements- chefen gent emot detta anspråk
            gör gällande, att städerna flera gånger givit sin mening tillkänna,
            nödgas han tillägga, att detta skett »i olika samman-
          </p>
          <pb facs="riksdagen-motions-pdf/data/1932/mot_1932__fk__367/mot_1932__fk__367-003.pdf"/>
          <p xml:id="i-PpRvhRSF8iXPut2Z4xrFua">
            Motioner i Första kammaren, Nr 367. 3
          </p>
          <p xml:id="i-9k4G3d8Z29Ac3a9cyMEEuN">
            hang». Ja, det är just här felet ligger, såsom Svenska stadsförbundets
            sty- relse i sitt yttrande över 1931 års sakkunniges utkast närmare
            utvecklar. Stä- derna hava visserligen på tidigare stadier haft
            flera tillfällen att uttala, att de önska behålla sina på urgamla
            privilegier baserade domstolar, tillfällen, som de också i allmänhet
            väl begagnat, men vad de nu såsom sin oavvisliga rätt särskilt
            kräva är att få yttra sig rörande sättet och villkoren för tvångsför-
            läggningens genomförande. Även om man, i likhet med departementschefen,
            anser, att några nya syn- punkter »ej stå att vinna genom städernas
            hörande», så synes det vara med både god ordning och rättvis hänsyn
            förenligt, att städerna i en sak, som för dem uppenbarligen är
            både en hjärteangelägenhet och en verklig livsfråga, få helt och
            fullt giva sina meningar tillkänna. Det har av städerna framhållits,
            att då dels ridderskapet och adeln samt dels prästeståndet vid
            representationsreformen enligt 114 $ regeringsformen för- behöllo
            sig, att Konungen och riksdagen icke skulle äga att upphäva eller
            ändra de båda nämnda ståndens privilegier utan medgivande av adelsmötet,
            resp. kyrkomötet, så vore det från städernas sida ett synnerligen
            anspråkslöst krav, att de beträffande den ifrågasatta indragningen
            av borgerskapets privilegier åtminstone finge tillfälle att yttra
            sig, innan riksdagen definitivt överlämnade åt Kungl. Maj:t att
            helt på egen hand förfoga över städernas intressen. Departementschefen
            uttalar: »I lagen bör tydligt angivas, under vilka för- utsättningar
            beslut mot stadens vilja kan fattas om rådhusrättens upphörande».
            Det nu framlagda lagförslaget företer i mycket väsentliga avseenden
            skiljak- tigheter mot det av 1931 års sakkunniga upprättade förslaget.
            Det ovan åter- givna uttalandet, att lagförslag icke antages kunna
            ytterligare förbättras eller förtydligas genom anvisningar från
            städernas förtroendemän, vittnar om ett ganska stort självförtroende
            men bekräftas sålunda knappast av redan vunna erfarenheter. Då
            den kritik, som kom de sakkunnigas förslag till del, kunde ha
            en så kraftig verkan, som den faktiskt haft, så synes det vara
            all anledning att antaga, att det nu föreliggande lagförslaget
            kan genom fortsatt kritisk granskning vinna en ännu högre grad
            av fulländning. Det bör bemärkas, att icke ens de sakkunnigas
            utkast varit föremål för ytt- rande av städerna, d. v. s. av deras
            fullmäktige, utan endast av ett ombudsmöte, som av Svenska stadsförbundet
            efter samråd med departementschefen hölls i Stockholm den 5 nästlidne
            december. Det är omvittnat, att städernas ombud härvid endast
            hade högst 5 dagar på sig att sätta sig in i såväl förevarande
            spörsmål som det därmed intimt sammanhängande, men om möjligt
            ännu mera svårbedömliga spörsmålet om lagstiftningen rörande magistratsbestyrens
            ombe- sörjande i stad utan magistrat. De sakkunnigas remisskrivelser
            till vederbö- rande departementschefer äro nämligen dagtecknade
            den 27 november 1931 och blevo därefter tryckta och distribuerade;
            varpå städernas ombudsmöte, såsom nyss nämndes, hölls redan den
            5 december. Här föreligger tydligen ett skol- exempel i fråga
            om huru en viktig fråga icke bör behandlas. Liksom redan de sakkunnigas
            utkast bär vittne om att vara tillkommet i mycket stor hast —
            de sakkunniga tillsattes också så sent som den 11 septem-
          </p>
          <pb facs="riksdagen-motions-pdf/data/1932/mot_1932__fk__367/mot_1932__fk__367-004.pdf"/>
          <p xml:id="i-RAvJVTm2Q25WuWtMrXTUJZ">
            4 Motioner i Första kammaren, Nr 367.
          </p>
          <p xml:id="i-4fpKNioxgPoqzXHwTnKnQZ">
            ber 1931 — så är behandlingen av hela saken präglad av en brådska,
            som ingalunda är på sin plats, då det gäller livsfrågor för ett
            stort antal samhäl- len, vilka, såsom vi förut framhållit, haft
            befogad anledning att fordra sär- skild hänsyn från statsmakternas
            sida. Vid ett nytt möte den 11 mars hava städerna starkt framhållit
            ovannämnda synpunkter. Departementschefen har såsom skäl för att
            nu förevarande lagstiftningsfråga skulle vara så ytterligt brådskande
            anfört, att borgmästaretjänsterna f. n. äro lediga i fem städer.
            Vi kunna verkligen icke finna, att detta skäl är på nå- got sätt
            bindande. Det har ju ofta hänt och ofta måst inträffa, att både
            do- maretjänster och andra tjänster under ett eller annat år hållits
            vakanta, då omreglering av tjänsterna tillämnats. Uppenbarligen
            anse sig icke heller de iem städerna själva vara i någon som helst
            nöd, då de samtliga med en säll- spord inre enighet instämt i
            kravet på anstånd med förevarande frågas avgö- rande i och för
            städernas hörande. En annan sak är, att det för städerna i gemen
            är ett önskemål, att frågan om deras rättsskipning och förvaltning
            ej utöver vad som är nödigt hålles svävande. Häri instämma helt
            visst i första hand städerna själva utan att därför kunna eftergiva
            på kravet att i vanliga former få påverka frågornas avgörande.
            Förevarande spörsmål är icke allenast en rättsskipningsfråga utan
            också i mycket hög grad en fråga av ekonomisk innebörd såväl för
            städerna som för staten. 1931 års sakkunniga hava, enligt vad
            som upplyses i Bilaga B till propositionen nr 207, verkställt
            en undersökning i fråga om de kostnader, som kunna antagas drabba
            de särskilda städerna genom de förändringar i förvalt- ningen
            och 1 fråga om magistratsbestyrens utförande, som bliva nödiga
            genom landsrättsförläggningen. De sakkunniga uppgiva, att de kommit
            till det re- sultatet, att landsrättsförläggningen komme att medföra
            besparingar för samt- liga städer utom en (Mariefred). Någon närmare
            redogörelse för huru beräk- ningarna utförts, lämnas dock icke
            vare sig i förevarande proposition eller i propositionen nr 207.
            Från städernas sida har gjorts gällande, att beräk- ningarna äro
            allt igenom ohållbara. Härmed må förhålla sig huru som helst.
            Det kan ju icke kontrolleras vilketdera som må antagas vara riktigt.
            Den före- slagna lagen innehåller emellertid ett stadgande, som
            avser att trygga att stä- derna åtminstone icke må bliva ekonomiskt
            lidande. Men vad landsrättsför- läggningen kan innebära i fråga
            om ekonomiska konsekvenser för staten, där- om svävar man helt
            i ovisshet. Det har kraftigt gjorts gällande från städernas sida,
            att staten måste anses pliktig att, då den mot städernas vilja
            låter råd- husrätt och magistrat upphöra, för framtiden ej allenast
            bekosta rättsskip- ningen utan även utgifterna för åklagarväsende
            samt kronouppbörds- och exe- kutionsväsende. Huru långt Kungl.
            Maj:t anser att städernas anspråk i detta avseende bör tillmötesgås,
            därom ger propositionen icke besked, ett förhål- lande, som icke
            från någondera sidans synpunkt kan anses tillfredsställande. Överhuvud
            kan med fog sägas, att lagförslaget och dess motivering lämna
            alldeles för många viktiga spörsmål obesvarade. Ett bifall till
            propositionen, baserat på en så otillfredsställande utredning,
            skulle i grund och botten en- dast innebära ett nytt principbeslut
            jämte ett tilldelande åt Kungl. Maj:t av
          </p>
          <pb facs="riksdagen-motions-pdf/data/1932/mot_1932__fk__367/mot_1932__fk__367-005.pdf"/>
          <p xml:id="i-RejgPfjt8hjepswmuUsVnF">
            Motioner i Första kammaren, Nr 367. 5
          </p>
          <p xml:id="i-NpoPGsQAc7wvSN5AGrd2Ze">
            en mycket vidsträckt fullmakt att bestämma över städernas förhållanden
            och framtida liv. Ett dylikt sätt att lagstifta synes icke vara
            försvarligt, allra minst från ekonomisk synpunkt. Riksdagen kan
            komma att ställas inför kon- sekvenser, som kunna bliva nog så
            oväntade. Vid förläggning av de mindre städerna under landsrätt
            synes det önskvärt att såvitt möjligt vinna en likformig organisation
            för land och stad i admini- strativt avseende. Småstädernas landsrättsförläggning
            medför på grund av sammanhanget mellan rådhusrätt och magistrat
            med nödvändighet ett upplö- sande av dessa städers hittillsvarande
            administrativa organisation. Samtidigt äro även vissa frågor om
            ändringar i landsbygdens åklagarväsen samt exeku- tions- och uppbördsväsen
            högst aktuella. Länsstyrelserna hava svällt ut allt- mera och
            hota att bliva svårhanterliga ämbetsverk. Det framhålles ofta,
            att åtgärder i syfte av decentralisation borde övervägas. Vid
            dessa förhållanden frågar man sig, huruvida icke möjligheten av
            en samorganisation 1 administra- tivt avseende av landsbygden
            och de mindre städerna borde tagas under om- prövning, innan man
            definitivt fastlåser de ifrågavarande städernas organisa- tionsformer
            för framtiden. Måhända kunde flera av de brännande frågorna i
            sådant sammanhang få sin lösning. De båda förslagen till lagar
            om ändrad lydelse av vissa paragrafer 1 dels ut- sökningslagen
            och dels fastighetsbildningslagen åsyfta att möjliggöra, att den
            ämbetsman, kommunalborgmästaren, som enligt propositionen nr 207
            skall till- sättas, må kunna dels bliva antingen överexekutor
            eller stadsfogde och dels övertaga magistratens funktioner enligt
            fastighetsbildningslagen. Uti särskild motion hemställa vi om
            avslag å propositionen nr 207, och följaktligen anse vi nämnda
            två lagförslag icke heller böra av riksdagen godtagas. På grund
            av vad vi sålunda anfört få vi hemställa,
          </p>
          <p xml:id="i-D2Nc1XXgFgjnXgm8AAdLM7">
            att Kungl. Maj:ts i propositionen nr 206 framställda förslag
            icke måtte av riksdagen bifallas; samt att riksdagen ville i skrivelse
            till Kungl. Maj:t hemställa, att frågan om vissa mindre städers
            förläggande under lands- rätt och därmed sammanhängande förhållanden
            måtte efter vederbörande städers hörande genom Kungl. Maj:ts försorg
            underkastas förnyad utredning under beaktande av de synpunk- ter
            som här ovan anförts.
          </p>
          <p xml:id="i-CZvXLWvUySgd1DwrxdpkE">
            Stockholm den 9 april 1932.
          </p>
          <p xml:id="i-3gQmkqy17mzqaiA73G1Bma">
            Karl Mellén.
          </p>
          <p xml:id="i-ViPdmuTfp8eMF7kfP5TH9u">
            Carl Bengtsson. Arvid Thelin. Johan Johansson, Friggeråker.
          </p>
        </div>
      </div>
    </body>
  </text>
</TEI>
