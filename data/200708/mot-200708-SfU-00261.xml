<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00261">
  <teiHeader>
    <fileDesc>
      <titleStmt>
        <title>Trygghetssystemen</title>
        <author corresp="i-7BVrTrBc6AJDkYa3WEfLxy">av Jan R Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trygghetssystemen</title>
          <idno type="rdwebb">GV02Sf261</idno>
          <rs type="number">Sf261</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf261/text</ref>
          <ref type="dokument_url_html">http://data.riksdagen.se/dokument/GV02Sf261</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf261</ref>
          <ref type="doc">http://data.riksdagen.se/fil/D34A187B-7699-434A-A4BD-227D5D7571B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JCeu63qDCU5YnYaCSYTP4X" type="signed"/>
        <correspContext corresp="i-JCeu63qDCU5YnYaCSYTP4X">
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-AWiFXzuknBDU6Gk3xoDkZD" type="referral">
          <date when="2007-10-16"/>
        </correspAction>
        <correspAction xml:id="i-2cdPMQa6X1m4j321pGUnSZ" type="dismissal">
          <date when="2007-10-16"/>
        </correspAction>
        <correspAction xml:id="i-Tq3gAkKitPutHZ7vZQxeab" type="numbering">
          <date when="2007-10-05"/>
        </correspAction>
        <correspAction xml:id="i-QU3inATa8mzwrGrF9YvNS6" type="submission">
          <date when="2007-10-04"/>
        </correspAction>
        <correspAction xml:id="i-EsNu1DWUqyiNtthYz648Br" type="transfer">
          <date when="2007-10-04"/>
        </correspAction>
        <correspAction xml:id="i-PkiEsVRkZ3fHbk6FQPhsnS" type="assigned"/>
        <correspContext corresp="i-PkiEsVRkZ3fHbk6FQPhsnS">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HSw1m4DtkFozSGYxgDNDZY" type="motBody">
        <div xml:id="i-XoziiDC5Fp3B41D5j45t5y" type="motProposal" subtype="förslag">
          <head xml:id="i-AtTMrNfuWRRzmLqapzNWuS">
            Förslag till riksdagsbeslut
          </head>
          <p xml:id="i-M9Xq95ufjpc8W8ZF1AD4T6">
            Riksdagen tillkännager för regeringen som sin mening vad som
            anförs i motionen om att reformera trygghetssystemen genom införande
            av opt-out-möjlighet i socialförsäkringssystemen.
          </p>
        </div>
        <div xml:id="i-WYdqjcErzZEYLEb3bZsk8g" type="motContent">
          <head xml:id="i-WwdsZTh52kVXQaB7odu82U" type="h1">
            Motivering
          </head>
          <p xml:id="i-XLTc6nbNyhMaJGZicKgs84">
            Det finns ett tydligt problem med de svenska trygghetssystemen
            de har i huvudsak utformats för anställda. Företagare omfattas
            så klart också av socialförsäkringarna, men ofta har de svårt
            att dra nytta av dem.
          </p>
          <p xml:id="i-LjQWdhhTxKuYDVZoFpm5PU">
            Statistik från SCB:s arbetskraftsundersökningar, Aku, visar tydligt
            på just detta. Skillnaderna är markanta. Både manliga och kvinnliga
            företagare har betydligt lägre sjukfrånvaro än anställda. De är
            arbetslösa i mindre utsträckning än anställda. Kvinnliga företagare
            tar ut bara hälften av den föräldraledighet som kvinnliga anställda
            tar ut. Anställda män tar ut tre gånger mer föräldraledighet än
            manliga företagare. Även när det gäller vård av sjukt barn är
            skillnaderna anmärkningsvärda. Trots att kvinnor generellt är
            hemma för vård av sjukt barn i betydligt större utsträckning än
            män är faktiskt kvinnliga företagare hemma för vård av barn i
            mindre utsträckning än anställda män. Företagare får också lägre
            dagpenning från arbetslöshetsförsäkringen än anställda. En anledning
            till detta är det faktum att systemen fungerar bäst för personer
            med över tid jämnt fördelade inkomster. För många företagare varierar
            inkomsterna kraftigt under olika delar av året. För en ensamföretagare
            som har en presentbutik är det ofta betydligt allvarligare att
            vara sjuk i december än i september, samtidigt som ersättningen
            är densamma. Det är också något som är beroende av huruvida företaget
            är nystartat eller inte.
          </p>
          <p xml:id="i-R6WjmoYrjbjCrqKs17kwAH">
            Problemen finns också i arbetslöshetsförsäkringen. Många gånger
            försöker företagarna rädda sina företag genom att inte ta ut någon
            lön under den sista perioden före konkurs eller nedläggning. Det
            betyder att ersättningen från a-kassan därför blir mycket låg.
          </p>
          <p xml:id="i-QWbEMEQendHu7Ujrd6XE2Q">
            För många företagare är det alltså svårt att vara frånvarande
            från sina arbeten som företagare även om de skulle få kompensation
            för sina uteblivna löneinkomster. Kunder kan förloras vid både
            kort- och långvarig frånvaro. Dessutom måste en frånvarande företagare
            täcka andra kostnader än sig egen lön. Det kan gälla räntor på
            amorteringar, telefoni, leasingavtal och hyra.
          </p>
          <p xml:id="i-9sjt3RPbNdoJbNob6HkGQZ">
            I praktiken leder det till att många företagare finansierar ett
            försäkringssystem som de inte har någon praktisk möjlighet att
            använda.
          </p>
          <p xml:id="i-B6ucuwwFMXVqBYcSyiLteW">
            Dessa brister i socialförsäkringsskyddet kan vara en orsak till
            att alltför få väljer att bli företagare. Det är synd. Företagande
            och entreprenörskap är viktiga drivkrafter för ekonomin, både
            när det gäller innovationer och jobbskapande.
          </p>
          <p xml:id="i-PeFJS247jjS7btSXitVgqn">
            Det finns flera olika alternativ för att komma till rätta med
            detta. Ett alternativ är att de nuvarande möjligheterna till val
            av karenstid i sjukförsäkringen utökas i utbyte mot mer betydande
            avgiftsminskningar. Fördelen med ett sådant vägval är att den
            enskilde företagaren får möjlighet att anpassa sitt eget försäkringsskydd.
            I Sverige erbjuds företagare en begränsad möjlighet att utöka
            sin karens i sjukförsäkringen till antingen 3 eller 30 karensdagar.
            Detta innebär en avgiftssänkning med 1,75 respektive 2,62 procent.
            Om denna möjlighet utökas till även andra försäkringssystem öppnas
            möjligheter för större avgiftssänkningar. Det kan gälla till exempel
            arbetslöshetsförsäkring eller föräldraförsäkring.
          </p>
          <p xml:id="i-SjignqcfyUn13SLN1d26Bz">
            Ett annat förslag är att förändra grunderna för hur ersättningen
            från a-kassan beräknas. Istället för att räkna på den genomsnittliga
            inkomsten för de senaste åren skulle ersättningen kunna baseras
            på det bästa av de fem senaste åren. På detta sätt skulle företagare
            inte längre straffas för att de försökt rädda företaget genom
            att inte ta ut någon lön strax före arbetslöshetsperioden.
          </p>
          <p xml:id="i-LS9xwD4ZiWmfgxDFk5tTfa">
            Likaså skulle det kunna göras förändringar i föräldraförsäkringen
            och ges större möjligheter att använda försäkringen för att betala
            andra som passar barnen när de är sjuka.
          </p>
          <p xml:id="i-Jf5RidiBDN9AYAmPustCVN">
            Samtidigt finns det mycket som talar för att sådana förändringar
            inte är tillräckliga. En utväg skulle därför vara att istället
            acceptera att riskerna är större för företagare än för anställda.
            Detta kan, som diskuteras ovan, exempelvis göras genom att företagare
            tillåts välja om de vill stå utanför socialförsäkringssystemet
            genom att införa möjlighet till så kallad opt-out, det vill säga
            att frivilligt lämna de gemensamma försäkringssystemen och istället
            teckna privata försäkringar. Sådana system finns idag i till exempel
            Storbritannien och Irland. Fördelen med detta förslag är att företagarna
            lättare skulle kunna spara ihop till sina egna trygghetslösningar.
            Dessutom skulle det innebära att förutsättningarna för att utveckla
            nya företagaranpassade trygghetsförsäkringar förbättrades.
          </p>
          <p xml:id="i-TAhUFG6D4YAfuYuSmjsEQa">
            Det finns all anledning att göra det mindre kostsamt att lämna
            sin anställning för att försörja sig som företagare. Ju mer inflexibla
            och otrygga de olika socialförsäkringarna är, privata och offentliga,
            desto fler kommer att avskräckas från att ta steget och bli företagare.
            Därför bör möjligheten till opt-out från socialförsäkringssystemen
            övervägas.
          </p>
        </div>
        <div xml:id="i-JuDwYmRALSoAsvXmEgpGP6" type="signatureBlock">
          <list xml:id="i-hVDvAbu46zpp9KBTmi4mB">
            <item xml:id="i-A7hDh2yV49yzqqg2unCwUD" who="i-7BVrTrBc6AJDkYa3WEfLxy" type="signature">
              Jan R Andersson (m)
            </item>
          </list>
        </div>
      </div>
    </body>
  </text>
</TEI>
