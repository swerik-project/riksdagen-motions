<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-MJU-00349">
  <teiHeader>
    <fileDesc>
      <titleStmt>
        <title>Begränsningar av djurtransporterna</title>
        <author corresp="i-XhKn9p4oQVJvYzm2h78jih">av Sven-Erik Sjöstrand m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Begränsningar av djurtransporterna</title>
          <idno type="rdwebb">GS02MJ349</idno>
          <rs type="number">MJ349</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GS02MJ349/text</ref>
          <ref type="dokument_url_html">http://data.riksdagen.se/dokument/GS02MJ349</ref>
          <ref type="dokumentstatus_url_xml">http://data.riksdagen.se/dokumentstatus/GS02MJ349</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XhKn9p4oQVJvYzm2h78jih</idno>
            <name>Sven-Erik Sjöstrand</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-LqvLajCTsK6crqsTTth9uu</idno>
            <name>Kjell-Erik Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YaN1jaPx75LMCzcGaN8cCm</idno>
            <name>Sten Lundström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-4XjgirbqceZQdnz2JX6DGB</idno>
            <name>Karin Thorborg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3vDy2oqkEWfGkh2AtYJEez" type="signed"/>
        <correspContext corresp="i-3vDy2oqkEWfGkh2AtYJEez">
          <note type="signatory" corresp="i-XhKn9p4oQVJvYzm2h78jih"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-LqvLajCTsK6crqsTTth9uu"/>
          <note type="signatory" corresp="i-YaN1jaPx75LMCzcGaN8cCm"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-4XjgirbqceZQdnz2JX6DGB"/>
        </correspContext>
        <correspAction xml:id="i-3b747ckUBy63wtPBjgCQVY" type="referral">
          <date when="2004-10-14"/>
        </correspAction>
        <correspAction xml:id="i-BAq8JAidVsTfLrKvUn7HBi" type="dismissal">
          <date when="2004-10-14"/>
        </correspAction>
        <correspAction xml:id="i-EHh6RWBKNcB3SPB8D7VAAA" type="submission">
          <date when="2004-10-05"/>
        </correspAction>
        <correspAction xml:id="i-te138rfstJ7MRCBiTPn2k" type="assigned"/>
        <correspContext corresp="i-te138rfstJ7MRCBiTPn2k">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_349/mot_200405_MJ_349-0001.pdf"/>
      <pb facs="riksdagen-motions-pdf/data/200405/mot_200405_MJ_349/mot_200405_MJ_349-0001.pdf"/>
      <div xml:id="i-5obR5SPRnJgegSEKTJ6gWA" type="motHeader">
        <div xml:id="i-Tnk19GPx57icSD6iZ8WHd3" type="motTitle"/>
        <div xml:id="i-4MTFXxz4YeU5Uz8MNpfAVi" type="motSubmissionInfo"/>
      </div>
      <div xml:id="i-VmqV5UPHftCfueHW2KwcfH" type="motBody">
        <div xml:id="i-CjUTGWjYKB9CKL8qa3A8kg">
          <p xml:id="i-Qsf5Do67pQhDZhodKJeov6">
            2004/05 mnr: MJ349 pnr: v208
          </p>
          <p xml:id="i-Ej5k1xp62rvi4p6yx5bhrY">
            Motion till riksdagen 2004/05:MJ349
          </p>
          <p xml:id="i-Xs8USiXR5xm5eoHzngmoXE">
            av Sven-Erik Sjöstrand m.fl. (v)
          </p>
          <p xml:id="i-5GZ66ePyF25PVgv5HCZNZX">
            Begränsningar av djurtransporterna
          </p>
          <p xml:id="i-FXvq6m4nJLGLbtEvbFUnbv">
            Förslag till riksdagsbeslut
          </p>
          <p xml:id="i-6DhTZBSrcZY1Wg6sM545Da">
            1. Riksdagen tillkännager för regeringen som sin mening vad i
            motionen anförs om att levande djur bör undantas i EU:s lagstiftning
            från principen om varors fria rörlighet. 2. Riksdagen tillkännager
            för regeringen som sin mening vad i motionen anförs om att EU:s
            direktiv om djurtransporter måste förbättras. 3. Riksdagen tillkännager
            för regeringen som sin mening vad i motionen anförs om att EU:s
            exportbidrag för levande djur måste avvecklas.
          </p>
          <p xml:id="i-9VfWyLfBUoJttNeLarabBS">
            Djurplågeriet vid transporter
          </p>
          <p xml:id="i-4vc9emoWWcjy1HQMXKTePn">
            Djur som plågas under långa transporter är en bild som många
            förknippar med djurhanteringen i EU. I betänkande från Djurtransportutredningen,
            SOU 2003:6, kunde utredningen konstatera att många djur utsätts
            för stort lidande i samband med transporter. Lidandet orsakas
            dels av utmattning till följd av för långa transporttider, dels
            av bristfälliga förhållanden ombord på fordon, som brist på eller
            avsaknad av foder och vatten under lång tid. Lidandet kan också
            orsakas av överlast, svåra klimatiska förhållanden eller vara
            en följd av brutal hantering av djuren. Missförhållandena gäller
            såväl slaktdjur som livdjur och i transporter till, från och inom
            EU. Totalt beräknades mängden större lantdjur som transporterats
            över gränser inom EU och till och från tredjeland år 2000 vara
            ca 22 miljoner. Till detta tillkom gränsöverskridande transporter
            av ca 521 miljoner fjäderfän samma år. Stora strömmar av djur
            kommer från länder med en uppfödning större än det egna behovet
            eller med en struktur som förutsätter en försäljning av djur.
            Vänsterpartiet lämnar i denna motion både förslag till hur Sverige
            kan arbeta internationellt i frågan och förslag till åtgärder
            som kan vidtas nationellt för att minimera djurtransporterna i
            Sverige.
          </p>
          <pb facs="riksdagen-motions-pdf/data/200405/mot_200405_MJ_349/mot_200405_MJ_349-0002.pdf"/>
          <p xml:id="i-4tNPhPKo1NCNrHxvtFmADZ">
            2004/05:MJ349
          </p>
          <p xml:id="i-SCLkdgvgLFdgkk2k5iuuTu">
            Minimera djurtransporterna
          </p>
          <p xml:id="i-VAUvvXa4aRshFv84MpBK3r">
            Att minimera djurtransporterna är en av de absolut viktigaste
            åtgärderna för att åstadkomma ett bättre djurskydd och för att
            vi skall ta steg mot att djurs grundläggande rättigheter inte
            kränks. Det finns ett flertal problem med djurtransporter som
            gör det nödvändigt att minimera dem. Djuren drabbas av rädsla
            och panik när de utsätts för främmande miljöer, trängsel och instängdhet.
            Att de konfronteras med andra djur kan innebära samma sak. Stressen
            som genereras hos djuren kan medföra dålig välfärd och högre dödlighet
            och stressen kan också orsaka en möjlig negativ effekt på köttets
            kvalitet. Det finns också stor risk för spridning av infektionssjukdomar
            bland djuren på ett transportfordon och vid internationella transporter
            finns det risk för överföring av infektionssjukdomar över stora
            avstånd. Det måste även påpekas att djurtransporter över hela
            Europa har en negativ inverkan på miljön genom utsläpp av skadliga
            ämnen från djurbestånden och från fordonen. De långa transporttiderna
            är även de ett problem, bl.a. genom att många djur matvägrar under
            transporterna, genom dålig luft och kraftigt växlande temperaturer
            samt genom trängsel i transportfordonen. En grundläggande målsättning
            i den svenska djurrättspolitiken måste därför vara att minimera
            transporterna av djur.
          </p>
          <p xml:id="i-5TqxMYiWPngzNh9GDHod14">
            Är levande djur varor?
          </p>
          <p xml:id="i-QW2XyMYJs7E5U2upRuGUm5">
            En orsak till att vi inte kan förhindra djurtransporter är EU:s
            regler om varors fria rörlighet. Samma principiella regler gäller
            för levande djur som för datorer, muttrar och andra varor. Det
            framgår nu att den förstärkning av djurskyddet som skrevs in i
            Amsterdamfördraget inte har haft någon effekt i verkligheten.
            Nej, djurtransporter och djurvälfärd är inget som prioriteras
            av majoriteten inom EU — och detta är oacceptabelt. Djur är levande
            varelser vars rättigheter skall respekteras. De kan lika lite
            som människor behandlas som materiella ting som köps, säljs och
            transporteras som andra varor. Det är därför nödvändigt att EU:s
            frihandelsregler ses över för att djur skall kunna behandlas på
            ett rimligare sätt. Vänsterpartiet anser att levande djur skall
            undantas från EU:s regler om fri rörlighet för varor. Detta bör
            riksdagen som sin mening ge regeringen till känna.
          </p>
          <p xml:id="i-9E3g63LzjabY37uvwwiEc1">
            EU:s regler om djurtransport
          </p>
          <p xml:id="i-W61L4u5jqKtWuH1TxDDKLh">
            Under många år har = djurtransportfrågan diskuterats inom EU.
            Kommissionens förslag till förordning om djurskydd vid transporter
            har mött hård kritik från medlemsländerna. På ena sidan står länder
            som tycker att
          </p>
          <pb facs="riksdagen-motions-pdf/data/200405/mot_200405_MJ_349/mot_200405_MJ_349-0003.pdf"/>
          <p xml:id="i-BEpbs8TMVV7gQHdvuhbjzL">
            förslaget är för långtgående och på den andra sidan står länder
            som vill gå längre. Den del av förslaget som stött på hårdast
            motstånd är hur långa transporttiderna ska få vara. Vid det irländska
            ordförandeskapet arbetades det fram ett kompromissförslag som
            i korthet skulle innebära att varannan viloperiod efter 9 timmars
            transport skulle vara 2 timmar och varannan viloperiod skulle
            vara 12 timmar. Förslaget gick dock inte igenom i EU:s ministerråd
            och ett nytt förslag kommer att tas fram. Tyvärr tyder uppgifter
            på att nuvarande ordförandeland, Nederländerna, inte prioriterar
            djurtransporter och bedömningen är att det troligen dröjer till
            våren 2005, då Luxemburg tar över ordförandeklubban, innan frågan
            kommer på dagordningen igen. I Sverige fick regeringen stöd från
            samtliga riksdagspartier för att Sverige inte skulle stödja det
            irländska kompromissförslaget. Vänsterpartiet anser att ett minimikrav
            borde vara att inga transporter av djur skall vara över åtta timmar.
            Sverige intar idag en aktiv roll men måste även i framtiden inta
            en mycket aktiv roll i arbetet med att få till stånd förbättringar
            av direktivet. Detta bör riksdagen som sin mening ge regeringen
            till känna.
          </p>
          <p xml:id="i-JQbifZMXkaPTdyfTfgpp3c">
            EU:s exportbidrag för levande djur
          </p>
          <p xml:id="i-AV1pUMTqWFUMH2ceVU7qYU">
            EU ger idag bidrag till export av levande djur till länder utanför
            EU. Detta medför långa och onödiga djurtransporter. Det är därför
            oacceptabelt att EU subventionerar djurtransporter på detta sätt
            och EU:s exportbidrag för levande djur måste avvecklas. Fakta
            visar att långdistanstransporter orsakar mycket stress och fysiskt
            lidande för djuren. De anländer till slakterierna extremt trötta,
            svaga och en del t.o.m. med brutna ben. Vi får naturligtvis inte
            heller glömma bort det psykiska lidandet som djuren utsätts för,
            vilket säkert ofta orsakar större smärta än det fysiska. Att sedan
            EU subventionerar dessa långväga transporter är mycket oroväckande.
            EU:s exportbidrag för levande djur måste avvecklas. Detta bör
            riksdagen som sin mening ge regeringen till känna.
          </p>
          <p xml:id="i-DFVWPHx83kYDBcK96kX6BM" type="date">
            Stockholm den 29 september 2004
          </p>
          <p xml:id="i-DFsYL51xwQ371RWFwYNvMg">
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Karin Svensson Smith (v) Karin Thorborg
            (v)
          </p>
          <p xml:id="i-25Pw6U2bovNXAysg23wKac">
            2004/05:MJ349
          </p>
        </div>
      </div>
    </body>
  </text>
</TEI>
