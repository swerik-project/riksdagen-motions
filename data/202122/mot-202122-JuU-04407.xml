<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04407">
  <teiHeader>
    <fileDesc>
      <titleStmt>
        <title>med anledning av prop. 2021/22:119 Modernare regler för användningen av tvångsmedel</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4407 av Linda Westerlund Snecker m.fl. (V)</title>
          <idno type="rdwebb">H9024407</idno>
          <rs type="number">4407</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024407/text</ref>
          <ref type="dokument_url_html">http://data.riksdagen.se/dokument/H9024407</ref>
          <ref type="dokumentstatus_url_xml">http://data.riksdagen.se/dokumentstatus/H9024407</ref>
          <ref type="docx">http://data.riksdagen.se/fil/406549EB-52A5-4B25-8EEE-995070E03613</ref>
          <ref type="pdf">http://data.riksdagen.se/fil/8F51C34E-9905-4ADB-BBF4-8B868D182F07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V24jq7f46HYuTmV2HXaqFa" type="basedOn"/>
        <correspContext corresp="i-V24jq7f46HYuTmV2HXaqFa">
          <ref>Proposition 2021/22:119</ref>
        </correspContext>
        <correspAction xml:id="i-XL1g1Ug9hKaMXjiTScrfR7" type="signed"/>
        <correspContext corresp="i-XL1g1Ug9hKaMXjiTScrfR7">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-7WEzfzBeSyXNFEzVqmkLss" type="submitted">
          <date when="2022-02-24"/>
          <time when="15:02:00"/>
        </correspAction>
        <correspAction xml:id="i-N3BcDTpPL9bHi3AoeSwSoh" type="reviewed">
          <date when="2022-03-03"/>
          <time when="16:25:24"/>
        </correspAction>
        <correspAction xml:id="i-6QQ3nQggr1bbD58S2jfK9y" type="dismissed">
          <date when="2022-03-04"/>
        </correspAction>
        <correspAction xml:id="i-PgmR1mZ3YVmNgBQ1SqnHX6" type="referred">
          <date when="2022-03-14"/>
        </correspAction>
        <correspAction xml:id="i-KBH5ZDPXgztzQCvDKRLdhA" type="assigned">
          <date when="2022-10-12"/>
          <time when="11:30:42"/>
        </correspAction>
        <correspContext corresp="i-KBH5ZDPXgztzQCvDKRLdhA">
          <ref type="assignedTo">Justitieutskottet</ref>
        </correspContext>
        <correspAction xml:id="i-BzZuDyZZfsWy3NX9uH2ZbE" type="behandlas_i"/>
        <correspContext corresp="i-BzZuDyZZfsWy3NX9uH2ZbE">
          <ref type="uppgift">2021/22:JuU15</ref>
          <ref type="ref_dok_id">H901JuU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU15</ref>
          <ref type="ref_dok_titel">Modernare regler för användningen av tvångsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4407 av Linda Westerlund Snecker
          m.fl. (V) med anledning av prop. 2021/22:119 Modernare regler
          för användningen av tvångsmedel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PTPiKaY6g8UbcfPsdKHq2e">
            1 Förslag till riksdagsbeslut
          </head>
          <list>
            <item xml:id="i-EGqETMsNxQsTD42SQErt8R" sortKey="Yrkande 1">
              Riksdagen avslår proposition 2021/22:119 i den del som handlar
              om rätt för polis, tulltjänstemän och kustbevakningstjänstemän
              att använda våld för att få den enskilde att medverka till biometrisk
              autentisering.
            </item>
          </list>
        </div>
        <div type="motContent">
          <head xml:id="i-UDTM6zz9XFzfB85G24QRuK" type="h1">
            2 Inledning
          </head>
          <p xml:id="i-Nz5Bm4myPxPsPmF3xXafhg">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Den tekniska utvecklingen
            och den allt större möjligheten till datainsamling av privata
            uppgifter innebär en stor utmaning. I dag är det möjligt att samla
            in en stor mängd uppgifter av känslig karaktär som visar var människor
            befinner sig och vilka rutiner de har. Det är därför av yttersta
            vikt att skyddet för den personliga integriteten hela tiden utvecklas
            i takt med den ökande digitaliseringen. Vi vill samtidigt inte
            försvåra de brottsbekämpande myndigheternas arbete med att utreda
            och beivra brott. Därför är vi även angelägna om att det finns
            ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. Förslag som innebär nykriminalisering eller straffskärpningar
            eller andra inskränkningar i den personliga integriteten ska alltid
            vara väl underbyggda och ha analyserats utifrån nödvändighet,
            effektivitet och proportionalitet. Detta gäller även ny tvångsmedelslagstiftning.
            Förut­sättningarna för att tillämpa befintlig lagstiftning ska
            vara goda, och lagstiftningen måste förstärkas där behov finns
            så att brottsbekämpningen blir effektiv. Samtidigt måste de som
            har till uppgift att motverka, förhindra och lagföra grov brottslighet
            få rätt resurser för att fullgöra sin uppgift.
          </p>
          <p xml:id="i-QUt9PSDZDXeFfM1BwKM2dk">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättig­heterna och grundläggande friheterna.
          </p>
          <p xml:id="i-RodJC16mepwaTNQgQLXmEY">
            Proportionalitetsprincipen innebär att de åtgärder som det allmänna
            använder sig av för att uppnå ett visst syfte inte får vara mer
            långtgående än vad som kan anses nöd­vändigt för att uppnå det
            eftersträvade syftet. Det ska således råda en balans mellan mål
            och medel samt vara sannolikt att det syftet uppnås genom vidtagna
            medel. Finns det möjlighet att välja mellan flera verksamma åtgärder
            ska det minst tyngande alternativet väljas.
          </p>
          <head xml:id="i-RYWm2H3zyLdWz3Vc5vJCo3" type="h1">
            3 Regeringens förslag
          </head>
          <p xml:id="i-JwZznfncAWdVBGhJcYYnx">
            Regeringen föreslår i sin proposition att regleringen av tvångsmedelsanvändningen
            ska moderniseras. Bakgrunden till förslagen är att teknikutvecklingen
            har bidragit till att brottsligheten har förändrats och i vissa
            avseenden blivit svårare att utreda och lagföra. Dessutom behöver
            rättssäkerheten i vissa fall stärkas, bl.a. genom en reglering
            av de förfaranden som i dag är oreglerade och genom en ökad rätt
            till domstolsprövning. Regeringen föreslår därför ett antal lagändringar,
            bl.a. ett nytt tvångsmedel, genom­sökning på distans, i syfte
            att säkra tillgång till elektroniska handlingar t.ex. i externa
            servrar eller i molntjänster. Vidare föreslår regeringen bl.a.
            ett avskaffat förbud mot att beslagta meddelanden mellan den misstänkte
            och en närstående samt en skyldighet för en enskild att i vissa
            fall medverka till biometrisk autentisering, t.ex. med hjälp av
            sitt fingeravtryck, för att öppna en mobiltelefon eller liknande.
          </p>
          <head xml:id="i-FD8jFCuSYnvuizCoamo3f2" type="h1">
            4 Vänsterpartiets ställningstagande
          </head>
          <p xml:id="i-NKeEwQifwrGF8rWEiAeGpE">
            Sammantaget står Vänsterpartiet huvudsakligen bakom regeringens
            förslag om modernare regler för användningen av tvångsmedel. Det
            gäller dock inte den delen där det föreslås att tjänstemän inom
            brottsbekämpande myndigheter ska få använda våld för att tvinga
            en person att t.ex. låsa upp sin mobiltelefon (biometrisk autentisering).
          </p>
          <p xml:id="i-VYvBfffTRjXQv218riAaPm">
            Här nedan redogör vi för vår syn på de viktigaste förslagen i
            regeringens proposition.
          </p>
          <head xml:id="i-VZjXzs3Hb1KMw5kckK4TaQ" type="h2">
            4.1 Ett nytt tvångsmedel om genomsökning på distans
          </head>
          <p xml:id="i-3AySfbPEYQRSPQdtJ5DRU3">
            Regeringen föreslår i sin proposition att det ska införas en
            möjlighet att söka efter handlingar som är lagrade i ett avläsningsbart
            informationssystem utanför den elektroniska kommunikationsutrustning
            som används för genomsökningen. Genom­sökning på distans ska bara
            få ske i syfte att söka efter handlingar som kan ha betydelse
            för utredning om brott eller om förverkande enligt brottsbalken.
            För att genomsökning på distans ska få utföras krävs vidare att
            det finns anledning att anta att ett brott har begåtts på vilket
            fängelse kan följa. Det ska också krävas att det kan antas att
            det informationssystem som genomsökningen ska utföras i kan ha
            använts av den som skäligen kan misstänkas för brottet. Om det
            saknas skäl för ett sådant antagande ska genomsökning på distans
            ändå få utföras, om det finns synnerlig anledning att anta att
            det kan påträffas handlingar som omfattas av det syfte med vilket
            genomsökningen får utföras.
          </p>
          <p xml:id="i-4vuMBJWF6PaMep3QvkpfLH">
            Vänsterpartiet anser att det är rimligt att införa ett nytt tvångsmedel
            om genom­sökning på distans eftersom teknikutvecklingen gjort
            att de brottsutredande myndig­heterna i dag inte kommer åt avgörande
            bevisning i brottmål. Det gäller t.ex. bevisning som finns i molnet
            eller i appar. Vid komplicerade ekobrottsutredningar är det inte
            ovanligt att avgörande bevisning i form av bokföring osv. finns
            lagrad i molnet. Genomsökning på distans är inte något hemligt
            tvångsmedel. Metoden skiljer sig på flera avgörande sätt från
            hemlig dataavläsning, som vi kritiserat för bl.a. bristande rättssäkerhet
            i en tidigare motion (mot. 2019/20:3451). Hemlig dataavläsning
            kan verkställas under lång tid och ge tillgång till löpande information
            om en misstänkts kommunikation med andra personer, en misstänkts
            rörelsemönster och annan informa­tion som gör att den misstänkte
            kan följas i realtid. Vid hemlig dataavläsning är det tillåtet
            att använda de tekniska hjälpmedel som krävs. Om det är nödvändigt
            får system­skydd brytas eller kringgås och tekniska sårbarheter
            utnyttjas. Vid genomsökning på distans får ingen löpande övervakning
            ske i realtid. Vidare får enbart vanliga inlogg­ningsmetoder användas
            för att komma åt bevisningen och regler för vanliga tvångs­medel
            gäller, som att den enskilde ska underrättas om tvångsmedelsanvändningen
            så snart det kan ske utan men för utredningen. Den enskilde har
            även i vissa fall rätt att närvara när genomsökning på distans
            utförs. Även Lagrådet skriver i sitt yttrande att det är tydligt
            att genomsökning på distans inte är ett hemligt tvångsmedel utan
            ett öppet sådant och att det finns en tillräckligt tydlig skiljelinje
            mot hemlig dataavläsning. Sammantaget bedömer Lagrådet att det
            föreslagna tvångsmedlet genomsökning på distans utgör en proportionerlig
            åtgärd för att möta det behov som finns till följd av den tekniska
            utvecklingen.
          </p>
          <p xml:id="i-M8MwUoxLQ1VMTiqmw8BFi">
            Enligt regeringens proposition (s. 76) har Ekobrottsmyndigheten
            i avsaknad av uttryckligt lagstöd för husrannsakan på distans
            upprättat riktlinjer som innebär att polis och it-forensiker måste
            färdas fysiskt till den plats där informationen lagras för att
            verkställa husrannsakan på plats. Denna ordning får negativa konsekvenser
            för utredningsarbetet då personal inte sällan tvingas tas i anspråk
            under lång tid för att verkställa åtgärden.
          </p>
          <head xml:id="i-Qdx1b86SQbdskq8ebov3Jx" type="h2">
            4.2 Ett avskaffat förbud mot att beslagta meddelanden mellan
            den misstänkte och en närstående
          </head>
          <p xml:id="i-4qpDsKTYXYu5KcZoMhTvxB">
            I dag finns ett förbud mot att beslagta skriftliga meddelanden
            mellan en misstänkt och hens närstående (27 kap. 2 § RB). Som
            närstående räknas den krets av anhöriga som är undantagna från
            vittnesplikten, bl.a. make, maka, barn och syskon. Förbudet omfattar
            meddelanden som den misstänkte har skickat till en närstående
            liksom meddelanden som hen har tagit emot från en närstående.
            Det omfattar också meddelanden mellan personer som är närstående
            till den misstänkte. Den misstänkte behöver alltså varken vara
            avsändare eller mottagare av meddelandet för att förbudet ska
            gälla. Förbudet gäller dock endast om meddelandet påträffas hos
            den misstänkte eller någon närstående till honom eller henne.
            Ett meddelande kan alltså tas i beslag om det hittas hos någon
            utanför den misstänktes närståendekrets. Förbudet syftar till
            att skydda förtroligheten mellan nära anhöriga. Förbudet mot att
            ta meddelanden mellan närstående i beslag är inte absolut. Meddelanden
            får t.ex. tas i beslag vid förundersökningar om brott där minimistraffet
            är fängelse i två år eller mer, t.ex. mord, människorov, våldtäkt,
            våldtäkt mot barn, grovt rån, grovt narkotikabrott och grovt vapenbrott.
          </p>
          <p xml:id="i-5PCRrxJVHsLPH9cy1kMLiV">
            Regeringen föreslår i propositionen att förbudet mot beslag av
            meddelanden mellan en misstänkt och en närstående och mellan sådana
            närstående ska tas bort. Vänster­partiet bedömer att förslaget
            är rimligt. Enligt utredningen (SOU 2017:100) försvåras t.ex.
            förundersökningar om brott i nära relation av beslagsförbudet.
            Det gäller bl.a. brott som olaga hot, misshandel och överträdelse
            av kontaktförbud men också sexualbrott. Dessa brott utgör många
            gånger också led i grova fridskränknings- eller kvinnofrids­kränkningsbrott.
            Beslag av skriftlig information, t.ex. sms, kan ha högre bevisvärde
            än vittnes- eller målsägandeförhör med någon som har läst hotet.
            Det kan även finnas skriftliga meddelanden där redan fullbordade
            brott diskuteras eller refereras till, vilka kan utgöra viktig
            stödbevisning (SOU 2014:49).
          </p>
          <p xml:id="i-QzQPGoD3ns8WxDgVauitj">
            Precis som regeringen skriver ansågs brott inom familjen vara
            en privat angelägen­het och inte en fråga för de brottsbekämpande
            myndigheterna när beslagsförbudet tillkom 1942. Sedan dess har
            samhället generellt utvecklat en annan syn på våld i nära relationer
            och lagstiftningen har successivt förändrats till det bättre.
            Vänsterpartiet anser att mäns våld mot kvinnor och barn är ett
            högprioriterat område för rättsväsendet. Brott i nära relationer
            är dock ofta svåra att utreda eftersom ord inte sällan står mot
            ord. Att avskaffa beslagsförbudet mellan närstående kan underlätta
            utredningen av dessa brott väsentligt.
          </p>
          <p xml:id="i-MjB8fgwCE4QCnL4yrDwCDF">
            Även förundersökningar av insiderbrott och fall där familjemedlemmar
            eller nära släktingar begått brott tillsammans försvåras av förbudet.
            Det kan t.ex. gälla organiserad brottslighet som begås i näringsverksamhet.
            Vid dessa brott är det vanligt före­kommande att uppgifter som
            skulle kunna utgöra bevis för själva brottet har skickats mellan
            närstående. Av uppgifter som de brottsbekämpande myndigheterna
            har lämnat till utredningen framgår att de i dessa fall inte sällan
            tvingas lägga ned förunder­sökningar på grund av att bevisningen
            träffas av beslagsförbudet.
          </p>
          <head xml:id="i-LJzEau6KJf1U3APpvVnuKN" type="h2">
            4.3 En skyldighet för en enskild att i vissa fall medverka till
            biometrisk autentisering
          </head>
          <p xml:id="i-WELfakARPtbwnUArpRUNsA">
            I dag saknar de brottsbekämpande myndigheterna möjlighet att
            låsa upp t.ex. mobil­telefoner som är låsta med biometriska spärrar
            som fingeravtryck eller ansiktsigen­känning. Regeringen föreslår
            i sin proposition att den som antas ha möjlighet att öppna ett
            avläsningsbart informationssystem genom biometrisk autentisering
            ska vara skyldig att på tillsägelse av en polis medverka till
            detta om en genomsökning av ett beslagtaget föremål, en husrannsakan
            eller en genomsökning på distans annars försvåras. Om han eller
            hon vägrar ska en polis få genomföra autentiseringen. Om polisen
            möter motstånd ska hen få använda våld enligt bestämmelser i polislagen.
            Våldet kan enligt regeringen t.ex. bestå i att hålla fast personen
            en kort stund så att avläsning kan ske eller att trycka hens finger
            mot en mobiltelefon för att låsa upp den. Även en brottsmisstänkt
            under 15 år ska vara skyldig att på tillsägelse medverka till
            en biometrisk autentisering, om det finns särskilda skäl. En tjänsteman
            vid Tullverket och en kustbevakningstjänsteman föreslås i vissa
            fall ha samma rätt som en polis när det gäller biometrisk autentisering.
          </p>
          <p xml:id="i-TuSDMSXRLb2Gug9sDVbE3s">
            Förslaget har kritiserats av flera remissinstanser, bl.a. eftersom
            det kan anses strida mot rätten att inte belasta sig själv och
            kravet på en rättssäker rättegång. Sveriges advokatsamfund skriver
            i sitt remissvar att en reglering som tvingar en misstänkt att
            öppna ett avläsningsbart informationssystem för genomsökning inte
            bara strider mot de grundläggande principerna om den misstänktes
            rätt att vara passiv och inte belasta sig själv, utan att det
            också innebär ett väsentligt avsteg från de principer som hittills
            styrt det allmännas våldsutövning mot enskilda individer. Sveriges
            advokatsamfund menar att det i de flesta fall inte är den elektroniskt
            lagrade informationen i sig som konstitu­erar ett brott utan att
            den oftast är av indiciekaraktär. Enligt Advokatsamfundet är det
            tveksamt om bevisning av indiciekaraktär motiverar en våldsutövning.
            Även Integritets­skyddsmyndigheten ifrågasätter utredningens slutsats
            att en rätt att tvinga någon till biometrisk autentisering inte
            skulle stå i strid med rätten till en rättvis rättegång.
          </p>
          <p xml:id="i-8oP1ctyDKgNQv8t1RYAmTU">
            Vänsterpartiet instämmer i remissinstansernas kritik. Vi anser
            att det är orimligt att åtgärden ska kunna användas mot alla personer
            över 15 år som skäligen kan antas ha möjlighet att öppna ett informationssystem
            med hjälp av biometrisk autentisering. Personen behöver alltså
            inte vara misstänkt för brott. Vi har full förståelse för att
            det kan vara mycket utmanande att utreda brott utan att få tillgång
            till bevisning som antas kunna finnas i t.ex. en mobiltelefon.
            Vi tror dock att polisen kan använda sig av andra och bättre metoder
            än våld, t.ex. förhörsteknik, för att få personen att självmant
            öppna upp informationsbäraren.
          </p>
          <p xml:id="i-NS8ojh3KfvtTm6A9s123KM">
            Riksdagen bör avslå regeringens proposition 2021/22:119 i den
            del som handlar om rätt för polis, tulltjänstemän och kustbevakningstjänstemän
            att använda våld för att få den enskilde att medverka till biometrisk
            autentisering. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-AeGx6228Ki4WKBbyfGAzH7">
              Linda Westerlund Snecker (V)
            </item>
            <item xml:id="i-LyjdTDLefGhXyYDijjFSAK">
              Tony Haddou (V)
            </item>
            <item xml:id="i-A8gggBUSgStCHix1SckrHK">
              Gudrun Nordborg (V)
            </item>
            <item xml:id="i-WPcbKaWrYNk1h6126ydNV2">
              Mia Sydow Mölleby (V)
            </item>
            <item xml:id="i-QRPp7VfUeqWyMyr2bACcrg">
              Jon Thorbjörnson (V)
            </item>
            <item xml:id="i-V95RPbuvGUF5JxnoSyy71W">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
