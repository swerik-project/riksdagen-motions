<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0035/mot_199900_MJ_0035-0001.pdf"/>
      <div type="motHeader" xml:id="i-AHpxWKVzzCKfXpKg4f3cLD">
        <div type="motTitle" xml:id="i-T6Jiigty1Xs4fDUg1zs7X7"/>
        <div type="motSubmissionInfo" xml:id="i-44xtvKjd5CVWMMmh5czS2V"/>
      </div>
      <div type="motBody" xml:id="i-WFhLqd42d5ieDs1zkZKpkp">
        <div xml:id="i-6BUNrLE5GhsYWrmxR9FWGF">
          <p xml:id="i-U2ahh2443xHEkTCA8dH1HR">
            1999/2000 mnr: MJ35 pnr: c181
          </p>
          <p xml:id="i-8iou7dxjM2kMJvb3CK7tVk">
            Motion till riksdagen ÖS
          </p>
          <p xml:id="i-LghgCUbKEpxej2v7EW392i">
            1999/2000:MJ35 om
          </p>
          <p xml:id="i-URhiQRhVKuK4KPVKgYM3hm">
            av Eskil Erlandsson m.fl. (c) Mot.
          </p>
          <p xml:id="i-RfMProRrmmoZB2a21cZ5VZ">
            med anledning av prop. 1999/2000:112 Ändringar i 1995/2000
          </p>
          <p xml:id="i-SLVQjJcLDVfeSu4ctvLnEj">
            utsädeslagen
          </p>
          <p xml:id="i-15F917LeJs5c2G8Qf7zPNC">
            Det är mycket angeläget med en säker hantering av utsäden. I
            den globali- serade värld vi lever i handlas varor och tjänster
            mellan länder, i detta fall utsäden. På flera områden, däribland
            utsäden, finns olika syn mellan Nordamerika och EU om kvaliteten
            på dessa. Sverige och EU har en betydligt restriktivare syn på
            GMO än vad Nordamerika har. Centerpartiet delar denna restriktiva
            syn. Då Nordamerika har en liberalare syn på GMO än oss i Sverige
            och EU är det av största vikt att kontrollen av utsäde som ska
            saluföras i Sverige och EU är god. Inte minst vårens och förra
            vårens uppmärksammade rapssådd med GMO-inblandning visar på att
            kontrollen måste vara utomordentligt skarp. Även i andra EU-länder
            sådde lantbrukare ovetandes GMO-raps. De ekologiska konsekvenserna
            av att sätta ut genmodifierade organismer i naturen är i det stora
            hela okända.
          </p>
          <p xml:id="i-RuMYQoaaKQEH5trruRdFLs">
            Ansvar
          </p>
          <p xml:id="i-2eU5AtZa27dAtSXT7JRuSD">
            Det Hyola 38 utsäde som importerats från Kanada via Svalöf Weibull
            AB hann sås två gånger innan det uppmärksammades att partiet innehöll
            GMO. Detta visar på att kontrollen har luckor. Dessa luckor måste
            tätas, annars riskeras tilltron till möjligheterna att undvika
            genmodifierade produkter om man så väljer. Det förebyggande arbetet
            spelar en avgörande roll för att kvaliteten ska garanteras till
            gagn både för konsumenter och jordbruks- näringen. Centerpartiet
            vill i detta sammanhang understryka vikten av att kvalitetskontrollen
            är väl fungerande. Ansvarsfördelningen mellan leveran- törer och
            stat när kontrollen varit bristfällig och släppt igenom utsäde
            som inte uppfyller kvalitetskraven måste klargöras. Propositionen
            gör inte det i tillräcklig grad. Det är angeläget att ansvarsfördelningen
            klargörs innan konsumenter, lantbrukare och naturen drabbas på
            ett negativt sätt. Detta bör ges regeringen till känna.
          </p>
          <p xml:id="i-SAL8DXiuDFNCg5RX151Bbc">
            Skadeslöshet
          </p>
          <p xml:id="i-BCjkq2hu9doAkAKcZnpD1z">
            Lantbrukarna som köpt in och sått Hyola 38 utsäde som innehöll
            GMO-in- blandning kommer att drabbas av kostnader till följd av
            merarbete och uteblivna inkomster när grödan förstörs. Bland annat
            kan arealersättningen hotas om grödan måste förstöras. Dessa lantbrukare
            måste hållas skadeslösa då de inte vetat om att de sått med utsäde
            innehållande GMO. Utgångs-
          </p>
          <pb facs="riksdagen-motions-pdf/data/199900/mot_199900_MJ_0035/mot_199900_MJ_0035-0002.pdf"/>
          <p xml:id="i-Xne2WNaRoxjTYb1dUgepa2">
            punkten måste vara att denna princip ska gälla även i framtiden
            om detta 1999/2000 upprepas. Självklart ska målsättningen vara
            att utsäde med GMO-in- MJ35 blandning eller utsäde som bedöms
            som skadligt inte saluförs. När det dock sker och lantbrukare
            måste förstöra sin gröda måste de hållas skadeslösa. I nuläget
            är det oklart i vilken omfattning lantbrukare hålls skadeslösa
            genom att kräva ersättning av leverantören. Frågan om skadeslöshet
            måste lösas. Propositionen säger ingenting om hur lantbrukare
            ska kunna hållas skades- lösa om de ovetandes använt utsäde med
            GMO-inblandning. Detta till- sammans med att ansvarsfördelningen
            mellan leverantör och stat är oklar, är grund för en osäkerhet
            som inte är till gagn för vare sig lantbrukare eller konsumenter.
            Lantbrukare som ovetandes använder utsäde som inte uppfyller kvalitetskraven
            för GMO-inblandning och utsäde som bedöms som skadliga måste hållas
            skadeslösa. Detta bör ges regeringen till känna.
          </p>
          <p xml:id="i-CiTo7v4xbsUJaZwcn7hzoX">
            Hemställan
          </p>
          <p xml:id="i-FdXas3EJYfBadwivBqHzre">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att ansvarsfördelningen bör klargöras mellan leverantörer och
            stat när kontrollen varit bristfällig, 2. att riksdagen som sin
            mening ger regeringen till känna vad i motionen anförts om att
            lantbrukare som ovetandes använder utsäde som inte uppfyller kvalitetskraven
            för GMO-inblandning och utsäde som bedöms som skadliga måste hållas
            skadeslösa.
          </p>
          <p xml:id="i-BAurYsrf7q2yVobBywewJW">
            Stockholm den 13 juni 2000 Eskil Erlandsson (c) Sven Bergström
            (c) Birgitta Carlsson (c)
          </p>
          <p xml:id="i-LUtkWL6h94rDH2QnQzUZdg">
            Viviann Gerdin (c) Åke Sandström (c)
          </p>
          <p xml:id="i-EjwRztss7dBGZe7Uh6aYSq">
            Elanders Gotab, Stockholm 2000
          </p>
        </div>
      </div>
    </body>
  </text>
</TEI>
