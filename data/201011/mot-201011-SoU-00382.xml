<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00382">
  <teiHeader>
    <fileDesc>
      <titleStmt>
        <title>Äldreomsorg på finska</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldreomsorg på finska</title>
          <idno type="rdwebb">GY02So382</idno>
          <rs type="number">So382</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So382/text</ref>
          <ref type="dokument_url_html">http://data.riksdagen.se/dokument/GY02So382</ref>
          <ref type="dokumentstatus_url_xml">http://data.riksdagen.se/dokumentstatus/GY02So382</ref>
          <ref type="doc">http://data.riksdagen.se/fil/C4D80CFB-BA32-4E39-B6B6-CECD51558680</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LF9U3VZU36NZWu7tbFg337" type="signed"/>
        <correspContext corresp="i-LF9U3VZU36NZWu7tbFg337">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-Fwpd4jX4Qb3vcFNhnoUu9F" type="numbering">
          <date when="2010-10-28"/>
        </correspAction>
        <correspAction xml:id="i-LQpLxY1BcAvnJKQiufZUMk" type="submission">
          <date when="2010-10-26"/>
        </correspAction>
        <correspAction xml:id="i-2mvmXbm1WzARxAx3hZfxX8" type="transfer">
          <date when="2010-10-26"/>
        </correspAction>
        <correspAction xml:id="i-At8UqbiPYnMzA6zntMUeAy" type="assigned"/>
        <correspContext corresp="i-At8UqbiPYnMzA6zntMUeAy">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LCPnCwD3hz4jvkCgaLkWux" type="motBody">
        <div xml:id="i-4xj1Y4X7HwjQMjRqutvCDh" type="motProposal" subtype="förslag">
          <head xml:id="i-2tEEJEnGUU4aNwg9RxD37J">
            Förslag till riksdagsbeslut
          </head>
          <list xml:id="i-eKpuXV1UbV89rxyHXXquC" style="ol">
            <item xml:id="i-Y35gs99CMoVv6GY8svyYqf">
              Riksdagen tillkännager för regeringen som sin mening vad som
              anförs i motionen om att utreda möjligheten att ge medborgare
              i hela landet rätt att, där så är möjligt, välja äldreomsorg där
              det finns finsktalande personal på heltid.
            </item>
            <item xml:id="i-MXuHWajJhzN1VkFnANqQkJ">
              Riksdagen tillkännager för regeringen som sin mening vad som
              anförs i motionen om att utreda möjligheten att ge individen tillgång
              till information om språkkompetens inom äldreomsorgen.
            </item>
          </list>
        </div>
        <div xml:id="i-96sNuW3zcZZa5EExFoxPXs" type="motContent">
          <head xml:id="i-Eto2tCaQd5qkMCGqCtP3Ts" type="h1">
            Motivering
          </head>
          <p xml:id="i-Ux29iJqfWdyKRpUnEDPpTN">
            Mellan två och tre procent av landets äldre befolkning har finska
            som förstaspråk, och framöver kommer antalet äldre finskspråkiga
            att öka kraftigt genom den sverigefinska befolkningens demografiska
            struktur.
          </p>
          <p xml:id="i-TrzeKu7FxsWRDQxggWH99B">
            När personer blir äldre och minnet börjar svikta tappar många
            de språk som inte är modersmålet. Den som har glömt svenskan och
            hamnar på ett äldreboende där det inte finns andra finsktalande
            bland personalen eller övriga boende försätts i ett tillstånd
            av total språklig isolering med stort mänskligt lidande som följd.
            En sådan behandling av äldre är direkt inhuman.
          </p>
          <p xml:id="i-WXwuDKJ67XodDgbwBLw6K3">
            Efterfrågan på äldreomsorg med finskspråkig profil ökar snabbt.
            Redan i juni 2001 redovisade Socialstyrelsen i ett uppdrag att
            det glädjande nog inte behöver medföra större kostnader att erbjuda
            en anpassad äldreomsorg.
          </p>
          <p xml:id="i-HsMVQ6YU621vQ3WKRHpaH3">
            Ett aktuellt fall inom äldreomsorgen i Vaxholm har trots detta
            tydligt påvisat att det idag inte är lätt för enskilda äldre och
            deras anhöriga att påverka sin situation så att de egna önskemålen
            och behoven får styra val av boende.
          </p>
          <p xml:id="i-VRjQLxxZgLtaoRAveHqCNp">
            För att stärka rättigheterna för finsktalande äldre behövs en
            kombination av olika åtgärder. Viktigast av allt är att fortsätta
            stärka den enskildes valfrihet inom äldreomsorgen och uppmuntra
            enskilda alternativ. Jag anser därför att det bör utredas hur
            lagen om valfrihetssystem (LOV) kan bli obligatorisk för alla
            kommuner och hur man inom offentlig sektor kan arbeta bättre med
            att matcha personal med språkkunskaper med finsktalande äldre.
            Jag vill dessutom att utredningen undersöker hur fler kommuner
            kan samarbeta för att möta behovet av äldreomsorg på finska eller
            andra språk. På så sätt bör medborgare i hela landet få rätt att,
            där så är möjligt, välja äldreomsorg där det finns finsktalande
            personal på heltid.
          </p>
          <p xml:id="i-RUYD6r3Q5SLxCZfinHei4C">
            Kommuner måste redan idag tillhandahålla information om det finns
            förskolor och skolor som bedrivs på finska språket. Denna rättighet
            till information om språklig profil borde även gälla för äldreboenden.
            Varje individ behöver tillgång till information om vilka enheter
            inom äldreomsorgen som har finsktalande personal, oavsett om de
            sköts offentligt eller privat.
          </p>
          <p xml:id="i-MDAqDHhDiVuCPtw7jWvvsM">
            För kommunerna bör detta ses som en naturlig del av servicen
            till allmänheten. För enskilda aktörer borde det vara en självklar
            fördel i konkurrensen att kunna erbjuda personal som talar finska
            eller andra minoritetsspråk. Det handlar om konsumentmakt. Den
            enskildes rätt till information i kombination med stärkt valfrihet,
            gör att äldre själva i högre grad kan påverka sin situation.
          </p>
          <p xml:id="i-YJpLJRxHRvEZcfdNgsedHN">
            Ett bra sätt att tillgängliggöra informationen är att inrätta
            kommunala äldreombud som kan hjälpa äldre personer och deras anhöriga
            med frågor som rör vård och omsorg. Dessa bör besitta minoritetskompetens
            så att de kan bistå äldre personer och deras anhöriga även i frågor
            som rör vård och omsorg på finska.
          </p>
          <p xml:id="i-VaweBbdAoSf19LmiSsH8Mt">
            Valfrihet, etableringsfrihet, ökad samverkan och tillgång till
            information stärker invånares rätt i hela landet att välja äldreomsorg
            där det finns finsktalande personal. Även med bastu om man så
            önskar!
          </p>
        </div>
        <div xml:id="i-2Fio6yRPTw1Py9Lep3QFyF" type="motSignatures">
          <list xml:id="i-Po3y3bM1SZjSX5ZzHqG51F">
            <item xml:id="i-9MCP6i5o3QM2Yn1DQXbW9H" who="i-D6V9ti7ETxin1WbJjDaShE">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
