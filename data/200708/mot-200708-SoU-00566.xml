<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00566">
  <teiHeader>
    <fileDesc>
      <titleStmt>
        <title>Barn som lever i våldsamma familjer måste få hjälp</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn som lever i våldsamma familjer måste få hjälp</title>
          <idno type="rdwebb">GV02So566</idno>
          <rs type="number">So566</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So566/text</ref>
          <ref type="dokument_url_html">http://data.riksdagen.se/dokument/GV02So566</ref>
          <ref type="dokumentstatus_url_xml">http://data.riksdagen.se/dokumentstatus/GV02So566</ref>
          <ref type="doc">http://data.riksdagen.se/fil/B28DB8EC-1749-4942-B5BB-AE044E808C6D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BUfFokdF9KovzfNxRvp1u3" type="signed"/>
        <correspContext corresp="i-BUfFokdF9KovzfNxRvp1u3">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-UXMdbZujQJSM8s5Nr913MH" type="referral">
          <date when="2007-10-16"/>
        </correspAction>
        <correspAction xml:id="i-5yFkN1AjxTBGhrQrVbiJ2F" type="dismissal">
          <date when="2007-10-16"/>
        </correspAction>
        <correspAction xml:id="i-5R8NjF1nzakq7Dmt6Mu4Ye" type="numbering">
          <date when="2007-10-09"/>
        </correspAction>
        <correspAction xml:id="i-CWuoFHp8ZqCXNuihc2jFXH" type="submission">
          <date when="2007-10-05"/>
        </correspAction>
        <correspAction xml:id="i-AVPwpachjLDEPYpmM8bRzM" type="transfer">
          <date when="2007-10-05"/>
        </correspAction>
        <correspAction xml:id="i-GZEYMXn8DvQhYuAT9H9uE7" type="assigned"/>
        <correspContext corresp="i-GZEYMXn8DvQhYuAT9H9uE7">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GbWWAW4JUW3Hx854ph8Euw" type="motBody">
        <div xml:id="i-MBWAhBrQChsjwfey6BZej9" type="motProposal" subtype="förslag">
          <head xml:id="i-TNy3AKVkVejYfKXEAuTdVj">
            Förslag till riksdagsbeslut
          </head>
          <list xml:id="i-NG2koZEfKJtCd9FWGPpbxk" style="ol">
            <item xml:id="i-QJubQVrfd6djLfKfZvy1us">
              Riksdagen tillkännager för regeringen som sin mening vad som
              anförs i motionen om att arbeta för en nollvision för att helt
              avskaffa mäns våld mot kvinnor. 1
            </item>
            <item xml:id="i-8N3FjpYRERvt6NTtzvH7zQ">
              Riksdagen tillkännager för regeringen som sin mening vad som
              anförs i motionen om att stärka möjligheterna för misshandlade
              kvinnor som är fast i missbruk att få hjälp och stöd av speciellt
              anpassade kvinnojourer.
            </item>
            <item xml:id="i-K6ttbUoPEmXjncqetnxESG">
              Riksdagen tillkännager för regeringen som sin mening vad som
              anförs i motionen om att uppvärdera socialtjänstens arbete så
              att den kan hjälpa barn i våldsutsatta hemmiljöer och starta stödverksamheter
              i kommunerna.
            </item>
            <item xml:id="i-5puJe38aPWBBZh5UyRUepN">
              Riksdagen tillkännager för regeringen som sin mening vad som
              anförs i motionen om att regeringen bör införa obligatorisk behandling
              för de män som slår kvinnor i nära relationer. 1
            </item>
            <item xml:id="i-AL2Bmy4nUZwiiSsHQFLord">
              Riksdagen tillkännager för regeringen som sin mening vad som
              anförs i motionen om att behandling för män som slår kvinnor i
              nära relationer bör finansieras genom att de män som döms för
              våld mot kvinnan och barnet också tilldöms att själva betala för
              det vårdprogram som männen ska genomgå. 1
            </item>
            <item xml:id="i-XB9cDKXq8zskJ8h2oZEcLC">
              Riksdagen tillkännager för regeringen som sin mening vad som
              anförs i motionen om att verka för att kommuner startar mammabarn-center
              för kvinnor som blir slagna i nära relationer och som är i ett
              begynnande missbruk.
            </item>
            <item xml:id="i-QHJrmiu2mxhP7mzeagKGsr">
              Riksdagen tillkännager för regeringen som sin mening vad som
              anförs i motionen om att alla barn i familjer där våld förekommer
              ska erbjudas samtalsstöd på mammabarn-center.
            </item>
            <item xml:id="i-B4G9x1eefJQ9qwUnarvuF7">
              Riksdagen tillkännager för regeringen som sin mening vad som
              anförs i motionen om att en särskild barnskyddslag bör införas
              där barn kan få måls­ägandestatus eftersom det utsatta barnet
              också är ett brottsoffer. 1
            </item>
          </list>
          <p xml:id="i-XJmZqn7RgkgbkDa6SvTqAP">
            1 Yrkandena 1, 4, 5 och 8 hänvisade till JuU.
          </p>
        </div>
        <div xml:id="i-JsnwZZmd3SbfCmZsmaegt5" type="motContent">
          <head xml:id="i-ADdFZoGFML1UZSfFCpaG9D" type="h1">
            Motivering
          </head>
          <p xml:id="i-DXzS8ytDF3g7kDrfm9kpwq">
            I FN:s barnkonvention finns fastslaget att barnets bästa ska
            komma i främsta rummet vid alla åtgärder som rör barnet och att
            varje barn har rätt att överleva, leva och utvecklas. Det handlar
            inte bara om barnets fysiska hälsa utan också om den andliga,
            moraliska, psykiska och sociala utvecklingen. Tyvärr är många
            barn glömda. En grupp som drabbas särskilt är barn som växer upp
            i familjer med både missbruks- och våldsproblematik.
          </p>
          <p xml:id="i-SREHKaTjQZ3YwKev1dpVtA">
            Varje år anmäls 20 000 fall av mäns våld mot kvinnor i nära relationer.
            Om varje fall representerar en kvinna med i genomsnitt två barn
            innebär det att 40 000 barn varje år bevittnar hur deras pappa/styvpappa
            utsätter deras mamma för våld. Man kan också använda sig av Statistiska
            centralbyråns undersökning av levnadsförhållanden i Sverige som
            visar att 145 000 kvinnor utsätts för våld eller hot om våld i
            sin bostad av en person som är nära bekant. Om dessa kvinnor har
            i genomsnitt två barn så har 290 000 barn i Sverige bevittnat
            hur mamma utsatts för våld eller hot om våld. Vi vet att även
            barnen i dessa familjer ofta drabbas av pappans slag. Så hotet
            mot mamma är ofta också ett direkt eller indirekt hot mot barnet.
            Det skapar traumatiska upplevelser för barn som inte vet hur de
            ska hantera situationen.
          </p>
          <p xml:id="i-LrNRw95e3gwqWcgV7ei3G2">
            Alltför många barn tvingas idag bli vuxna i förtid på grund av
            föräldrar som missbrukar, är psykiskt sjuka eller utsätts för
            våld, för att bara nämna några tragiska omständigheter. De här
            barnen lever med rädsla och skam, är oroliga och avslöjar sällan
            eller aldrig hur de har det. De här barnen behöver bli sedda.
            Det finns mycket som tyder på att det ofta inte finns en välfungerande
            praxis när det gäller att hitta, hjälpa eller omhänderta de här
            barnen på ett tidigt stadium.
          </p>
          <p xml:id="i-H55v4azCahdQ9hkj32WLhN">
            Under senare år har allt fler behandlingshem för familjer lagts
            ner. Skå behandlingshem i Stockholm är ett exempel. Satsningar
            har istället gjorts på öppenvårdsinsatser. Detta är säkert välkommet
            i vissa fall, men för vissa familjer behövs fortfarande de behandlingshem
            där man tillsammans arbetar igenom olika problemställningar. Inte
            sällan handlar det om hur man ska samverka kring barnen. Även
            om man kommer fram till en skilsmässa så finns större möjlighet
            att tillsammans med behandlingspersonal komma fram till hållbara
            förhållningssätt när det gäller barnens situation, exempelvis
            hur man ska samverka kring gemensam vårdnad. I en dysfunktionell
            relation glöms ofta barnet bort av de vuxna, varför behandlingshem
            fortfarande behövs.
          </p>
          <p xml:id="i-MNH6vj9Aq1xMnV83SbdyaR">
            En grupp som är särskilt utsatt är de barn som växer upp i familjer
            där våld är vardagsmat och där mamma också hamnat i missbruk.
            Dessa barn lever i ständig terror och rädsla. Våldet är hotfullt
            men missbruket spär på och ger en dubblerad otrygghet. För barn
            som blir vittnen till våld i hemmet erbjuder samhället idag dåligt
            skydd men också nästan obefintligt stöd. Många kvinnor som blir
            slagna i hemmet tar till lugnande tabletter eller alkohol för
            att orka med sin vardag. Till slut är de fast i ett missbruk.
            För de barn vars mamma hamnat i ett missbruk och blir slagen i
            hemmet, är hjälpen långt borta.
          </p>
          <p xml:id="i-6sFDTpqhPEbffJVecNjrki">
            Mycket få kvinnojourer i landet har kapacitet att ta emot kvinnor
            med missbruksproblem. Så vart ska kvinnan som lever med ett dolt
            missbruk, blir slagen i hemmet och har barn, ta vägen? Kvinnan
            hamnar i en återvändsgränd. Om hon söker hjälp för sitt missbruk
            riskerar hon att barnet tas om hand av socialtjänsten. Om hon
            då inte heller kan söka hjälp hos kvinnojouren är hon fångad i
            en bur.
          </p>
          <p xml:id="i-DofJhvQoK8zamMWguT2aTy">
            Självklart kan inte en ideell verksamhet, som kvinnojourerna
            bedriver, klara detta på egen hand. Men frågan vi måste ställa
            oss är: Vart kan dessa kvinnor då vända sig för att få ett tidigt
            stöd, tillsammans med sina barn? Vi behöver hitta nya vägar att
            stödja mamma och barn tillsammans. Det behövs något liknande mammabarn-center
            i samarbete mellan socialtjänst och ideella kvinnojourer. Viktigast
            är att vi får till stånd förebyggande, tidiga insatser för barnens
            skull.
          </p>
          <p xml:id="i-BzaiYoqPx7HYroHWcpj96K">
            Socialtjänstens arbete behöver uppvärderas och ges mer resurser
            i kampen för ett barnvänligare samhälle. Att arbeta med utsatta
            familjer ger idag inte särskilt hög status. Det borde det vara.
            Kommunerna måste nu sätta alla de hundra tusentals barn som lever
            i utsatta miljöer i högsätet. Vi behöver en bred ansats där många
            aktörer samverkar kring barnens bästa. Det visar inte minst alla
            larmrapporter om drabbade barn, som kommit i media senaste tiden.
          </p>
          <p xml:id="i-KP2TWKzMnUNmgEqENhfBqY">
            Det är oacceptabelt att så många barn i vårt land lever i miserabla
            förhållanden på grund av föräldrars missbruk och våld i hemmet.
            Det måste vi gemensamt kunna ändra på. I det arbetet måste vi
            givetvis också arbeta med en nollvision för ögonen vad gäller
            mäns våld mot kvinnor. Det gäller att samhället tidigt punktmarkerar
            och ger en tydlig signal om att samhället INTE accepterar mäns
            våld mot kvinnor, som oftast sker i nära relationer. Tidiga åtgärder
            måste vara det som är huvudlinjen. Barnet som bevittnar våldet
            är också ett skyddsvärt offer. En särskild barnskyddslag bör införas
            där barn även kan få målsägandestatus.
          </p>
          <p xml:id="i-FX9P4sZ3MaXkxBiapiVdjF">
            Många kvinnor stannar kvar i destruktiva relationer, vilket innebär
            att barnet som inte kan välja får leva med en enorm rädsla, som
            ingen tar hand om. Få barn vågar tala med någon vuxen om sin utsatta
            situation. Idag finns också få stödgrupper ute i kommunerna för
            dessa barn. Arbetet har just påbörjats på många håll runt om i
            landet sedan lagstiftningen nyligen ändrades så att barn nu i
            lagen betraktas som brottsoffer. Detta arbete behöver intensifieras
            snarast.
          </p>
          <p xml:id="i-98NgAB9zDyw7TKcN1fmtiz">
            Regeringen bör, som sagts ovan, sätta upp en nollvision för att
            helt avskaffa mäns våld mot kvinnor. Vi kan inte längre bara arbeta
            med att släcka bränder, det vill säga, komma in när brottet redan
            är begånget. Vi vet att våldsamma män slår sina kvinnor upprepade
            gånger. Barnen lever i ett helvete som är ofattbart. Vi måste
            nu se till att snabbt sätta in åtgärder mot de män som slår. Där
            behöver vi hitta flera olika åtgärder. Men de män som slår ska
            tvingas genomgå någon form av behandling. Ett sätt att finansiera
            detta vore att de män som döms för våld mot kvinnan och barnet
            också tilldöms att själva betala för det vårdprogram som de ska
            genomgå.
          </p>
          <p xml:id="i-Wjb8XuGVvCbnGc2rhdx6FE">
            Samhället måste nu för barnens skull på allvar ta upp frågan
            om att få ett slut på mäns våld mot kvinnor.
          </p>
        </div>
        <div xml:id="i-9yb3atafAXgrBgwXpVvjjp" type="motSignatures">
          <list xml:id="i-4Y2tQnGt5RCYi2M76KCDh4">
            <item xml:id="i-V5Ut4vjeNGMkBuN8xZZfia" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
