<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0028/mot_200304_MJ_0028-0001.pdf"/>
      <div type="motHeader" xml:id="i-3yD5T9mSFsVmWWdLb3KHsV">
        <div type="motTitle" xml:id="i-9swch8tgFGfh7gPeLSJK8W"/>
        <div type="motSubmissionInfo" xml:id="i-FUsgzTDNsd6aEY3iXHSEMG"/>
      </div>
      <div type="motBody" xml:id="i-JCaqHrUzqCydmHEmdKTUD1">
        <div xml:id="i-4z92B4zDFufE93iHRsjtbT">
          <p xml:id="i-UBy7Sax2faD991W3b5NRY5">
            2003/04 mnr: MJ28 pnr: -kd131
          </p>
          <p xml:id="i-8JUxMysMS4iaQEdXmy36UW">
            Motion till riksdagen 2003/04:MJ28
          </p>
          <p xml:id="i-VCooogR3ynBWGTX9AJhDgH">
            av Erling Wälivaara m.fl. (kd, m, fp) med anledning av prop.
            2003/04:31
          </p>
          <p xml:id="i-8GNC4XyxDMmet4t8B9QjBe">
            Riktlinjer för genomförande av EG:s direktiv om ett system för
            handel med utsläppsrätter för växthusgaser
          </p>
          <p xml:id="i-NTJSFbmP31GER6p7xmZSeo">
            Förslag till riksdagsbeslut
          </p>
          <p xml:id="i-Mk99jxfpRF5qAZAhPGxztW">
            1. Riksdagen tillkännager för regeringen som sin mening vad i
            motionen anförs om att Sverige i det fortsatta arbetet med handelssystemet
            skall verka för att tilldelningen av utsläppsrätter skall ske
            enligt benchmarkingmetoder baserade på bästa tillgängliga teknik.
            2. Riksdagen tillkännager för regeringen som sin mening vad i
            motionen anförs om att låta den masungsbaserade stålindustrin
            ingå i en försöksverksamhet med benchmarking under perioden 2005-2007.
          </p>
          <p xml:id="i-AhA87jMUvjJ6JDLpCRM3Ud">
            Motivering
          </p>
          <p xml:id="i-RD4pCNSGxHC4CwhRJrs7CW">
            I 2002 års klimatproposition beslutades om svenska förberedelser
            för en tillämpning av Kyotoprotokollets flexibla mekanismer, däribland
            handel med utsläppsrätter. Förberedelserna omfattar såväl ett
            nationellt som ett internationellt handelssystem. I propositionen
            sades att Sverige skall ha ett nationellt system på plats senast
            år 2005. Enligt det EG-direktiv som antogs i oktober 2003 skall
            fördelning av utsläppsrätter göras av varje land med utgångspunkt
            i ett antal kriterier som anges i direktivet. Fördelningen av
            utsläppsrätter skall bygga på historiska utsläpp. Varje land skall
            upprätta en nationell fördelningsplan som sedan skall godkännas
            av kommissionen. Många företag har genomfört avsevärda förbättringar
            redan före 1998, som andra företag ännu inte har gjort. Därigenom
            får de redan miljömedvetna företagen som redan genomfört tidiga
            förbättringar ett handikapp i förhållande till de företag som
            underlåtit att genomföra motsvarande investeringar. De framsynta
            företagen riskerar att bli stora ekonomiska förlorare när utsläppsrätterna
            skall fördelas. Enligt vår mening är detta olyckligt.
          </p>
          <pb facs="riksdagen-motions-pdf/data/200304/mot_200304_MJ_0028/mot_200304_MJ_0028-0002.pdf"/>
          <p xml:id="i-RoRfEJUguTFH5H83fHZgsD">
            2003/04:MJ28
          </p>
          <p xml:id="i-8G8vPWjVcfHsyNrdJQY87f">
            För att en modell med tilldelning enligt benchmarkingsystem skall
            bli rättvis måste hela branscher inom EU tillämpa samma modell.
            Vi vet i dagsläget inte hur andra medlemsländer väljer att tilldela
            sina utsläppsrätter. Det kan bli problematiskt om Sverige ensidigt
            använder benchmarking. Inriktningen bör vara att benchmarking
            skall tillämpas från och med år 2008 i hela EU. Vi anser däremot
            att den masugnsbaserade stålindustrin ska ingå i en försöksverksamhet
            med benchmarking under perioden 2005-2007. Fördelningen till dessa
            stålverk bör baseras på ett genomsnitt av nuvarande koldioxidutsläpp
            i sådana verk inom EU. Regeringen bör därför vid utarbetandet
            — av = fördelningsplanen = tilldela = utsläppsrätter = enligt
            benchmarkingmodellen för den masugnsbaserade stålindustrin och
            andra eventuella branscher där detta är lämpligt med hänsyn till
            Kyotoprotokollets anda att minska de globala utsläppen.
          </p>
          <p xml:id="i-TQEdpmgp2q9NjaePNxCCaA">
            Stockholm den 23 januari 2004
          </p>
          <p xml:id="i-SR2KGrovKyFt2eWc7ovs8A">
            Erling Wälivaara (kd) Anna Ibrisagic (m) Anna Grönlund (fp)
          </p>
        </div>
      </div>
    </body>
  </text>
</TEI>
