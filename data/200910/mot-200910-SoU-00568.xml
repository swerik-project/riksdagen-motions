<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00568">
  <teiHeader>
    <fileDesc>
      <titleStmt>
        <title>Merkostnadsersättning för glutenallergiker</title>
        <author corresp="i-NRb4HpaQ87qUwhLNcKt7Gz">av Annika Qarlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Merkostnadsersättning för glutenallergiker</title>
          <idno type="rdwebb">GX02So568</idno>
          <rs type="number">So568</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So568/text</ref>
          <ref type="dokument_url_html">http://data.riksdagen.se/dokument/GX02So568</ref>
          <ref type="dokumentstatus_url_xml">http://data.riksdagen.se/dokumentstatus/GX02So568</ref>
          <ref type="doc">http://data.riksdagen.se/fil/D764810E-6C41-4C91-A8CA-78F05777298C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RubvST4byp5W9JoCnsj4a2" type="signed"/>
        <correspContext corresp="i-RubvST4byp5W9JoCnsj4a2">
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-2x7sxSwdjJ56Y7PSoYwf8T" type="numbering">
          <date when="2009-10-07"/>
        </correspAction>
        <correspAction xml:id="i-K2awTvzqGVUD5vZoxYRxg4" type="submission">
          <date when="2009-10-06"/>
        </correspAction>
        <correspAction xml:id="i-8TcCVAbtoGvSedbQuD61zX" type="transfer">
          <date when="2009-09-30"/>
        </correspAction>
        <correspAction xml:id="i-7xyXjM15S1nfdCNZq3Xo6G" type="assigned"/>
        <correspContext corresp="i-7xyXjM15S1nfdCNZq3Xo6G">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NLdNosuADrR2cd4ex5q92o">
            Förslag till riksdagsbeslut
          </head>
          <p xml:id="i-7v5Dw8uoqS3cJw5h3DvGSq">
            Riksdagen tillkännager för regeringen som sin mening vad som
            anförs i motionen om att undersöka möjligheterna att införa ett
            ersättningssystem för merkostnader för glutenfri kost till glutenallergiker.
          </p>
        </div>
        <div type="motContent">
          <head xml:id="i-PEHg776qTJuKJ1b9KYkvo2" type="h1">
            Motivering
          </head>
          <p xml:id="i-UfT4xLpiQsHxYd5PT4MZ1b">
            Diagnosen celiaki, glutenintolerans, medför att man inte tål
            proteinet gluten som finns i de fyra sädesslagen vete, råg, korn
            och havre. Behandlingen är att äta glutenfria ersättningsprodukter
            och övrig mat som är fria från detta protein. Sjukdomen är livslång
            och kan inte botas. Glutenfria ersättningsprodukter finns att
            tillgå men dessa är dyra och ibland svåra att få tag på. Utbudet
            varierar beroende på livsmedelskedja och ort. Apoteket har ett
            begränsat sortiment av glutenfria ersättningsprodukter som man
            beställer med en leveranstid på cirka en vecka. Det är också av
            stor vikt att kosten blir så näringsriktig som möjligt för att
            kompensera det näringsbortfall som inträder vid glutenfri kost.
            Således lagar man mycket mat från grunden, och man måste vara
            observant på att inte bara hålla en glutenfri kost, utan också
            en näringsriktigt sammansatt kost för att minimera andra näringsbrister.
          </p>
          <p xml:id="i-J4VcJzS9WLMq8NcQ3P5tM7">
            Att vara glutenintolerant får också sociala och ekonomiska konsekvenser.
            Som glutenintolerant måste fråga om vad rätten innehåller, om
            det finns glutenfritt bröd eller glutenfri kaka. Vid vissa tillfällen
            finns ingen mat alls att tillgå. Glutenfria ersättningsprodukter
            är dyrare än vanliga spannmålsbaserade livsmedel. En glutenfri
            mjölmix är exempelvis sex gånger dyrare än vetemjöl och den glutenfria
            spagettin är fyra gånger dyrare än vanlig spagetti.
          </p>
          <p xml:id="i-DFYGvZteiQa6m5ZxVMvyA5">
            Barn upp till 16 år kan få ett begränsat bassortiment av glutenfria
            specialprodukter på apotek. Livsmedelsanvisningen fungerar och
            kostar ungefär som när man får ett recept för vanlig medicin.
            Förskrivningen av specialprodukter ska ske av läkare med speciell
            behörighet. I praktiken sker det ofta i samråd mellan dietist
            och patient. Vid 16 års ålder upphör livsmedelsanvisningen och
            bostadsorten blir avgörande för om ekonomiskt stöd utgår:
          </p>
          <list style="ul">
            <item xml:id="i-F3fDkfBeBmqTc5boT2cLZL">
              I vissa landsting utgår ett kontantbidrag till glutenfria ersättningsprodukter
              som dock inte täcker hela merkostnaden.
            </item>
            <item xml:id="i-9XrdymfYaLNafhv6CczwrD">
              I vissa landsting kan vuxna glutenintoleranta erhålla glutenfria
              ersättningsprodukter till ett visst belopp eller till ett rabatterat
              pris. Reglerna är mångskiftande och ibland är stödet i praktiken
              ingen förmån.
            </item>
            <item xml:id="i-S2oXqSzMYqPoxvbkY1LzhJ">
              I många landsting utgår inget ekonomiskt stöd alls.
            </item>
          </list>
          <p xml:id="i-7g5cAMcdKy35hBzXwizLPD">
            Systemet med livsmedelsanvisning och möjligheten att handla glutenfria
            ersättningsprodukter ur Apotekets sortiment medför en dyr och
            tidsödande hantering. Läkare och dietister lägger ner stort administrativt
            arbete på att förskriva glutenfria ersättningsprodukter, tid som
            istället kan läggas på mer patientkontakt. Vidare måste sedan
            apoteket lagerhålla, eller beställa hem dessa produkter, packa
            dem och registrera uttaget på patienten. Denna hantering är fysiskt
            tung för Apotekets personal, kräver mycket transport av varor
            till apotek från olika lager och är skrymmande. För de personer
            med glutenintolerans som bor på landsbygd eller glesbygd resulterar
            dagens system i dels resor till sjukhus, dels resor till apotek.
            Ibland måste man återkomma vid ett senare tillfälle för att hämta
            produkter som måste beställas. Om Apotekets hantering av glutenfria
            livsmedel flyttas till livsmedelshandeln blir kostnaderna för
            hanteringen 0 kronor för staten.
          </p>
          <p xml:id="i-FBFiD9a6F8WvFDKEaN7d6C">
            Det nuvarande systemet är otidsenligt. Det varierar stort mellan
            åldersgrupper och mellan bostadsorter. Dessutom hämmar det individens
            valmöjligheter, effektiv priskonkurrens och produktutveckling.
            De produkter som finns på livsmedelsanvisning konkurrerar ut andra
            produkter som säljs i dagligvaruhandeln trots att dessa kan vara
            både billigare och bättre. Läkare, dietister och apotek tvingas
            till onödig hantering, och transporter och resor blir många och
            långa.
          </p>
          <p xml:id="i-DGsungJJd2z38zhxzUxqUL">
            Det förmånssystem som Grönwall föreslår i sin utredning, Speciallivsmedel
            till barn och vuxna, är rättvist, enkelt och tydligt. Om förslaget
            genomförs kommer bostadsort och ålder inte längre att spela någon
            roll för om man ska få ekonomiskt stöd eller inte. Patienten föreslås
            få kontantbidrag till inköp av speciallivsmedel istället för att
            tillhandahålla glutenfria ersättningsprodukter till ett reducerat
            pris.
          </p>
          <p xml:id="i-3PNtaxh8YESWYCMDE5QnTC">
            Om förslaget genomförs får livsmedelsbutiken en större marknad
            för glutenfria produkter. Det innebär ökad konkurrens mellan producenterna.
            Tillgängligheten på speciallivsmedel blir avsevärt bättre för
            konsumenten som idag ofta får åka runt till flera apotek eller
            affärer för att hitta en speciell produkt. Den kostnad som också
            finns idag är Apotekets kostnader för att administrera det glutenfria
            sortimentet, vilket Apoteket själv uttrycker är mycket dyrare
            än om livsmedelshandeln själv skulle hantera produkterna. Apoteket
            uppger att det i hanteringen ingår att identifiera förskrivaren,
            orderbereda förskrivningen, plocka, packa och skicka produkterna.
            Att produkterna kan distribueras via affärernas etablerade distributionsnät
            medför självklart positiva effekter på miljön. Förslaget innebär
            också att läkare och dietister inte längre behöver ägna stor tid
            åt förskrivning av speciallivsmedel. Resurser frigörs och de kan
            använda sin tid åt andra patienter.
          </p>
          <p xml:id="i-JbTRaYZv8d2sswTJpmTBmu">
            Enligt konsumentverkets uträkningar (2008) uppgår merkostnaden
            för den som är glutenintolerant till 4 150 kr per år om du är
            man, 3 480 kr per år om du är kvinna samt 2 550 kr per år om du
            är barn upp till 16 år. Ofta är det fler än en i en familj som
            måste ha specialkost. I Norge finns ett system med en grundersättning
            vid diagnos. I Danmark får den som har kronisk sjukdom söka stöd
            för de merutgifter som sjukdomen orsakar. I Finland får alla vuxna
            en lägre ersättning och barn en högre ersättning för merkostnaden.
            Även Sverige bör införa ett ersättningssystem för merkostnader
            av glutenfri kost till glutenallergiker i enlighet med motionen.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-JGHbdMJrDZAYQUqXWzcwJ7" who="i-NRb4HpaQ87qUwhLNcKt7Gz">
              Annika Qarlsson (c)
            </item>
          </list>
        </div>
      </div>
    </body>
  </text>
</TEI>
