<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02258">
  <teiHeader>
    <fileDesc>
      <titleStmt>
        <title>Folkhälsofrågor</title>
        <author corresp="i-HzxR5drvvumXGW3Fi7DiXX">av Lina Nordquist m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2258 av Lina Nordquist m.fl. (L)</title>
          <idno type="rdwebb">H6022258</idno>
          <rs type="number">2258</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022258/text</ref>
          <ref type="dokument_url_html">http://data.riksdagen.se/dokument/H6022258</ref>
          <ref type="dokumentstatus_url_xml">http://data.riksdagen.se/dokumentstatus/H6022258</ref>
          <ref type="docx">http://data.riksdagen.se/fil/73D9D62E-F5B8-4275-9BFA-A755A2866278</ref>
          <ref type="pdf">http://data.riksdagen.se/fil/AB865A99-F633-4C7E-97EF-2DA182A87EDF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Czs3ephHfFibKxC5u2aSkr" type="signed"/>
        <correspContext corresp="i-Czs3ephHfFibKxC5u2aSkr">
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-DNhGtd7qaauUUtBrgUzeNJ" type="submitted">
          <date when="2018-11-29"/>
          <time when="15:52:42"/>
        </correspAction>
        <correspAction xml:id="i-H7ayPNRHHcTuccHdKsNFGb" type="reviewed">
          <date when="2018-11-29"/>
          <time when="16:08:59"/>
        </correspAction>
        <correspAction xml:id="i-KePnCUBsBCbsQLua3XzdCt" type="referred">
          <date when="2018-12-05"/>
        </correspAction>
        <correspAction xml:id="i-QfZvjoiJNtoHmo5JHbfnPr" type="assigned">
          <date when="2019-06-12"/>
          <time when="08:31:31"/>
        </correspAction>
        <correspContext corresp="i-QfZvjoiJNtoHmo5JHbfnPr">
          <ref type="assignedTo">Socialutskottet</ref>
        </correspContext>
        <correspAction xml:id="i-BKdFdsLghdCto2gpK6tLji" type="behandlas_i"/>
        <correspContext corresp="i-BKdFdsLghdCto2gpK6tLji">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6FX1MBqXMHtfKFoz4yTaWd" type="behandlas_i"/>
        <correspContext corresp="i-6FX1MBqXMHtfKFoz4yTaWd">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ApsgS3UmMqSbmqa9jg4nb3" type="behandlas_i"/>
        <correspContext corresp="i-ApsgS3UmMqSbmqa9jg4nb3">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XtzX38oKG3sbm6iq6gSJ4H" type="behandlas_i"/>
        <correspContext corresp="i-XtzX38oKG3sbm6iq6gSJ4H">
          <ref type="uppgift">2018/19:SoU11</ref>
          <ref type="ref_dok_id">H601SoU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU11</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ls5qVq6qDPqVTpUbY9Bev7" type="motHeader">
        <div xml:id="i-QvayEUdysdX4id7R1sgmtd" type="motTitle">
          Motion till riksdagen 2018/19:2258 av Lina Nordquist m.fl. (L)
          Folkhälsofrågor
        </div>
      </div>
      <div xml:id="i-LkKefvdSzC9uiQVp496Aag" type="motBody">
        <div xml:id="i-Qa6TzwVXEzZHMiNYJUaRmw" type="motProposal" subtype="förslag">
          <head xml:id="i-Nmx2RDtBfbD4n7PKf2DPXp">
            Förslag till riksdagsbeslut
          </head>
          <list xml:id="i-2HzCX9jrmRFMUH8CrwH3wZ" style="ol">
            <item xml:id="i-GK9m2GLBXibRYQ87UtuX9V">
              Riksdagen ställer sig bakom det som anförs i motionen om att
              den som valt att inte vaccinera sina barn kan hänvisas till en
              annan skola eller förskola och tillkännager detta för regeringen.
            </item>
            <item xml:id="i-B4mFfcuJjBVvGLJrLkZkVj">
              Riksdagen ställer sig bakom det som anförs i motionen om inkludering
              av rotavirusvaccination i det nationella vaccinationsprogrammet
              och tillkännager detta för regeringen.
            </item>
            <item xml:id="i-JtA3KCmbCcscVQZ3w4dAh4">
              Riksdagen ställer sig bakom det som anförs i motionen om HPV-vaccination
              av pojkar och tillkännager detta för regeringen.
            </item>
            <item xml:id="i-WrudQ7gKpRH4Zk4bRMwmkw">
              Riksdagen ställer sig bakom det som anförs i motionen om en nationell
              handlingsplan mot hepatit B och C och tillkännager detta för regeringen.
            </item>
            <item xml:id="i-FQznq4pRfFRdckE74asrLE">
              Riksdagen ställer sig bakom det som anförs i motionen om informationsplikten
              vid hiv- och hepatit C-infektion och tillkännager detta för regeringen.
            </item>
            <item xml:id="i-AxX61jpUJjXJ39LaF6Jk1f">
              Riksdagen ställer sig bakom det som anförs i motionen om att
              se över hur ansvaret för beroendevården kan överföras till hälso-
              och sjukvården och tillkännager detta för regeringen.
            </item>
          </list>
        </div>
        <div xml:id="i-6zrCZmSdZQx5wKa68MGiyJ" type="motContent">
          <head xml:id="i-F3wLUFDXsCUCiNXeWgqMvP" type="h1">
            Motivering
          </head>
          <p xml:id="i-AJkZ1PMoFkpAFQGJswiSNy">
            Svenskarnas hälsa är bland den bästa i världen. Olika analyser
            visar att hälsan förbättras i befolkningen ur en rad perspektiv,
            men för grupper med sämre hälsa går utvecklingen betydligt långsammare.
            Särskild omsorg ska därför riktas mot grupper vars hälsa av olika
            anledningar är särskilt utsatt.
          </p>
          <p xml:id="i-VAVyuaiRgsHj6fxYWiej8z">
            Den enskilda människan har ansvaret för sitt liv och sin egen
            hälsa. Dennes integritet och val av livsstil ska respekteras.
            Hälso- och sjukvården ska arbeta hälsofrämjande. För att det ska
            bli så krävs att större vikt läggs vid förebyggande och hälsofrämjande
            insatser, att vården ständigt strävar efter att förbättra sin
            kvalitet och uppmuntrar människors egna hälsoinsatser.
          </p>
          <p xml:id="i-6w96ePLs1p7veXz8KcDcTF">
            Hälso- och sjukvården ska erbjuda stöd för förändringar av levnadsvanor.
            Insatser ska grundas på vetenskap och beprövad erfarenhet. Men
            även övriga delar av samhället bör arbeta hälsofrämjande. Det
            gäller till exempel när kom­muner planerar för nybygg­nationer.
            När nya bostadsområden, skolor, centrumanläggningar och så vidare
            byggs ska möjligheterna till lek rörelse och idrott för barn och
            vuxna vara ett självklart inslag.
          </p>
          <head xml:id="i-HEKfFjePm323n5ZmBViW2A" type="h2">
            Idrott och hälsa
          </head>
          <p xml:id="i-XeLPeK6fP283ooSAmRafNa">
            Även om svenska folkets hälsa i allmänhet är god, finns det också
            många rapporter om att alltför många rör sig alltför lite för
            att må bra. Undersökningar har också under senare år visat på
            en oroande utveckling vad gäller barns och ungdomars fysiska aktivitet.
          </p>
          <p xml:id="i-7NXBgG7Th5ms8StT5RreBy">
            Samtidigt som idrottsrörelsen engagerar en stor andel av ungdomen
            finns det ett växande antal fysiskt helt inaktiva, och när aktiva
            ungdomar kommer in i gymnasie­åldern lämnar alltför många idrottandet.
            Det spontana idrottandet, utanför idrotts­rörelsens organiserade
            verksamhet, ökar visserligen men kompenserar inte för det minskade
            idrottandet.
          </p>
          <p xml:id="i-PPs8KVJyg7VB5xxevQWYRS">
            Idrottsrörelsen kan med större trovärdighet och räckvidd än någon
            myndighet bilda opinion för värdet av ökad fysisk aktivitet. Flera
            föreningar och förbund bedriver, utöver sin ordinarie verksamhet,
            speciella projekt för folkhälsa och friskvård i samarbete med
            landsting, kommuner och inte sällan företag. Detta är positivt
            och bör kunna utvecklas ytterligare.
          </p>
          <p xml:id="i-XaikGGeg3NwjWo3xPFG1aU">
            Inom alltför många idrottsföreningar finns fortfarande tydliga
            inslag av en elitisering av barnverksamheten. Det leder ofta till
            utslagning från idrottsutövande. Redan före puberteten kan unga
            plockas ut för satsningar. Följderna kan bli allvarliga om träningsdosen
            är för stor i förhållande till en outvecklad kropp, samtidigt
            som de som väljs bort tappar intresset för idrott. Trots att Riksidrottsförbundet
            är tydligt i sitt budskap och menar att barnidrott ska vara rolig
            och ingenting annat, så är verkligheten ibland en annan.
          </p>
          <p xml:id="i-CGdXk345adX1yT8TyrDsuT">
            Idrott måste också finnas tillgänglig för barn och ungdomar som
            inte vill elitsatsa eller ens tävla. Ur folkhälsosynpunkt är det
            tvärtom just de barn och unga som inte är aktuella för elitsatsningar
            som mest behöver uppmuntras att röra på sig för rörelse­glädjen
            i sig.
          </p>
          <p xml:id="i-Sqr1vfVkD7adnXFrMXrRhm">
            Idrottsrörelsen kan dock, som frivillig folkrörelse, aldrig ha
            huvudansvaret för att alla barn och ungdomar får tillfälle att
            utöva idrott eller förstår betydelsen av att röra på sig. Denna
            uppgift ligger på föräldrar och på skolan.
          </p>
          <p xml:id="i-62ocgaRMshCsejTSDitCiV">
            Det finns god evidens för hur viktigt det är att elever ges tillfälle
            till fysisk aktivitet under skoltid. Fysisk aktivitet gynnar både
            elevernas hälsa och studieresultaten i skolan. Genom att öka elevernas
            fysiska välbefinnande stärks också deras psykiska välbefinnande
            och koncentrationsförmåga. Därför har Liberalerna varit pådrivande
            för att utöka antalet idrottstimmar i skolan.
          </p>
          <p xml:id="i-QDiAbHzzvzQDFKtUu6Qvmx">
            Bland personer med funktionsnedsättning är den självskattade
            ohälsan tio gånger högre än bland den övriga befolkningen – och
            det handlar i hög grad om ohälsa som inte är en direkt följd av
            funktionsnedsättningen. En del av detta handlar om att en stillasitt­ande
            fritid är mer än dubbelt så vanligt som bland befolkningen i stort.
          </p>
          <p xml:id="i-3eMZ6RRJzo37hETwVA7bxe">
            Fysisk aktivitet är en av de viktigaste faktorerna för en god
            hälsa, och offentlig­finansierade verksamheter har ett särskilt
            ansvar att se till att det också blir möjligt för personer med
            funktionsnedsättning. Detta utvecklar vi i vår funktionshinderspolitiska
            motion.
          </p>
          <head xml:id="i-NZXAzK8ZKJtA18VX6PvjPz" type="h2">
            Stärkt smittskydd
          </head>
          <head xml:id="i-7UvqhBsehTXDZnL9rFvk7N" type="h3">
            Vaccinationer räddar liv
          </head>
          <p xml:id="i-F1pyPdHi31YzYMpVbVtUzg">
            God tillgång till vaccination och stor följsamhet till vaccinationsprogram
            har en mycket stor betydelse för att undvika smittspridning och
            epidemier. Barn som inte vaccineras av andra skäl än medicinska
            bedömningar utsätts inte bara för risken att själva bli smittade
            av allvarlig sjukdom som mässling. De utgör också en risk för
            andra människor som av olika skäl inte kunnat vaccineras eller
            som inte fått tillgång till vaccinationer under sin uppväxt. Ingen
            ska tvingas till vårdens insatser, utöver den strängt reglerade
            tvångsvård som gäller idag. Men valet att avstå från att vaccinera
            sina barn bör inte drabba andra. Därför bör barn vars föräldrar
            valt att inte vaccinera kunna hänvisas till en annan skola eller
            förskola än den de valt om de riskerar att utsätta andra barn
            för smitta.
          </p>
          <p xml:id="i-3suy8hL6zndjQRRTXFdoUr">
            Arbetsgivare inom hälso- och sjukvården samt inom omsorgen bör
            ha möjlighet att kräva av sina anställda att de har nödvändiga
            vaccinationer för att skydda sköra patienter och brukare.
          </p>
          <head xml:id="i-Gx8t2dkbRRs77jVKWeNSoN" type="h3">
            Rotavirusvaccination i det nationella vaccinationsprogrammet
          </head>
          <p xml:id="i-HCXhoS866bz8imsJLqpiur">
            Infektion med rotavirus är det vanligaste skälet till kräkningar
            och diarréer hos barn, ibland med uttorkning som följd och ibland
            så svår att barnet måste läggas in på sjukhus. Dödsfall är ovanliga
            i Sverige; däremot är dödligheten hög i låginkomstländer.
          </p>
          <p xml:id="i-HL76vFZhuiuo9DSMvSY3Ph">
            Regeringen aviserade i samband med budgetpropositionen för 2018
            att vaccination mot rotavirus skulle inkluderas i det nationella
            vaccinationsprogrammet och avsatte medel för detta. Detta har
            dock ännu inte genomförts. Det är angeläget att detta görs skyndsamt.
            Införandet bör kopplas till utförliga informations- och utbildningsinsatser
            riktade såväl till allmänheten som till hälso- och sjukvårdspersonal.
          </p>
          <head xml:id="i-6qD9Jv7TRFLqiuR29ZhCSw" type="h3">
            HPV-vaccination av pojkar
          </head>
          <p xml:id="i-NyrAqug3dB4K9QKzv7WL4n">
            Vaccination mot humant papillomvirus (HPV) infördes 2010 i det
            nationella allmänna vaccinationsprogrammet för flickor. Vaccinationens
            syfte var att skydda flickor mot livmoderhalscancer. Sedan dess
            har kunskapen om HPV-relaterade cancerformer och deras epidemiologi
            ökat betydligt. HPV-infektioner kan ligga bakom en rad cancerformer
            och nu uppskattar man att över 700 kvinnor och 300 män årligen
            i Sverige drabbas av HPV-relaterad cancer. Hos män handlar det
            främst om cancer i svalg, penis och anus. HPV-vaccin till pojkar
            skulle därutöver förstärka flockeffekten och ge bättre skydd för
            kvinnor och män som inte kan vaccineras. Folkhälsomyndigheten
            rekommenderade 2017 att HPV-vaccinering av pojkar ska införas
            i det nationella vaccinationsprogrammet. Vi anser att det bör
            göras snarast.
          </p>
          <head xml:id="i-9gKp4Y6ELPXsY47ewTGV6M" type="h3">
            Nationell handlingsplan mot hepatit B och C
          </head>
          <p xml:id="i-FneRCW8wGfFwrkMfNQyggP">
            I Sverige beräknas 30 000 personer ha hepatit B och 45 000 hepatit
            C. Efter många års infektion riskerar bärare av de båda hepatitformerna
            att utveckla skrumplever, leversvikt och levercancer. Detta medför
            lidande för dem som drabbas men också höga vård­kostnader. Årligen
            dör 180 svenskar till följd av hepatit C. Särskilt tydligt blir
            det när levertransplantation blir indicerad. Hepatit C är idag
            en av de vanligaste orsakerna till levertransplantation i Sverige.
            Antalet personer med behov av levertransplantation på grund av
            hepatit C beräknas öka under de närmaste åren eftersom många svenskar
            infekterades under 1970-talet och har haft sin infektion länge,
            många utan att ha vetat om den.
          </p>
          <p xml:id="i-6yk5CtopoiA883AMUdMkbh">
            De senaste åren har behandlingsmöjligheterna för hepatit B och
            särskilt hepatit C utvecklats mycket framgångsrikt. Vi har nu
            läkemedel på marknaden som effektivt kan bota hepatit C. För hepatit
            B finns ingen bot men läkemedelsbehandling kan kontrollera infektionen
            och förhindra komplikationer och minska smittsamheten.
          </p>
          <p xml:id="i-7ce6jBjL2embL37tSrPMLf">
            Det vi nu behöver i Sverige är en nationell handlingsplan mot
            hepatit B och C. Många personer med hepatit hör redan till utsatta
            grupper, såsom migranter, män som har sex med män och personer
            som injicerar eller tidigare har injicerat droger. Det behövs
            tydliga mål för prevention, upptäckt och behandling och inte minst
            tillgång till läkemedelsbehandling.
          </p>
          <p xml:id="i-8ZDFuXBKGP2d9UGgGRP63Z">
            Liberalerna framförde samma krav i en riksdagsmotion riksmötet
            2017/18. Det avvisades av riksdagsmajoriteten med hänvisning till
            den nationella strategin mot hiv/aids och vissa andra smittsamma
            sjukdomar. I denna berörs dock hepatit B och C endast summariskt
            och underförstått. Det är otillräckligt.
          </p>
          <head xml:id="i-AvHVmhGSGo7YfuYs3voBai" type="h3">
            Informationsplikten vid hiv- och hepatit C-infektion
          </head>
          <p xml:id="i-36R5eEU7ecJQH1xy8VZQ31">
            Smittskyddslagen från 2004 tar upp ett trettiotal smittsamma
            sjukdomar, såsom salmonella, hepatit A, B och C, tuberkulos samt
            hiv. Det är nästan 20 år sedan den senaste större översynen av
            smittskyddslagen påbörjades. Sedan dess har den medicinska utvecklingen
            lett till radikala framsteg. Förbättrade behandlingsformer har
            bland annat gjort att många patienter med hiv inte längre har
            mätbara virusmängder. Folkhälsomyndigheten, tidigare Smittskyddsinstitutet,
            har slagit fast att överförings­risken vid sexuella kontakter
            är minimal eller mycket låg för människor som lever med hiv och
            har välfungerande behandling. Läkemedelsbehandling mot hepatit
            C leder som ovan nämnts till bot av infektionen.
          </p>
          <p xml:id="i-VP7vcDM8wXhQJiKpoKQmms">
            Hovrätten över Skåne och Blekinge friade i oktober 2013 en man
            med fungerande behandling mot hivinfektion som åtalats för framkallande
            av fara för annan efter att ha haft oskyddat sex. Hovrätten gjorde
            bedömningen efter att ha tagit del av det kunskaps­underlag som
            publicerats av Folkhälsomyndigheten och Referensgruppen för antiviral
            terapi (RAV) och som visar på kraftigt minskad smittsamhet vid
            behandlad hivinfektion. Högsta domstolen beviljade inte prövningstillstånd.
          </p>
          <p xml:id="i-4i819w9R2cqbx1Uchp5Z3a">
            Därför anser vi att det behövs en översyn av smittskyddslagen
            med analys av om den fyller sitt ändamål med avseende på informationsplikten.
            I det arbetet bör ingå att analysera förhållningsreglerna om hiv,
            som läkare kan välja att ge sina patienter samt för patienter
            som behandlats för hepatit C. Utgångspunkten för denna översyn
            ska vara att Sverige ska fortsätta ha ett smittskyddsarbete i
            världsklass, och att varje människa har rätt att bemötas med respekt,
            värdighet och rättssäkerhet.
          </p>
          <head xml:id="i-XUhei9DN6Fh5fmQyrtvaCe" type="h2">
            Bättre beroendevård
          </head>
          <p xml:id="i-DhBDNzs1jnfepsbqH48eEH">
            Beroende är en sjukdom, och de som drabbas behöver vård och förebyggande
            insatser. Det är också mindre stigmatiserande för många att söka
            hjälp hos sjukvården än hos socialtjänsten för ett begynnande
            missbruk.
          </p>
          <p xml:id="i-Dvnfij1YFRCVJP18BwReSE">
            Missbruksutredningen (SOU 2011:35) hade förslag om att i lag
            tydligare peka ut hälso- och sjukvården som huvudansvarig. Det
            mötte dock ett så stort motstånd bland många remissinstanser att
            den dåvarande regeringen gjorde bedömningen att det inte var lämpligt
            att genomföra utredningens förslag.
          </p>
          <p xml:id="i-AehTsu8o8R53zDPtUQPMpu">
            Attityden till beroendesjukdomar och hur de bäst ska bemötas
            och behandlas har dock förändrats snabbt, och Liberalerna menar
            att det är dags att pröva frågan på nytt. Regeringen bör lägga
            fram ett nytt förslag om att överföra huvudansvaret för missbruks-
            och beroendevården till hälso- och sjukvården.
          </p>
          <p xml:id="i-SspX2zLSBS5gYu9tq31SYQ">
            Samtidigt har riskbruk, missbruk och beroende såväl sociala som
            psykiska och somatiska orsaker, och det behövs ofta både medicinska
            och sociala insatser. Både socialtjänsten och hälso- och sjukvården
            har viktiga uppgifter, och problemet är sällan att den ene eller
            den andre gör för mycket, utan oftare att människor hamnar mellan
            stolarna och inte får något stöd alls. Därför är det mycket otillfredsställande
            att många av landets kommuner saknar överenskommelser med landstingen
            om personer med beroendeproblematik – trots att både hälso- och
            sjukvårdslagen och socialtjänstlagen föreskriver det. Bland annat
            Inspektionen för vård och omsorgs (IVO) granskningar visar också
            att många landsting och kommuner brister i att följa lagens krav
            på samordnade individuella planer (SIP) för personer med missbruksproblem
            som har behov av insatser från båda huvudmännen. Regeringen bör
            överväga åtgärder för att fler landsting och kommuner ska följa
            lagens krav på överenskommelser och individuella planer för personer
            med missbruksproblem.
          </p>
          <p xml:id="i-HUriyhbbgTfJqSwW2BoZHv">
            Tröskeln till missbruks- och beroendevården ska vara låg. Den
            som söker hjälp bör få det just när hen är motiverad, inte ett
            par veckor senare. Även om väntetiderna i stora delar av landet
            för närvarande är korta eller inga alls, bör utvecklingen följas
            mycket noga.
          </p>
        </div>
        <div xml:id="i-KqyPB6U3jiaxiaAjrh279n" type="signatureBlock">
          <list xml:id="i-8jzrYzh5dNLZ6x3mJ7jimG">
            <item xml:id="i-TD7xCQkXHtWpVw2zDsUJYh" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-RBL8GpapGzNjNsiYDdeiEH" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-QvHue9zFxq2BzHTy18acYR" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-NWBxrTZQtbWjDfQoM5qrCs" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-ChMp1d3czbZRAGCeXhaWUT" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-5HBtRGAfphYdUgk4v3fdyz" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
