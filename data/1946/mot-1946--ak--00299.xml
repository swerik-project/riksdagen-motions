<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00299">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__299/mot_1946__ak__299-001.pdf"/>
      <fw xml:id="i-LwHSG8WNnfZVNAczi78eVR">
        10 Motioner i Andra kammaren, nr 299.
      </fw>
      <div xml:id="i-DHPgPUeZUGqom3gDKudwYx" type="motHeader">
        <div xml:id="i-6f8yAa3Ro7ZJMfJDdKL7U3" type="motTitle"/>
        <div xml:id="i-PbpAPTCv96CAvUAa6M6en8" type="motSubmissionInfo"/>
      </div>
      <div xml:id="i-URuMXH34dJXpTdFpAaSLiQ" type="motBody">
        <div xml:id="i-9bEvuzhki26tVvu1eDeWXt">
          <p xml:id="i-N1PF4WBkpA71wRbrkJwMHK">
            Nr 299.
          </p>
          <p xml:id="i-Lx3Tupgowm488d6pxbDMKP">
            Av herr Severin i Stockholm, angående modifiering av bestäm-
            melserna om formell kompetens för anställning i sta- tens verk.
          </p>
          <p xml:id="i-RjdGCUeM2fZsXKZo3B3LxB">
            I olikhet med fallet i privata företag stadgas för statens verk
            och institu- tioner ofta, att för innehav av den ena eller andra
            befattningen fordras att ha avlagt t. ex. realexamen, studentexamen,
            civilingenjörsexamen, etc. Moti- vet till dessa föreskrifter kan
            icke vara att garantera staten en tillräckligt kvalificerad arbetskraft.
            Frånvaron av dylika stadganden kan nämligen icke utgöra något
            hinder för den myndighet, som har att utse befattningshava- ren
            att, om så skulle anses nödigt, bland de sökande välja innehavare
            av sådan formell kompetens, som anses erforderlig för arbetets
            utförande. Där- !emot begränsa bestämmelserna vederbörande myndighets
            valfrihet och kunna säkert ofta föranleda, att en för posten lämplig
            person får stå tillbaka för en mindre lämplig, som fyller de formella
            kompetensvillkoren. Ofta för att icke säga oftast äro nämligen
            de kvalifikationer, varpå av- lagda examina utgöra bevis utan
            större betydelse för det praktiska arbetet i befattningen. Arbetet
            är utom på de högsta posterna starkt specialiserat. De praktiska
            erfarenheter, tjänstemännen inhämta under arbetet i verket, äro
            därför av dominerande betydelse för hans förmåga att på skälig
            tid rik- tigt utföra de med tjänsten förenade göromålen. De teoretiska
            kunskaper eller förmågan att inhämta sådana, som examensbetygen
            ådagalägga, kunna i allmänhet endast i ringa grad exploateras.
            Endast på de högsta posterna torde omfattande teoretiska insikter
            vara nödvändiga. Det är klart att t. ex. en civilingenjörsexamen
            icke i och för sig utgör något minus i arbetet även i lägre tekniska
            befattningar. Men den är icke nödvändig och ökar knappast förutsättningarna
            för arbetets behöriga utförande. Däremot utgöra föreskrifterna
            för formell kompetens ofta ett hinder för dugliga befattningshavare
            i saknad av föreskriven examen att avancera till poster, som de
            mycket väl kunna bestrida. Visserligen föreligger utvägen att
            erhålla dispens. I allmänhet torde emellertid myndigheterna vara
            rätt ovilliga att ge sådan. Det förekommer till och med att underordnade
            myn- digheter skärpa fordringarna på formell kompetens utöver
            de av Kungl. Maj:t i instruktioner eller andra föreskrifter uppställda.
            Inom den privata företagsamheten, som dock dominerar det ekonomiska
            livet, finnas inga dylika föreskrifter. Företagsledningen eller
            den därtill be- myndigade anställer en tjänsteman eller arbetare
            och prövar hans duglig-
          </p>
          <pb facs="riksdagen-motions-pdf/data/1946/mot_1946__ak__299/mot_1946__ak__299-002.pdf"/>
          <fw xml:id="i-7Uc4CnRbwjCRZQF3NwpPku">
            Motioner i Andra kammaren, nr 299. 11
          </fw>
          <p xml:id="i-NHF1Q8Qf5WbLGJodDxsUxF">
            het. Befinnes denna möjliggöra eller berättiga en karriär befordras
            veder- börande till de högsta tjänster oberoende av avlagda examina.
            Ingenting förefaller hindra tillämpning av samma metod i statens
            verk. I själva verket tillämpas också denna metod i viss utsträckning.
            Det kan inträffa att inne- havare av den formella kompetensen
            i det praktiska arbetet befinnes olämp- lig för befordran och
            får stanna på den post där han börjat eller får nöja sig med ett
            eller ett par obetydliga steg i karriären och därefter gråna i
            en underordnad tjänst. För övrigt skulle det vara egendomligt,
            om ingen hän- syn toges till tjänstemannens i det praktiska arbetet
            ådagalagda duglighet. Inte ens i ett statsverk kan detta helt
            undvikas. Men föreskrifterna om for- mell kompetens begränsa möjligheterna
            härtill. De kringgärda en viss grupp av befattningshavare med
            speciella skyddsbestämmelser, dela tjänstemän- nen i två bestämda
            grupper, av vilka den ena är förbehållen privilegiet att ensam
            äga formell rätt till befordran över en viss lönegrad. Skall någon
            annan trampa över gränsen, kräves en speciell nådeakt av verksmyndigheten
            eller av Kungl. Maj:t. Dispensmedgivandet är ingalunda någon formsak
            på vilken varje tjänsteman utan formell kompetens kan vara säker,
            om han praktiskt ådagalagt sin duglighet och lämplighet för en
            högre befattning. I så fall vore föreskrifterna om formell kompetens
            meningslösa. Deras upp- gift är uppenbarligen att förbehålla de
            högre befattningarna åt innehavarna av vissa bestämda examina.
            För att garantera staten kvalificerad arbets- kraft äro de i stor
            omfattning onödiga. Här berörda föreskrifter om formell kompetens
            förefinnas såväl i riks- dagens verk som i Kungl. Maj:t underställda
            verk. En förändring förefal- ler rimligen böra omfatta hela statsverksamheten.
            En utredning av frågan synes därför förutsätta, att Kungl. Maj:t
            och riksdagen besluta att gemen- samt företaga denna. Med hänvisning
            till det anförda hemställer undertecknad, att riksdagen ville
            besluta, dels att principiellt uttala sig för en modifiering av
            be- stämmelserna om formell kompetens för anställning i sta- tens
            verk, dels att i skrivelse till Kungl. Maj:t föreslå en gemensam
            utredning av frågan.
          </p>
          <p type="date" id="i-E5rj9MbFWBeWDdG54xMWnZ">
            Stockholm den 23 januari 1946.
          </p>
          <p type="signatureBlock" id="i-BQpbTWJPprg3ag5WyhmWLK">
            Frans Severin.
          </p>
        </div>
      </div>
    </body>
  </text>
</TEI>
