<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01141">
  <teiHeader>
    <fileDesc>
      <titleStmt>
        <title>om riskerna på grund av utvecklingen i Afghanistan</title>
        <author>av Björn Körlof m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om riskerna på grund av utvecklingen i Afghanistan</title>
          <idno type="rdwebb">G3021141</idno>
          <rs type="number">1141</rs>
          <ref type="dokument_url_text">http://data.riksdagen.se/dokument/G3021141/text</ref>
          <ref type="dokument_url_html">http://data.riksdagen.se/dokument/G3021141</ref>
          <ref type="dokumentstatus_url_xml">http://data.riksdagen.se/dokumentstatus/G3021141</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2xUKQzvWR1CyjDQD6YBgeC</idno>
            <name>OLLE AULIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7JuTSVs3FgDmW8oLdHmdZy" type="signed"/>
        <correspContext corresp="i-7JuTSVs3FgDmW8oLdHmdZy">
          <note type="signatory" corresp="i-UdeDQyYWBKwQC4gtSJz6UW"/>
          <note type="signatory" corresp="i-CQwK55qAkVUZt7PtiHxAxd"/>
          <note type="signatory" corresp="i-TPFPkNeAnPLVG6gbmTwyFe"/>
          <note type="signatory" corresp="i-2xUKQzvWR1CyjDQD6YBgeC"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1141/mot_197980__1141-001.pdf"/>
      <fw xml:id="i-XCEzVft899hMdULTiNL9pQ">
        Motion 1979/80:1141
      </fw>
      <div xml:id="i-JR1X5LcxGpopi4dPuSVzz6" type="motHeader">
        <div xml:id="i-W1RhyLkP5Zfavc4q681KhP" type="motTitle"/>
        <div xml:id="i-XRqJ9ncDD8xs3nnmnHWL6a" type="motSubmissionInfo"/>
      </div>
      <div xml:id="i-Y52MFtBczXnoJVTrjFQnoi" type="motBody">
        <div xml:id="i-ABS5ZbR9VWKvuRumy4jMC1">
          <p xml:id="i-p33eVAdRRqGHZVyyV43B3" type="titleString">
            av Björn Körlof m. fl. om riskerna på grund av utvecklingen i
            Afghanistan
          </p>
          <p xml:id="i-4auF6cY5TbiJWLmFjPE1b9">
            Sovjetunionens invasion i Afghanistan den 24 december har snabbt
            försämrat förhållandet mellan stormakterna och därmed den internationella
            säkerhetspolitiska stabiliteten. I en snabb följd av uppenbarligen
            väl planerade operationer lyftes starka sovjetiska markstridskrafter
            med flyg in i Afghanistans huvudstad Kabul. Huvudstaden erövrades
            av sovjetiska förband understödda av sovjetiskt flyg. Presidenten
            avsattes och avrättades tillsammans med sin familj. En ny Moskvavänlig
            regim har installerats. Den avgörande operationen torde ha fullbordats
            inom några få dygn. De sovjetiska förbanden i landet har successivt
            kraftigt utökats och omfattar f. n. enligt uppgift ca 85 000 man.
            De är invecklade i strider runt om i landet mot olika muslimska
            grupper. För första gången sedan andra världskriget har Sovjet
            utnyttjat ett stort antal egna förband i en nation utanför Warszawapakten.
            Sovjetunionen har med militära maktmedel förvandlat ett tidigare
            låt vara pro-sovjetiskt men alliansfritt land till en sovjetisk
            satellitstat. Sovjetunionen har hävdat att invasionen skett på
            begäran av regeringen i Kabul under ledning av president Bubrak
            Karmal. Denne ”installerades” emellertid den 27 december. Inflygning
            av sovjetisk trupp inleddes redan den 24 december, då president
            Hafizullah Amin fortfarande innehade mak- ten. Hela aktionen torde
            kunna betecknas som ett rent fall av sovjetisk maktpolitik i strid
            mot alla internationella rättsregler. Följderna av Sovjets invasion
            för det internationella säkerhetspolitiska klimatet är svåröverskådliga.
            Sovjet har i ett slag flyttat fram sina politiska och militära
            styrkepositioner i Mellersta Östern i riktning mot Arabiska havet.
            Pakistan har fått en dramatiskt förändrad säkerhetspolitisk situation
            genom att ca en tredjedel av dess landgräns numera gränsar direkt
            till Sovjets maktsfär. Iran har likaså fått en avsevärt utökad
            del av sin landgräns berörd av sovjetiskt intresseområde. Dessa
            direkta följder av invasionen rör ett för USA och västvärlden
            vitalt ekonomiskt-politiskt område genom sin närhet såväl till
            oljefälten i Mellersta Östern som till transportvägarna dit. Enbart
            detta förhållande kan med den labila situation som allmänt råder
            i området utlösa allvarliga politiska och/eller militära motåtgärder.
            Åskilligt tyder på att den amerikanska hemmaopinionen nu är mer
            benägen att påyrka insatser, även av militär natur, långt borta
            från det egna landet. Likaså bör noteras de långtgående uttalanden
            om amerikansk- kinesisk, även militär, samverkan som den amerikanske
            försvarsministern
          </p>
          <p xml:id="i-DSRsfUnk4HbhkH931XCut8">
            [FRIA AE Eg RE ER EA EA
          </p>
          <pb facs="riksdagen-motions-pdf/data/197980/mot_197980__1141/mot_197980__1141-002.pdf"/>
          <fw xml:id="i-EBRq9SqwidHy9caaJVYDLJ">
            Mot. 1979/80:1141 6
          </fw>
          <p xml:id="i-UStXQjruXbGt6B6Yt6sH6T">
            Brown gjorde vid sitt besök i Peking nyligen. På sikt innebär
            Sovjetunionens inmarsch ett förändrat politiskt-psykolo- giskt
            stämningsläge. Förändringen kunde tidigt inregistreras i Förenta
            nationernas generalförsamling, särskilt bland tredje världens
            alliansfria stater. Även om det kan hävdas att den sovjetiska
            inmarschen bör betraktas som en begränsad militär aktion måste
            konstateras att den under avspännings- perioden successivt ökade
            tilltron till att politiskt-moraliska spärrar skulle avhålla Sovjet
            från direkta invasioner i grannländerna nu fått en allvarlig knäck.
            En diskussion om de långsiktiga målen för sovjetisk utrikes- och
            säkerhetspolitik kan mot denna bakgrund inte undvikas. Spridningsriskerna
            av det allvarliga läget i området bör inte underskattas. I åtskillig
            säkerhetspolitisk litteratur också i vårt land har under de senaste
            åren debatterats riskerna för plötsliga stormaktsframstötar av
            fait-accompli- typ som utlöst en motåtgärd från andra sidan för
            att ha förhandlingskort vid en biläggning av konflikten. En sådan
            utveckling inrymmer betydande risker om den inte kan kontrolleras.
            Sovjets varning till Norge nyligen rörande dess truppstyrkor i
            Nordnorge samt den påtagliga försiktighet med vilken händelserna
            i Afghanistan kommenterats i Finland manar till ökad vaksamhet
            också från svensk sida. I den säkerhetspolitiska debatten har
            ofta pekats på riskerna för spridning av konflikter i andra världsdelar
            också till Europa och till det nordiska området. Det är allmänt
            omvittnat att ett starkt svenskt försvar är till fördel för lugnet
            och stabiliteten i Norden. Ett starkt försvar i det alliansfria
            Sverige anses också vara orsak till den hittillsvarande relativt
            låga ”stormaktsprofi- len” i norra Europa. Ett starkt och förtroendeingivande
            svenskt försvar är därför en omistlig del av det som kallas ”den
            nordiska balansen”. Våra långsiktiga försvarsbeslut har sedan
            slutet på 1960-talet byggt på den ökade tilltron till avspänningspolitikens
            ömsesidiga värde för båda stormak- terna. För vårt eget vidkommande
            torde bidraget till säkerhetspolitisk stabilitet i Norden vara
            avgörande. Vårt totalförsvars styrka, sådant det upplevs av omvärlden,
            torde härvidlag vara den viktigaste faktorn. Uppgiften att kunna
            avhålla från hot och angrepp men även att verkligen kunna möta
            angrepp måste vara styrande för totalförsvarets utveckling. Utan
            att överdriva farhågorna för ett sammanbrott eller en kraftig
            försämring av förutsättningarna för avspänningspolitiken torde
            ändå hän- delserna i Afghanistan behöva föranleda en förnyad prövning
            i vårt land av de grundläggande elementen i denna politik och
            av i vilka avseenden det senaste händelseförloppet kan anses ha
            medfört förändringar härvidlag. Skulle så vara fallet kan det
            inte undgå att få återverkningar på vår egen säkerhets- och försvarspolitik.
            En påtaglig fara för spridning av konflikten i Afghanistan till
            vårt
          </p>
          <pb facs="riksdagen-motions-pdf/data/197980/mot_197980__1141/mot_197980__1141-003.pdf"/>
          <fw xml:id="i-AK9kYUMxrFijJ1PNVvy5S9">
            Mot. 1979/80:1141 7
          </fw>
          <p xml:id="i-8CJv41hDNdKhJNEPCegEgP">
            närområde med risk för angrepp kan förefalla föga sannolik. Att
            för även den omedelbara framtiden göra bedömningar om sådana faror
            och risker är vanskligt. Osäkerheten härvidlag tvingar fram starka
            hänsynstaganden också till utvecklingsförlopp som i dag ter sig
            osannolika. Händelserna i Afghanistan har på grund av tidsförhållandena
            självfallet inte kunnat påverka de grundläggande skrivningarna
            i budgetpropositionens bil. 7, s. 10, rörande säkerhetspolitiska
            överväganden. Här sägs t. ex.: ”Supermakterna framstår som oförändrat
            beslutna att undvika en direkt militär konfrontation, vilken skulle
            kunna leda till ett kärnvapenkrig med förödande konsekvenser.”
            Mot bakgrund härav ter det sig naturligt att riksdagen uttalar
            sin oro över utvecklingen i Afghanistan och dess grannländer på
            grund av de risker som den innebär för världsfreden och därmed
            även ökad krigsrisk i vår del av Europa. Med anledning av vad
            ovan anförts hemställs att riksdagen i sitt yttrande över avsnittet
            ”Säkerhetspolitiska överväganden” i budgetpropositionens bil.
            7 understryker den starka oro som utvecklingen i Afghanistan och
            dess grannländer inger på grund av de risker som den innebär för
            världsfreden och därmed även för krigsrisk i vår del av Europa.
          </p>
          <p xml:id="i-Nsgj7QaLWmpGDSiS4bcVi1" type="date">
            Stockholm den 24 januari 1980
          </p>
          <div xml:id="i-3LPaX1dHJvKDrwPZuccoiA" type="signatureBlock">
            <list xml:id="i-2UQBgBuJKbjHKpSbJSqJn6">
              <item xml:id="i-C9UejVwnDFAnwWFNLLhivE" who="i-UdeDQyYWBKwQC4gtSJz6UW" type="signature">
                BJÖRN KÖRLOPF (m)
              </item>
              <item xml:id="i-Q9wcCo449zpTejGL7qNFfn" who="i-CQwK55qAkVUZt7PtiHxAxd" type="signature">
                PER-OLOF STRINDBERG (m)
              </item>
              <item xml:id="i-8jDqBQs6dcDLeV4JDwy3qB" who="i-TPFPkNeAnPLVG6gbmTwyFe" type="signature">
                GUNNAR OSKARSON (m)
              </item>
              <item xml:id="i-B8M3fKPfxLcHaXGXGVm3QV" who="i-2xUKQzvWR1CyjDQD6YBgeC" type="signature">
                OLLE AULIN (m)
              </item>
            </list>
          </div>
        </div>
      </div>
    </body>
  </text>
</TEI>
