<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__697/mot_1968__ak__697-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 697 år 1968 3
          </p>
          <p>
            Nr 697
          </p>
          <p>
            Av herrar Björkman och Wennerfors, om inrättande av sam- arbetsnämnder
            för att underlätta invandrares anpass-
          </p>
          <p>
            ning.
          </p>
          <p>
            Den årliga nettoinvandringen under sextiotalet har varit omkring
            20 000 människor och långtidsprognosen räknar med ett optimalt
            befolkningstill- skott genom invandring under den närmaste tioårsperioden
            av 10000 in- vandrare om året. Den nyanlände invandrarens första
            intryck av Sverige och av svenskarna är mycket viktigt. De första
            kontakterna med svensk administration och med dess ämbets- och
            tjänstemän kan bli avgörande och grundlägga en negativ attityd
            för all framtid. På grund av oftast bristande språkkunska- per
            blir dessa kontakter mödosamma för båda parter: Invandraren, som
            behöver samhällets service eller myndigheters tillstånd av skilda
            slag, sak- nar kännedom om den svenska administrationsapparaten,
            och berörda tjänstemän — särskilt på det lokala planet — har bristande
            kunskap om invandrarens värderingar, tänkesätt och normer samt
            kan inte dennes språk. Stora svårigheter och även betydande rättsförluster
            för invand- rarna kan därigenom uppkomma. För att grundförutsättningar
            skall kunna skapas för invandrarnas inlemmande i vårt samhälle,
            måste våra sociala institutioner och tjänstemän, som betjänar
            denna samhällssektor, besitta god kunskap i hithörande frågor.
            Erfarenheterna visar att invandrarens deltagande i ett internt
            samfunds- liv förebygger missanpassning. Gruppernas egna organisationer
            och deras ledare kan ge främlingen nyckeln till det nya samhället
            genom att dela med sig av egna kunskaper. Det har visat sig att
            flera minoritetsgrupper bedriver framgångsrik rådgivande verksamhet
            i egen regi. Ett förtroende- fullt samarbete mellan de ansvariga
            myndigheterna och minoriteternas organisationer garanterar dels
            att minoritetsgruppen omfattar och förmed- lar en positiv attityd
            till det nya samhället och dels kan de berörda tjänste- männen
            inhämta erforderliga kunskaper i minoritetsfrågor från säker källa.
            Vid länsarbetsnämnderna, och i förekommande fall även lokalt,
            bör sam- arbetsnämnder tillsättas, bestående av representanter
            för myndigheter, företrädare för inom länet bosatta större minoriteters
            representativa orga- nisationer och arbetsmarknadens parter. Dessa
            nämnder utgör rådgivande
          </p>
          <pb facs="riksdagen-motions-pdf/data/1968/mot_1968__ak__697/mot_1968__ak__697-002.pdf"/>
          <p>
            4 Motioner i Andra kammaren, nr 697 år 1968
          </p>
          <p>
            organ med uppgift att bistå berörda myndigheter i deras arbete
            med in- vandrarnas anpassningsproblem. Med stöd av det anförda
            hemställes, att riksdagen i skrivelse till Kungl. Maj:t måtte
            hem- ställa att Kungl. Maj:t måtte uppdraga åt arbetsmarknads-
            styrelsen att vid berörda länsarbetsnämnder och i förekom- mande
            fall även lokalt låta tillsätta samarbetsnämnder med representanter
            för myndigheter, företrädare för större mino- riteters representativa
            organisationer och arbetsmarknadens parter. Stockholm den 26 januari
            1968
          </p>
          <p>
            Folke Björkman (h) Alf Wennerfors (h)
          </p>
        </div>
      </div>
    </body>
  </text>
</TEI>
