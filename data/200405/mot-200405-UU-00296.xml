<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00296">
  <teiHeader>
    <fileDesc>
      <titleStmt>
        <title>Nordkorea</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordkorea</title>
          <idno type="rdwebb">GS02U296</idno>
          <rs type="number">U296</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U296/text</ref>
          <ref type="dokument_url_html">http://data.riksdagen.se/dokument/GS02U296</ref>
          <ref type="dokumentstatus_url_xml">http://data.riksdagen.se/dokumentstatus/GS02U296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J9QWcJZ58FmuGhXrmP3RAb" type="signed"/>
        <correspContext corresp="i-J9QWcJZ58FmuGhXrmP3RAb">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction type="referral" xml:id="i-UXsDXcH4FjRjFdbnNBQ5Tn">
          <date when="2004-10-14"/>
        </correspAction>
        <correspAction type="dismissal" xml:id="i-7nunRpjGRzb9pUzDGJ1Rcb">
          <date when="2004-10-14"/>
        </correspAction>
        <correspAction type="submission" xml:id="i-Pv8J88iPZJPSig9WmZzTDP">
          <date when="2004-10-05"/>
        </correspAction>
        <correspAction type="assigned" xml:id="i-MUkeAzXbWyfa4bwTdXwHw1"/>
        <correspContext corresp="i-MUkeAzXbWyfa4bwTdXwHw1">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_296/mot_200405_U_296-0001.pdf"/>
      <div type="motHeader" xml:id="i-VhgUs5jHeYbbLqv73nbZXB">
        <div type="motTitle" xml:id="i-KE3UWdweUS4H8jzWro4FuT"/>
        <div type="motSubmissionInfo" xml:id="i-Pv2f9pCxyTcQMsuSifCBgi"/>
      </div>
      <div type="motBody" xml:id="i-YFQQYaSP5SnkSHGHJcV1pv">
        <div xml:id="i-EJrQiPRPHUfX91n7wueK5e">
          <p xml:id="i-2BfGHjSHLRCrhzBzckW5ZZ">
            2004/05 mnr: U296 pnr: m1619
          </p>
          <p xml:id="i-XwHxhkWAAR4KzRSZhJx6dX">
            Motion till riksdagen 2004/05:U296
          </p>
          <p xml:id="i-DbJhKEmENmmobJAX6X8Bom">
            av Sten Tolgfors (m)
          </p>
          <p xml:id="i-BeRc6a35v7wLTMmwFhWGx3">
            Nordkorea
          </p>
          <p xml:id="i-PxAYiQRwQCRsVCD59eWSab">
            Förslag till riksdagsbeslut
          </p>
          <p xml:id="i-V9x5zF7t6fsyp1kmZ9K4iG">
            1. Riksdagen tillkännager för regeringen som sin mening vad i
            motionen anförs om Nordkoreas kärnvapenprogram. 2. Riksdagen tillkännager
            för regeringen som sin mening vad i motionen anförs om Nordkoreas
            hot mot sina grannar. 3. Riksdagen tillkännager för regeringen
            som sin mening vad i motionen anförs om vikten av att FN:s säkerhetsråd
            tar sitt utpekade ansvar för internationell fred och säkerhet
            i fallet med Nordkoreas aggression och kärnvapenprogram. 4. Riksdagen
            tillkännager för regeringen som sin mening vad i motionen anförs
            om vikten av att Sverige och EU ger sitt stöd för demokratin Sydkorea.
            5. Riksdagen tillkännager för regeringen som sin mening vad i
            motionen anförs om rätten för Nordkoreas folk att leva i demokrati
            och med
          </p>
          <p xml:id="i-UvkC7ienKAPzxVUyppPsMZ">
            åtnjutande av respekt för mänskliga fri- och rättigheter.
          </p>
          <p xml:id="i-RAGoYHr7fGYM8FR4oUweFE">
            Kärnvapenhotet från Nordkorea
          </p>
          <p xml:id="i-Mx71c97PMLu7ZD4h24UFjS">
            Det har aldrig slutits fred mellan Nord- och Sydkorea efter Koreakriget.
            Länderna skiljs alltjämt åt av en militär demarkationslinje. Gränsen
            mellan Nord- och Sydkorea är världens tyngst militäriserade gränslinje.
            Sverige är ett av de länder som deltar i övervakningskommissionens
            (NNSC) arbete och vi har personal på plats i området mellan länderna.
            Det har genom åren förekommit upprepade strider mellan Nord- och
            Sydkorea, både till lands och till sjöss, med dödsoffer som följd.
          </p>
          <pb facs="riksdagen-motions-pdf/data/200405/mot_200405_U_296/mot_200405_U_296-0002.pdf"/>
          <p xml:id="i-RTk2m85LegodUH9CcGnYhb">
            2004/05:U296
          </p>
          <p xml:id="i-DWTBAtLzLkb16yBC4ffHEA">
            Järnhård diktatur
          </p>
          <p xml:id="i-X7uTLfUCF3NyTPd8n1TRDB">
            Nordkorea är ett av världens fattigaste länder och en järnhård
            stalinistisk diktatur, som flagrant kränker samtliga mänskliga
            fri- och rättigheter. Sydkorea å andra sidan är en modern demokrati,
            som haft en enastående ekonomisk utveckling de senaste decennierna.
            Landet är nu världens tolfte största ekonomi. Sverige och EU måste
            ge ett tydligt politiskt stöd för demokratin Sydkorea. I Nordkorea
            är ofriheten så stor att till och med rätten att tänka är beskuren.
            Medierna är statskontrollerade. Människor fostras i tron att endast
            landets ledare personligen kan garantera landets framtid och att
            omvärlden är hotfull och aggressiv. Förekomsten av en stark extern
            hotbild är nödvändig, ja förutsättningen för att hålla ihop landet.
            Partikarriären är enda vägen att nå ett liv där den materiella
            nöden inte är omedelbar. På få platser på jorden är nämligen nöden
            så stor som i Nordkorea. Miljoner nordkoreaner har drabbats av
            svält, två miljoner rapporteras också ha gått under av undernäring
            och andra umbäranden i samband med svälten i mitten på 1990-talet.
            Det har till och med kommit uppgifter om kannibalism bland förtvivlade
            människor, som saknat mat. Landets utveckling är inte hållbar.
            Infrastrukturen i landet är så sönderfallen att ekonomisk utveckling
            är närmast omöjlig. Om landets inte snabbt och genomgripande reformeras
            kommer situationen bara förvärras. Samtidigt beskrivs Nordkorea
            som det perfekta landet av regimen, så en förändring kommer förmodligen
            hota ledarskapets existens. En svag förändring har dock kunnat
            iakttas och företag får i viss utsträckning handla direkt med
            varandra, utan att gå omvägen via staten. Vart detta syftar är
            dock
          </p>
          <p xml:id="i-4eNzSmyK2ZBXzek3H7uEYX">
            mycket osäkert. Nordkorea har försörjts av omvärlden i åratal,
            enligt uppgift närmare bestämt i drygt sju år. Det svenska biståndet
            har sedan 1995 totalt uppgått till 235 miljoner kronor och uppgår
            nu årligen till ca 35 miljoner kronor. Det är uppenbart att det
            måste finnas beredskap för mycket omfattande humanitära insatser
            den dag då landets regim kollapsar. Däremot måste varsamhet finnas
            så att bistånd inte i dag kanaliseras på sätt som bidrar till
            att stärka den nordkoreanska statsmakten.
          </p>
          <p xml:id="i-LkfcNX3jgVGbx5B315eP6A">
            Militär upprustning
          </p>
          <p xml:id="i-3KKyT3JSNekJLF9XEErs2W">
            Samtidigt som befolkningen svälter har den nordkoreanska statsledningen
            oreserverat satsat på militären. Parollen nu är ”army first”.
            Nordkorea har en miljonarmé och enligt uppgift 10 000 artilleripjäser
            som kan nå mål i Seoul, Sydkoreas huvudstad. Vad än värre är,
            så har Nordkorea återupptagit sitt nukleära program och sade i
            början av 2003 upp icke-spridningsavtalet för kärnvapen. Regimen
            återstartade i slutet av förra året ett kärnkraftverk som bedöms
            ha väldigt liten
          </p>
          <pb facs="riksdagen-motions-pdf/data/200405/mot_200405_U_296/mot_200405_U_296-0003.pdf"/>
          <p xml:id="i-PRYKoS3rUYhZ5eWT9Dhdzu">
            förmåga att bidra till elförsörjningen, men som däremot kan ge
            klyvbart material för kärnvapen. Landet bedöms ha ca 8 000 bränslestavar,
            som kan ge material tillräckligt för fem till sex kärnladdningar.
            Anläggningen sades tidigare i år ”i nuläget” ha fredliga syften,
            men misstanken finns att Nordkorea redan har enstaka kärnvapen
            sedan tidigare kärnvapenprogram. Nordkorea kastade ut de internationella
            inspektörerna i samband med kärnprogrammets återupptagande. IAEA
            rapporterade i februari månad till FN:s generalsekreterare att
            Nordkorea var i ”non compliance”.
          </p>
          <p xml:id="i-MUJro9bTkZiisKLW1Zwerg">
            Nukleär utpressning
          </p>
          <p xml:id="i-Bf5Q52y5dqb6bKWXAmC4nW">
            Nordkoreas ton har varit mycket aggressiv
          </p>
          <p xml:id="i-TW3uKrDp1x5PMzhfQEqY61">
            I augusti 2004 kallade nordkoreanska utrikesdepartementet USA:s
            president Bush för ”en politisk imbecill utan en gnutta grundläggande
            mänsklig moral och en dålig människa, långt ifrån en politiker”.
            ordkorea sa enligt den nordkoreanska nyhetsbyrån KCNA som TT refererade
            att ”Bush är en tyrann som överskuggar Hitler”. Nordkorea menade
            att sexpartssamtalen om landets kärnvapen därför var meningslösa.
            Kring årsskiftet 2003 hotade Nordkorea att anfalla USA i förebyggande
            syfte. Regimen har talat om att skapa ett eldens hav i regionen,
            samt om att hela den koreanska halvön kan komma att läggas i aska
            på grund av USA:s påstådda aggressiva agerande. ordkorea har å
            det starkaste motsatt sig att kärnvapenfrågan är en sak för FN:s
            säkerhetsråd. Landet har förklarat att ekonomiska sanktioner skulle
            ses som en ren krigsförklaring. Det är uppenbart att regimen använder
            kärnvapenhotet i som ett led i att försöka tillskansa sig fördelar
            i form av nödvändigt bistånd från omvärlden. ordkorea har krävt
            bilaterala förhandlingar med USA och icke- angreppsgarantier från
            USA, för att resonera om sitt kärnvapenprogram, vilket USA avvisat.
            USA:s nuvarande president har pekat ut Nordkorea som en skurkstat,
            som idkar statsterrorism och söker massförstörelsevapen. slutet
            av augusti förra året inleddes samtal mellan sex länder om den
            nordkoreanska kärnvapenfrågan. ”I de inledande uttalandena noterade
            (den japanske) chefsdelegaten att kärnvapenutveckling av Nordkorea
            absolut inte kan godkännas”, sade japanska UD.
          </p>
          <p xml:id="i-4dFQDvT4KkBxf1zpHYR6Ck">
            Risk för spridning
          </p>
          <p xml:id="i-WJrfUZU7wcfaV1mynayB4k">
            Nordkoreas agerande ger stor anledning till oro för landets grannar
            och ökar risken för kärnvapenspridning i världen. Skulle Nordkorea
            förklara sig vara en kärnvapennation finns en betydande risk för
            att fler länder snabbt skulle
          </p>
          <p xml:id="i-85wkGSZmf6r7A5Sn5tBqBV">
            2004/05:U296
          </p>
          <pb facs="riksdagen-motions-pdf/data/200405/mot_200405_U_296/mot_200405_U_296-0004.pdf"/>
          <p xml:id="i-UtJf7ycrm6c7CvpzCrw9J3">
            2004/05:U296
          </p>
          <p xml:id="i-K8hjHtf3tUs3xQJQQaLfEf">
            följa exemplet och skaffa kärnvapen. Redan Nordkoreas hittillsvarande
            agerande ökar risken för att fler länder skall starta egna kärnvapenprogram.
            Men sannolikheten för kärnvapenspridning ökar också genom risken
            att Nordkorea kan komma att exportera tekniskt kunnande eller
            utrustning för kärnvapenframställning. Erfarenheten är att den
            nordkoreanska ledningen agerar mycket irrationellt. 1998 skickade
            Nordkorea en missil över Japan, vilket naturligtvis skapade stor
            oro i regionen och i världen i övrigt. Landet har tidigare även
            varit inblandat i internationell terrorism, till exempel vid sprängning
            av ett civilt trafikflygplan. Nya planer hösten 2004 på att testa
            missiler väcker oro både i Japan och omvärlden. Människor fruktar
            regimens oberäknelighet. I Asien i allmänhet och naturligtvis
            särkilt i Sydkorea och Japan är Nordkoreas agerande en fråga som
            väcker stor uppmärksamhet.
          </p>
          <p xml:id="i-VvqeEpjZgs5buorEszHq3r">
            Internationellt engagemang
          </p>
          <p xml:id="i-Y2Mt518acbruTbKTYVwYBw">
            USA har länge haft 37 000 man i Sydkorea, som ytterst garanterar
            landets frihet och demokrati. I samband med att den nordkoreanska
            krisen förvärrades i början av 2003 flyttade man flygplan närmare
            den koreanska halvön. Ryssland har svängt vad gäller relationerna
            till Nordkorea och ger inte landets regim politiskt stöd. Man
            fruktar att Nordkorea skall falla samman, med flyktingströmmar
            och oro som följd. Därför har man genomfört flera militärövningar
            i östra Ryssland, för att förbereda sig inför de problem som kan
            komma. Landet är tydligt beträffande Nordkoreas kärnvapenambitioner:
            ”Den koreanska halvön skall vara fri från kärnvapen”, sa utrikesminister
            Ivanov i augusti 2003. Ryssland har dock uttalat stöd för Nordkoreas
            krav på en icke-angreppspakt med USA. Även Folkrepubliken Kina
            har minskat det politiska stödet för Nordkoreas ledning. Nu uppmanar
            Kina Nordkorea att delta i samtal med omvärlden. Under Koreakriget
            offrades en miljon kinesiska liv för att stödja Nordkorea, något
            den nordkoreanska ledningen i dag talar tyst om, vilket i sin
            tur verkar störa Kina. Kina ser numera rimligen Nordkorea mindre
            som en kinesisk säkerhetszon och mer som ett säkerhetspolitiskt
            problem. Även Kina måste förhålla sig till och förebereda sig
            inför ett nordkoreanskt sönderfall. Redan nu finns tio- kanske
            hundratusentals nordkoreanska flyktingar i Folkrepubliken Kina.
          </p>
          <pb facs="riksdagen-motions-pdf/data/200405/mot_200405_U_296/mot_200405_U_296-0005.pdf"/>
          <p xml:id="i-LYEdrN4g8ksFi3PgnBuEgG">
            Regimen i Nordkorea isoleras alltmer
          </p>
          <p xml:id="i-FdPqUgpQwtMbTRQSeo6fyi">
            Varför känner sig Nordkorea hotat?
          </p>
          <p xml:id="i-WieLQEPmbNQ3puCA77uXkE">
            Sydkoreas demokratisering är ett gott exempel för hela regionens
            utveckling. Det gäller inte minst för Nordkorea. Om halva Korea
            kan åtnjuta det vi har i Europa — demokrati, marknadsekonomi och
            mänskliga rättigheter — varför skulle inte hela Korea kunna göra
            det? Om människor i Sydkorea kan leva fria och i välstånd, varför
            skall inte alla koreaner kunna göra det? Det är inte främst militärt
            Sydkorea ses som ett hot av regimen i Nordkorea. Det är i stället
            det goda exemplets makt som regimen fruktar. Därför är Nordkorea
            kanske världens slutnaste land, med en informationsstyrning som
            liknar hjärntvätt, och därför är agitationen mot grannen så hård.
            Den nordkoreanska befolkningen skall inte få veta hur alternativet
            till diktatur och armod ser ut. Nordkoreas folk har rätt att leva
            i demokrati och med åtnjutande av respekt för mänskliga fri- och
            rättigheter.
          </p>
          <p xml:id="i-UGg8JDcuG15CK5bbFV4HxP">
            FN:s roll
          </p>
          <p xml:id="i-UWGxuVRoVaE8VL3AkswhLq">
            FN:s säkerhetsråd har ett utpekat huvudansvar för internationell
            fred och säkerhet. Det är av stor vikt att säkerhetsrådet fungerar
            när länder på det sätt som Nordkorea gör inte bara upprustar,
            utan också hotar omgivande länder. Det får inte löna sig för diktaturer
            att använda kärnvapen såsom spelkort i säkerhetspolitisk poker.
            Nordkorea har brutit icke- spridningsfördraget och kastat ut de
            inspektörer som tidigare var där för att kontrollera att man inte
            utvecklade kärnladdningar. Nordkorea har sedan tidigare missilkapacitet.
            Landet har ambitionen att utveckla kärnladdningar och har kanske
            till och med redan gjort det. Vi vet att detta är ett hot mot
            omvärlden som dessutom har uttryckts ordagrant och uttryckligt.
            Det är svårt att se en fråga som så tydligt borde vara föremål
            för FN:s säkerhetsråds ansvar. Sverige måste vara pådrivande i
            att säkerhetsrådet engageras i frågan om Nordkoreas hot mot sina
            grannar och landets kärnvapenrustningar.
          </p>
          <p xml:id="i-MG7wR89T1e5UdRPkoUD5Ay">
            Stockholm den 5 oktober 2004
          </p>
          <p xml:id="i-P2Aac5M4dD2AzbryUa94zV">
            Sten Tolgfors (m)
          </p>
          <p xml:id="i-NVyjm9Ns9GL6t5RpLMtKRg">
            2004/05:U296
          </p>
        </div>
      </div>
    </body>
  </text>
</TEI>
