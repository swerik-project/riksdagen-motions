<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1876--ak--00002">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1876/mot_1876__ak__2/mot_1876__ak__2-001.pdf"/>
      <fw xml:id="i-DHPoCPkMJZqcw6xRyzxo5S">
        8 Motion i Andra Kammaren, N:o 2.
      </fw>
      <div xml:id="i-Sv9DsF2SUfTMLdnqGbrhdG" type="motHeader">
        <div xml:id="i-YFUGPSR2u75A6dni57qAuq" type="motTitle"/>
        <div xml:id="i-bM7hmxg2d1SxdRC9vgxA3" type="motSubmissionInfo"/>
      </div>
      <div xml:id="i-BLNuHoHw9qw3iD2GunyVoM" type="motBody">
        <div xml:id="i-2mkPrsL4yjtRiRk5PmbmpX">
          <p xml:id="i-8tuAjC2JaJS5vDVsZzfj2N">
            N:o 2.
          </p>
          <p xml:id="i-CMfPUm5JTrsXusUZeT1Cer">
            Af Herr A. Bergström: Angående skrifvelse till Kongl. Maj:t med
            anhällan om vidtagande af åtgärder för utfärdande af
          </p>
          <p xml:id="i-7s5rtsyxPA5wqv8rRpLM9b">
            en fullständig handelslagbok för Sverige m. m.
          </p>
          <p xml:id="i-U9ayq3w9QfnBtDweswRZTC">
            Handelsrätten, så vidt den har afseende på och innefattar normer
            för de rent privata rättsförhållanden, hvilka hafva sitt ursprung
            från den art af mensklig verk- samhet, som sysslar med att förmedla
            varuomsättningen, måste visserligen anses utgöra en integrerande
            del af den allmänna borgerliga rätten, civilrätten, men icke allenast
            den historiska utvecklingsgång, handelsrätten haft, utan ock den
            omständig- het, att användningen af deri innehållna rättssatser
            till följd af sakens natur faktiskt förblir inskränkt till vissa
            områden af rättslifvet och till särskilda klasser af med- borgare,
            hafva med nödvändighet ledt och måste fortfarande leda dertill,
            att han- delsrätten, ehvad den göres till föremål för vetenskaplig
            behandling eller lagstiftning, uppfattas och betraktas såsom ett
            sjelfständigt, specielt rättsinstitut. Till den privata handelsrätten
            i vidsträcktaste betydelse räknas äfven vexel- rätten, sjörätten
            och försäkringsrätten; men den framställning, jag nu går att göra,
            afser endast den egentliga handelsrätten eller handelsrätten i
            inskränktare mening. Af lätt insedda orsaker hafva handelns idkare
            städse sträfvat att utbilda sär- skilda rättsnormer, tjenliga
            att befrämja utvecklingen af deras yrke. Under skilda tidehvarf
            har denna sträfvan mer eller mindre klart uppfattat sitt mål och
            krönts med olika framgång. Under romerska väldet lyckades det
            icke denna sträfvan att skapa en speciel handelsrätt; men omisskänneligt
            är, att den ursprungliga romerska privaträtten blifvit i vissa
            delar väsendtligen ombildad genom upptagande af sådana rättsgrundsatser
            och former för uppgörande af aftal, hvilka utvidgade handelsförbin-
            delser med de främmande folk, som tid efter annan inlemmades i
            det stora riket, förde med sig. Under medeltiden deremot, då sjelflagstiftning
            öfvades inom så många och så skilda kretsar af samhället, fann
            nämnda sträfvande, i öfverensstämmelse med tidens skaplynne, sitt
            uttryck genom enstaka rättsbildningar i särskilda städer, kor-
          </p>
          <pb facs="riksdagen-motions-pdf/data/1876/mot_1876__ak__2/mot_1876__ak__2-002.pdf"/>
          <fw xml:id="i-6kV5A5bbRXYJ3ky4cnuQVg">
            Motioner i Andra Kammaren, N:o 2. 9
          </fw>
          <p xml:id="i-V8TZpkV31WERSVp3fxe7ni">
            porationer och gillen, hvilkas ömsesidiga beröring med hvarandra
            i tidernas längd medförde en viss gemensamhet och likhet i rättsuppfattningen,
            utan att dock förmå tillvägabringa en verklig enhet. Det har varit
            den nyare tiden förbehållet att genom den suveräna statens lagstiftning
            tillvägabringa kodifikationer af de handelsrättsliga grundsatserna
            och bestämmelserna. I vårt land hade redan innan 1734 års lag
            utfärdades två delar af handels- rätten i vidsträcktaste betydelse,
            nemligen vexelrätten och sjörätten, utgjort föremål för särskild
            lagstiftning, den förra i Plakatet den 5 Juni 1658 om allehanda
            vexel- bref och i Vexelrätt och Stadga den 10 Mars 1671 samt den
            senare i Sjölagen den 12 Juni 1667. Sådant var deremot icke förhållandet
            med den egentliga handelsrät- ten. Af företalet till 1734 års
            lag framgår, att äfven om man den tiden känt behof af en speciel
            lagstiftning för handelssaker, skulle enligt planen för lagarbetet
            en sådan lagstiftning icke hafva kommit att inflyta i den allmänna
            lagboken. Men den ekonomiska utvecklingen i vårt land denna tid
            var icke så stor, att den kunde bi- bringa lagstiftaren insigt
            af ett sådant behof, och de allmänna lagbestämmelserna för handel
            och vandel emellan enskilda, hvilka stadgas i handelsbalken, ansågos
            äfven lemna tillräcklig ledning för slitande af egentliga handelstvister.
            Vid dessa med afseende på handelns mångskiftande förhållanden
            utomordentligt torftiga bestämmel- ser har det sedermera i hufvudsaken
            fått förblifva, och blott i få delar t. ex. i fråga om handelsböckers
            vitsord, enskilda banker, aktiebolag m. m. har lagstiftnin- gen
            sökt vidare utbilda handelsrätten i öfverensstämmelse med tidens
            kraf. Med anledning af en vid 1875 års riksmöte i Andra Kammaren
            af då varande ledamoten af samma Kammare Herr C. F. Lundström
            väckt motion (N:o 121) om upp- rättande af handelsdomstolar i
            de större städerna i Sverige blef, i öfverensstämmelse med hvad
            Lag-Utskottet i sitt utlåtande N:o 17 hemstält, af Riksdagen beslutet
            att i underdånighet anhålla, det Kongl. Maj:t täcktes, i sammanhang
            med utarbetandet af förslag till ny rättegångsordning, låta komma
            under öfvervägande, om och i hvad mån handelsdomstolar må kunna
            i riket införas. (Se Riksdagens underdåniga skrif- velse den 18
            Maj 1875, N:o 44). Jag tillåter mig icke att här uttala någon
            åsigt om lämpligheten att införa en egen jurisdiktion för handelssaker,
            i hvilken fråga meningarne, oansedt en sådan jurisdiktion hos
            de flesta af Europas handelsdrifvande kulturfolk kommit till stånd,
            dock äro ganska delade. Men aflåtande af omförmälda skrifvelse
            ådagalägger, att Riksdagen behjertar handelns behof af lagstiftningens
            omvårdnad, likasom denna skrifvelse ingifver en grundad förhoppning,
            att Riksda- gen icke skall finnas obenägen att än vidare uttala
            sig i sådan syftning. Dei skrif- velsen anförda skäl tala, enligt
            min tanke, ännu starkare för åstadkommande af en speciel handelslagstiftning;
            och jag vågar för min del tryggt påstå, att det för handeln är
            af större vigt att erhålla en fullständig, efter den moderna tidens
            för- hållanden lämpad kodifikation af konstitutiva lagbestämmelser,
            än särskild Jurisdik- Bih. till Riksd. Prot. 1876. 1 Saml. 2 Afd.
            2 Band. 1 Häöft. 2
          </p>
          <pb facs="riksdagen-motions-pdf/data/1876/mot_1876__ak__2/mot_1876__ak__2-003.pdf"/>
          <fw xml:id="i-TPZLpucioYfk63BRfgKPTp">
            10 Motioner i Andra Kammaren, N:o 2.
          </fw>
          <p xml:id="i-6ZKhADuiF5jxVyri9FEiSw">
            tion och processordning; äfvensom att frågan om sådan jurisdiktion
            och processord- ning lämpligen bör komma under slutlig pröfning
            först i sammanhang med sjelfva handelslagstiftningen. Det är således
            en fullständig handelslagbok, hvars åvägabringande jag anser högligen
            önskvärd och af tidsförhållandena påkallad. En sådan lagbok bör
            icke byggas på nationel grund, utan tvärtom så nära och så vidt
            sig göra låter ansluta sig till den handelsrättsliga lagstiftningen
            i andra civiliserade länder. Detta kräfves af handelns verldsborgerliga
            natur och har äfven såsom en ledande grundsats gjort sig gällande
            vid utarbetande af Kongl. förordningen om antagande af en ny vexellag
            den 23 Augusti 1851. Allt mer och mer vinner hos de odlade folken
            den känslan insteg, att de äro medlemmar af en enda stor folkfamilj
            och att intet är mera eg- nadt att bringa denna känsla till fullt
            och klart medvetande, än en liflig inbördes samfärdsel samt främjande
            af enhet eller åtminstone likhet i dit hörande lag- stiftning.
            En sådan riktning har, såsom naturligt är, tidigast och starkast
            yttrat sig hos Nordens stambeslägtade folk. Det blefve snart sagdt
            omöjligt att uppgifva alla de fall, der sträfvandet efter enhet
            i dessa folks lagstiftning gifvit sig tillkänna. Uti förevarande
            afseende torde det vara nog att erinra, hurusom det i Köpenhamn
            den 22—924 Augusti 1872 hållna första nordiska juristmötet, uti
            enstämmigt vidtagen re- solution, förklarat sig anse önskligt
            att öfverensstämmelse i de nordiska rikenas vexellagstiftning
            sökes genomförd under hänsyn till motsvarande sträfvanden i de
            större europeiska länderna. Men derjemte röjer sig hos alla odlade
            folk en åtrå att så vidt ske kan åstadkomma en allmän öfverensstämmelse
            i vexelrätt och andra dermed jemförliga delar af rätten. Föreningen
            för reform och kodifikation af den internationela rätten höll
            den 1—6 September 1875 ett möte i Haag. Vid detta möte valdes
            en komité med uppdrag att utarbeta förslag till en allmän internationel
            vexelrätt, närmast afsedd för Europa och de Nordamerikanska fristaterna.
            Vid detta möte hade endast från Danmark infunnit sig någon jurist;
            och deri torde vara att söka anledningen, att endast nämnda rike,
            men ej Sverige eller Norge fick någon representant i komitén.
            Då emellertid den för Danmark utsedde ledamoten i bemälda komité,
            förre justitieministern C. W. Klein tillika är medlem af den danska
            afdelnin- gen af Styrelsen för nordiska juristmötet, lärer han
            genom att sätta sig i förbin- delse med de svenska och norska
            afdelningarna af samma styrelse veta att verka för ett samfäldt
            nordiskt uttalande i frågan. Om det nu anses lämpligt och nyttigt,
            att en handelslagbok för Sverige ut- färdas, lärer det ock vinna
            bifall, att utarbetande af densamma kommer att ske i öfverensstämmelse
            med hvad som i detta afseende åtgöres eller kommer att åtgöras
            i Norge och Danmark. I det senare landet blef genom Kongl. resolution
            af den 18 Juni 1870 tillförordnad en komité, som skulle utarbeta
            förslag till ny handels- och sjölagstiftning (se Dansk Departementstidende
            för 1870, sid. 475 och 476). Vid
          </p>
          <pb facs="riksdagen-motions-pdf/data/1876/mot_1876__ak__2/mot_1876__ak__2-004.pdf"/>
          <fw xml:id="i-Fq8c4gC7SJsbib9iGtvEdT">
            Motioner i Andra Kammaren, N:o 2. 11
          </fw>
          <p xml:id="i-JP2CND55T7sAxJQkgA1Gc5">
            det här i Stockholm i slutet af Augusti månad sistlidet år hållna
            andra nordiska juristmötet uttalades från norsk sida lifliga önskningar
            för öfverensstämmelse i de nordiska rikenas handelslagstiftning.
            Vid sådant förhållande synes mig tidpunkten vara gynsam för främjande
            af nu afhandlade fråga.
          </p>
          <p xml:id="i-Asga7bnamNhPkeoChD2Qgg">
            På grund af hvad sålunda förekommit får jag ödmjukligen hemställa,
          </p>
          <p xml:id="i-VsBVp7ZKQSZYRg3ygobxXv">
            att Riksdagen ville i underdånighet anhålla, att Kongl. Maj:t
            täcktes vidtaga de åtgärder, som finnas lämpliga och erforder-
            liga icke allenast för utfärdande af en fullständig handelslagbok
            för Sverige, utan äfven för åstadkommande af öfverensstämmelse
            med motsvarande norsk och dansk lagstiftning; äfvensom egna nådig
            omsorg deråt, att, så vidt ske kan, öfverensstämmelse der- o vid
            jemväl vinnes mellan de nordiska rikenas och de större handels-
            och sjöfart-idkande folkens handelslagstiftning.
          </p>
          <p xml:id="i-9GR3nnAujin4otsjYtGS72">
            Stockholm den 20 Januari 1876.
          </p>
          <p xml:id="i-KfGegXmGighV4wqLszFjzW">
            Axel Bergström, Riksdagsman för Stockholm.
          </p>
        </div>
      </div>
    </body>
  </text>
</TEI>
