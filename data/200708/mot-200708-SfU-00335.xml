<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00335">
  <teiHeader>
    <fileDesc>
      <titleStmt>
        <title>En human flyktingpolitik</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En human flyktingpolitik</title>
          <idno type="rdwebb">GV02Sf335</idno>
          <rs type="number">Sf335</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf335/text</ref>
          <ref type="dokument_url_html">http://data.riksdagen.se/dokument/GV02Sf335</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf335</ref>
          <ref type="doc">http://data.riksdagen.se/fil/C9068EAB-A2FF-497C-8A8E-88FF5D74E9FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LeMN78SFkKbavPHcCH4DXf" type="signed"/>
        <correspContext corresp="i-LeMN78SFkKbavPHcCH4DXf">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-FHy6nGh2ySNVCAe5qQPwNc" type="referral">
          <date when="2007-10-16"/>
        </correspAction>
        <correspAction xml:id="i-3t2ZrA4VMBaXGW4zeMo1JB" type="dismissal">
          <date when="2007-10-16"/>
        </correspAction>
        <correspAction xml:id="i-DavmhBEF85yCLWJw8QhwzE" type="numbering">
          <date when="2007-10-09"/>
        </correspAction>
        <correspAction xml:id="i-ESvcgjCdF1oZJy1TU3U7EH" type="submission">
          <date when="2007-10-05"/>
        </correspAction>
        <correspAction xml:id="i-H39oixeU5fYqQ98iLwpkfP" type="transfer">
          <date when="2007-10-05"/>
        </correspAction>
        <correspAction xml:id="i-TcWxH9Xr48Pght6h3H3U9Q" type="assigned"/>
        <correspContext corresp="i-TcWxH9Xr48Pght6h3H3U9Q">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BJaaKEjXQP1yfPyTYRfKHJ" type="motBody">
        <div xml:id="i-3Y47vdxM3aZvRnQ2WjbmKC" type="motProposal" subtype="förslag">
          <head xml:id="i-Cj8Fw1qTRvYm6k7v8E2CG3">
            Förslag till riksdagsbeslut
          </head>
          <list xml:id="i-Ud8fhjzBArx1Rsu5nTuXVk" style="ol">
            <item xml:id="i-3m8KB4z3KR3BdJDNucFcAQ">
              Riksdagen tillkännager för regeringen som sin mening vad som
              anförs i motionen om rätten till eget boende (EBO).
            </item>
            <item xml:id="i-5r3zu6h2wvRMXMQLNLeViR">
              Riksdagen tillkännager för regeringen som sin mening vad som
              anförs i motionen om kortare handläggningstider vid asylprövning.
            </item>
            <item xml:id="i-7LVjJHEN3tvnNWViXDC4tZ">
              Riksdagen tillkännager för regeringen som sin mening vad som
              anförs i motionen om positiva beslut när enskilda drabbas negativt
              då migrationsmyndigheter misslyckats med sitt uppdrag.
            </item>
            <item xml:id="i-BdELqEUxWQKUJTrju2wqTT">
              Riksdagen tillkännager för regeringen som sin mening vad som
              anförs i motionen om undervisning i svenska.
            </item>
            <item xml:id="i-75z2WjcK2xjhzf8GY6AL6E">
              Riksdagen tillkännager för regeringen som sin mening vad som
              anförs i motionen om undervisning för barn.
            </item>
            <item xml:id="i-HuBtaJ6BbMr2tBnZXQPwg6">
              Riksdagen tillkännager för regeringen som sin mening vad som
              anförs i motionen om ingripanden vid uppsökande av hälso- och
              sjukvård och vid skola.
            </item>
            <item xml:id="i-U4hvaZEGDgD8nyeSqy8BTa">
              Riksdagen tillkännager för regeringen som sin mening vad som
              anförs i motionen om arbetstillstånd.
            </item>
            <item xml:id="i-U6zHRfPe5Lrf8UnMCWDdiA">
              Riksdagen tillkännager för regeringen som sin mening vad som
              anförs i motionen om möjligheten till arbetskraftsinvandring för
              asylsökande och gömda människor som i dag befinner sig i landet.
            </item>
          </list>
        </div>
        <div xml:id="i-C4rNZ2884jXNtCzEZrAQhv" type="motContent">
          <head xml:id="i-v9bTsFP65EiMtsbuGLbfT" type="h1">
            Motivering
          </head>
          <p xml:id="i-8sVrbM53W1TjvXwRwnzC59">
            Världen över drömmer människor om att bygga en bättre framtid
            någon annanstans. Men av rädsla för det främmande har vi konstruerat
            gränser, murar och regleringar. Med röda streck i kartboken har
            det blivit lättare att utestänga än att bejaka andra människor.
          </p>
          <p xml:id="i-CgfXCcmXp8KvWkcxg4aSHG">
            Att säga att svensk flyktingpolitik har havererat är en underdrift.
            Humanitet, solidaritet, generositet och framförallt rättssäkerhet
            har helt glömts bort på vägen. I stället för att forma en politik
            och ett system där politiken utgår från principen om att alla
            människor är resurser, möjligheter och individer med egen kraft
            att forma sin framtid, bryts människor systematiskt ner på statliga
            institutioner under en lång period av år för att sedan skickas
            tillbaka som mänskliga vrak. Drömmande människor förpassas till
            årslång karantän på nedslitna flyktingförläggningar, utan rätt
            att läsa svenska och med förbud mot att arbeta. När man väntat
            i år, när man inte kan språket och när man inte fått känna värdighet
            genom att få arbeta blir situationen mycket svår. Tillsammans
            med traumatiska upplevelser från hemlandet ger detta en oro och
            psykisk press som är svår att själv klara av. Människor tvingas
            in i en tillvaro som präglas av maktlöshet, tristess, apati, uppgivenhet
            och till slut sjukdom. En sådan politik är inget annat än inhuman.
          </p>
          <p xml:id="i-Q49k5skLN1RqKheRQiwEu7">
            I inget annat jämförbart land i världen har invandrare och flyktingar
            drabbats så hårt av arbetslöshet, socialbidragsberoende och utanförskap
            som i Sverige. Och i inget annat land har det politiska ledarskapet
            varit så handlingsförlamat som här. I stället för att angripa
            orsakerna till den havererade flyktingpolitiken en reglerad arbetsmarknad,
            bidrags- och skattefällor, ett institutionaliserat omhändertagande
            har välfärdsstatens ingenjörer vänt sitt eget misslyckande mot
            nykomlingarna. Med förslag som att inskränka rätten till eget
            boende (EBO) och inskränka rätten till ny ansökan o.s.v. har den
            tidigare regeringen skjutit bredvid mål. Det är den enskilde asylsökande
            som fått ta konsekvensen av kommuners och myndigheters fatala
            misslyckande. Men att en myndighet misslyckats med sitt uppdrag
            och därigenom fått långa handläggningstider borde aldrig få leda
            till att avkall ges på skyddet och värnandet om enskilda människors
            rätt till en fristad och skydd för deras liv.
          </p>
          <p xml:id="i-73Yop5SndDwfxj2wYEV9KF">
            Statistik visar att människor som bor på flyktingförläggning
            mår sämre än de i eget boende. Att ta bort rätten till eget boende
            är förödande för den enskilde, därför finns det all anledning
            att värna rätten till eget boende (EBO).
          </p>
          <p xml:id="i-XVqtFrct1q56aGAij8v8m4">
            Handläggningstiderna bör kortas till maximalt tre månader. Det
            är inte rimligt att människor skall tvingas vänta mer än sex månader
            på ett livsavgörande beslut. Klarar inte Migrationsverket eller
            annan myndighet av detta uppdrag, och då detta beror på dålig
            hantering från myndighetens sida, bör den asylsökande erhålla
            ett positivt beslut per automatik.
          </p>
          <p xml:id="i-X4LUdFE7bXVmVAXg7Nxj2G">
            Alla asylsökande måste erbjudas undervisning i svenska under
            hela vistelsetiden, även under tiden för ett eventuellt överklagande,
            eftersom den som trots flerårig vistelse i Sverige inte kan tala
            svenska har försämrade möjligheter till egen försörjning och integration.
            Alla barn måste få möjlighet att delta i den svenska undervisningen.
            Att barn år ut och år in går till s.k. asylklasser där det ofta
            endast erbjuds ett begränsat antal ämnen är inte acceptabelt i
            ett land som skrivit under FN:s barnkonvention.
          </p>
          <p xml:id="i-6AQAoCjFZTNT81FsKKp3Uc">
            Lika oacceptabelt är det när gömda barn av rädsla inte törs gå
            till skolan eller uppsöka sjukvården. Trots att FN:s barnkonvention
            kräver att myndigheter, domstolar m.fl. agerar utifrån barnens
            bästa sker inte det idag. Det måste vara olagligt för polis att
            göra ingripanden vid uppsökande av hälso- och sjukvård och skola.
            I fråga om gömda barns skolgång har en särskild utredare haft
            i uppdrag att utreda förutsättningarna för att reglera en rätt
            till utbildning, förskoleverksamhet och skolbarnsomsorg för barn
            och ungdomar som undanhåller sig ett avvisnings- eller utvisningsbeslut
            (dir. 2006:28). I uppdraget ingick att överväga om det behövs
            särskild reglering av polisens arbete med verkställighet av avvisnings-
            och utvisningsbeslut. I betänkande 2005/06:SfU10 skriver utskottet,
            med anledning av att gömda barn inte törs gå i skola eller uppsöka
            sjukvården: Mot bakgrund av att frågan om gömda barns rätt till
            skolgång numera är föremål för utredning samt att gömda barn och
            ungdomar har rätt till hälso- och sjukvård på samma villkor som
            barn bosatta i Sverige anser utskottet att det saknas skäl för
            riksdagen att göra något uttalande i dessa frågor. Eftersom verkligheten
            visat att asylsökande barn de facto inte har samma rätt till hälso-
            och sjukvård som svenska barn bör frågan om barns rätt till sjukvården
            utredas närmare. På grund av ersättningsavtalen lämnar idag sjukvården
            rutinmässigt ut uppgifter till Migrationsverket, uppgifter som
            egentligen borde lyda under sekretess enligt hälso- och sjukvårdslagen.
            Faktumet att det inte finns någon lagstiftning som förbjuder polisingripanden
            vid uppsökande av hälso- och sjukvård inverkar negativt på många
            barns hälsa då de inte törs uppsöka sjukvården.
          </p>
          <p xml:id="i-SWpdKZKNWnD8vq7C71foc5">
            Samtliga som invandrar till Sverige borde automatiskt erhålla
            arbetstillstånd direkt vid tullen. Dagens system med ansökan om
            undantag från förbudet att arbeta är otillfredsställande. Det
            leder bara till att vi via byråkrati hindrar och förbjuder människor
            från att arbeta, skapa sig en egen försörjning och plattform i
            vårt samhälle. Dessutom är det absurt att arbetsvilliga människor
            måste ansöka om undantag från förbudet mot att arbeta.
          </p>
          <p xml:id="i-RsDphDqHM9hGB9Wt2xiocJ">
            Det är viktigt att alla asylsökande och gömda människor som idag
            befinner sig i Sverige omfattas av möjligheten att söka arbetstillstånd
            och uppehållstillstånd, s.k. arbetskraftsinvandring. Många av
            de gömda arbetar idag svart och det är bättre för alla parter
            att deras arbete görs vitt och deras vistelse legal. Dessa människor
            bör ges en möjlighet att under förslagsvis tre månader uppvisa
            ett anställningsbevis med samma krav som vid annan arbetskraftsinvandring.
            Hypotetiskt sett kan gömda människor enligt det förslag som finns
            återvända till sina hemländer för att där genomgå samma ansökningsförfarande
            som de kan göra i Sverige. Detta är ett förfarande som är dyrt
            och skapar olägenheter för den enskilde. Sverige har under alltför
            många år haft en mycket rigid arbetskraftsinvandring. Detta kan
            vi inte straffa de enskilda människorna för. Dessutom bör det
            i grund och botten vara upp till det enskilda företaget eller
            myndigheten om och vilken person som de vill anställa. Vill de
            anställa en person som redan befinner sig i landet, om än illegalt,
            bör det ändå vara möjligt för dem att anställa just denna person.
          </p>
          <p xml:id="i-Vr1jmsdDVQbLM95UJ7nK2y">
            Vi behöver öppna upp för fler vägar in i Sverige och Europa.
            Att söka asyl kan inte vara den enda vägen in. Vi behöver en större
            arbetskraftsinvandring. Genom att öppna upp för arbetskraftsinvandring
            stärker vi samtidigt asylrätten, då systemet avlastas från de
            människor som egentligen inte är flyktingar i lagens bemärkelse.
            Med en generös och öppen arbetskraftsinvandring kan vi skapa en
            human flyktingpolitik.
          </p>
        </div>
        <div xml:id="i-GmKSgKG8UV68XZBNxu9Rbd" type="signatureBlock">
          <list xml:id="i-AaBJzPKeHiDUzB4x42W7e8">
            <item xml:id="i-Je9Ta66R1c3fNgwZB9454Y" who="i-LmthhHLPxzMMpEiXSys13u" type="signature">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
