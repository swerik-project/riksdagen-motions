<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Mj_0404/mot_199899_Mj_0404-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ404 MJ404
          </p>
          <p>
            Motion till riksdagen 1998/99:MJ404
          </p>
          <p>
            av Jeppe Johnsson och Ingvar Eriksson (m) Laxfiskestopp och laxkvoter
          </p>
          <p>
            Under innevarande år, såväl som tidigare år, har flera laxfiskestopp
            med mycket kort varsel, införts i Östersjön. De hastigt påkomna
            stoppen gör att det är utomordentligt svårt för våra svenska laxfiskare
            att ha någon som helst planering för sitt arbete. De små kvoterna
            och de ständigt återkommande stoppen medför stora påfrestningar
            på dessa fiskeföretags ekonomi. Möjligheten att få ekonomisk kompensation
            för fiskestoppen har hitintills varit kraftigt begränsad. En annan
            konsekvens av den förda fiskepolitiken är att det i stort sett
            är omöjligt för de beredningsföretag som på olika sätt förädlar
            lax att basera sin produktion på Östersjölax då man från den ena
            dagen till den andra inte vet om det går att få fram råvara.
          </p>
          <p>
            Vild och odlad lax
          </p>
          <p>
            Restriktionerna på laxfisket har tillkommit för att slå vakt
            om den naturlekande laxen (s.k. vild lax). Stor del av Östersjöns
            lax härstammar i dag från den lax som sätts ut som kompensation
            för älvarnas utbyggnad. Denna lax odlas genom att rom och mjölke
            kramas ur vildfångad lax i våra olika åar och älvar. Då en vuxen
            lax fångas torde det vara omöjligt att avgöra dess ursprung i
            det fall den inte fenklippts innan den satts ut. Uppgiften hur
            stor andel av dagens Östersjölax som är s.k. vild lax skiftar
            beroende på vilken expert som uttalar sig. För ett antal år sedan
            drabbades Östersjölaxen av sjukdomen M 74. Enligt uppgift från
            Laxforskningsinstitutet i Älvkarleby är situationen för laxen
            i dagsläget avsevärt bättre än för några år sedan. Laxbeståndet
            har återhämtat sig rejält de senaste åren enligt expertisen. Detta
            kan tillfullo intygas av de i dag verksamma yrkesfiskarna. Flertalet
            av dessa hävdar att antalet laxar i Östersjön för närvarande är
            fler än någonsin tidigare.
          </p>
          <pb facs="riksdagen-motions-pdf/data/199899/mot_199899_Mj_0404/mot_199899_Mj_0404-0002.pdf"/>
          <p>
            Tillåtna fångstmängder (Uppgifter från fiskeriverket) Laxkvoterna
            (TAC) för åren 1998 resp. 1999 för Östersjön (Main Basin) och
            Bottniska viken (Gulf of Bothnia) anges i antalet laxar (inom
            parentes anges kvoterna för år 1999).
          </p>
          <p>
            Mot. 1998/99MJ404
          </p>
          <p>
            Estland 8.471 (8.471) Lettland 53.013 (53.013) Litauen 6.232
            (6.232) Polen 25.284 (25.284) Ryssland 7.790 (7.790) EU 309.210
            (309.210) varav: Danmark 83.347 (83.347) Tyskland 9.273 (9.273)
            Finland 103.928 (103.928) Sverige 112.661 (112.661) Totalt 410.000
            (410.000) För Finska viken finns dessutom en speciell kvot: Estland
            10.230 (9.300) Ryssland 10.230 (9.300) EU (varav hela kvoten går
            till 89.540 (81.400) Finland) Totalt 110.000 (100.000)
          </p>
          <p>
            Av ovanstående framgår att den svenska delen av EU-kvoten uppgår
            till 112.661 laxar. Finlands kvot uppgår till 103.928 laxar. Dessutom
            har Finland tilldelats hela EU-kvoten i Finska viken, vilken uppgår
            till 89.540 laxar år 1998 och till 81.400 laxar för år 1999. För
            1999 har Finland tilldelats en kvot som totalt är 185.328 och
            Sverige en kvot som är 112.661 laxar. Detta innebär att Finlands
            kvot är 65 procent större än Sveriges kvot för 1999.
          </p>
          <p>
            Mängd fångad lax
          </p>
          <p>
            1998-10-15 redovisades DGXIV-landing report för tiden 1998-01-01-
            1998-08-31. Denna visar att Sverige tagit upp 72 procent, Danmark
            52 procent och Finland 52 procent av sina kvoter i EG-vatten.
            Under samma tid har Finland endast utnyttjat 21 procent av sin
            kvot i Finska viken. Till dags dato har Sverige utnyttjat hela
            sin laxkvot. Enligt IBSFC Monthly catch report jan-aug återstår
            58 procent att fiska upp.
          </p>
          <p>
            11
          </p>
          <pb facs="riksdagen-motions-pdf/data/199899/mot_199899_Mj_0404/mot_199899_Mj_0404-0003.pdf"/>
          <p>
            Mot.
          </p>
          <p>
            12 Fortsatt laxfiske i Sverige
          </p>
          <p>
            1998/99MJ404
          </p>
          <p>
            Nuvarande laxkvoter gör det omöjligt att överleva som laxfiskare
            i Östersjön. Detta drabbar inte minst laxfiskarna i södra Östersjön.
            Till de låga kvoterna skall för deras del läggas de senaste årens
            förskjutning av laxfisket mot Bottenviken/Bottenhavet. Fram till
            1996 fördelades den svenska laxkvoten på så sätt att 30 procent
            skulle fångas norr om 59? 30' och 70 procent söder om denna linje.
            1996 tog Fiskeriverket ett principbeslut som innebar en förskjutning
            i fördelningen mellan å ena sidan laxfisket för yrkesfiskare i
            Bottenviken/Bottenhavet (N om 59? (30') och å andra sidan laxfisket
            i södra Östersjön (S om 59? (30'). Fördelningen skulle ändras
            från 30/70 procent, via 40/60 procent och till 50/50 procent.
            Fiskeriverket beslutade den 10 december 1997 att fördelningen
            för 1998 skulle vara 50/50 procent.
          </p>
          <p>
            Framtiden
          </p>
          <p>
            Framtiden för det svenska i laxfisket är mörk. Detta gäller i
            ännu högre grad för laxfiskarna i södra Östersjön. Dagens låga
            kvoter, förskjutningen av det svenska fisket mot Bottenviken/Bottenhavet
            är realiteter som lett till mycket svår ekonomisk situation för
            flera av fiskeföretagen. Det krävs rejält utökade kvoter. Sverige
            måste i kommande förhandlingar se till att få en betydligt större
            del av den gemensamma kvoten. Fiskarna måste få rätt till kompensation
            vid sådana tillfällen då de tvingas avstå från fiske p.g.a. laxfiskestopp.
            Staten måste erbjuda acceptabla villkor till de laxfiskare som
            tvingas avveckla sina företag.
          </p>
          <p>
            Hemställan
          </p>
          <p>
            Med hänvisning till det anförda hemställs 1; att riksdagen hos
            regeringen begär förslag till sådan ändring att Sverige i kommande
            förhandlingar kan verka för en utökad laxfiskekvot i Östersjön
            i enlighet med vad som anförts i motionen, 2. att riksdagen hos
            regeringen begär förslag till sådan ändring att Sverige i kommande
            förhandlingar kan verka för att en ökad andel av laxkvoten tilldelas
            svenska fiskare i enlighet med vad som anförts i motionen, 3,
            att riksdagen hos regeringen begär förslag till sådan ändring
            att Fiskeriverket får i uppdrag att se över fördelningen av den
            svenska kvoten mellan södra och norra delen av Östersjön i enlighet
            med vad som anförts i motionen, 4. att riksdagen hos regeringen
            begär förslag till sådan ändring att Fiskeriverket får i uppdrag
            att se över laxfiskarnas situation och möjlighet till ekonomisk
            kompensation då de tvingas avstå från sin verksamhet på grund
            av fiskestopp och alltför små kvoter i enlighet med vad som anförts
            i motionen.
          </p>
          <pb facs="riksdagen-motions-pdf/data/199899/mot_199899_Mj_0404/mot_199899_Mj_0404-0004.pdf"/>
          <p>
            Mot. 13 Stockholm den 26 oktober 1998 1998/99MJ404
          </p>
          <p>
            Jeppe Johnsson (m) Ingvar Eriksson (m)
          </p>
        </div>
      </div>
    </body>
  </text>
</TEI>
