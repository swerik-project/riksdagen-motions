<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--fk--00225">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__225/mot_1946__fk__225-001.pdf"/>
      <fw xml:id="i-LwJfG4YvzfXkcDmsK6JdCw">
        Motioner i Andra kammaren, nr 225.
      </fw>
      <div xml:id="i-GcXQ6ZkHeTsXqJND5BuPp2" type="motHeader">
        <div xml:id="i-K1tCbh1u6qbdy45E4MrRmJ" type="motTitle"/>
        <div xml:id="i-JMTcVN6okvd5uZi75wXjNK" type="motSubmissionInfo"/>
      </div>
      <div xml:id="i-9ZRg3UpRyEJtU5wi6CBvYo" type="motBody">
        <div xml:id="i-9tozWVJ6uiZiqKv1D6w9SN">
          <p xml:id="i-Tr4kYAUb2Ls91foCLf43Q7">
            bt
          </p>
          <p xml:id="i-26bYh5e2XMTJsByW3jT7MB">
            Nr 225.
          </p>
          <p xml:id="i-AHxoPysUo5g3NycwLtgNHi">
            Av herr Mannerskantz, i anledning av Kungl. Maj:ts proposition
            med förslag till lag angående ändrad lydelse av 2 och 13 $$ lagen
            den 30 juni 1942 (nr 515) om åtgärder mot vanhävd av jordbruk.
          </p>
          <p xml:id="i-PapbcPH3zBLTXLqbBiByvc">
            I proposition nr 7 föreslår Kungl. Maj:t en skärpning av vanhävdslagen
            av den 30 juni 1942 avseende att förhindra eller försvåra sammanslagning
            av gårdar till större enheter i vissa fall. I synnerhet tvenne
            skäl härför an- föras av departementschefen, nämligen dels att
            1943 års arrendelag i viss mån förfelat sitt syfte varför åtgärder
            synas böra vidtagas för att undanröja följ- derna härav samt dels
            att okontrollerad sammanslagning ej bör ske med hänsyn till den
            tilltänkta statliga rationaliseringsaktionen. I propositionen
            angives att förslaget i 43 yttranden i princip tillstyrkts, i
            52 st. avstyrkts och att i 9 st. anförts att med dylik lagstiftning
            bör anstå tills 1942 års jordbrukskommitté framlagt förslag om
            den framtida jordbruks- politiken. Granskar man emellertid närmare
            de 43 yttranden som redovisas : som tillstyrkande, finner man
            att flertalet av dem yttrat sig mycket kritiskt och olustigt om
            förslaget och framfört åtskilliga villkor och reservationer, varför
            man vågar säga att förslaget liksom av lagrådet mottagits med
            stort misstroende. De instanser, som torde få anses ha särskilt
            specialiserat sig på detta ämnes- område och med en allsidig sammansättning,
            nämligen 1942 års jordbruks- kommitté och fastighetsbildningssakkunniga
            ha särskilt kraftigt uttalat sig emot utredningsmännens förslag.
            Jordbrukskommittén har med några ord i sitt uttömmande yttrande
            använt en formulering som förmodligen föranlett departementschefen
            att — enligt min mening utan fog — hänföra detta ytt- rande till
            de 43 tillstyrkande medan den liksom fastighetsbildningssakkunniga
            levererat en helt enkelt förkrossande kritik av förslaget. Se
            s. 14—18 och 21—24 i propositionen. Anmärkningsvärt är att departementschefen
            icke ansett sig böra ingå på något egentligt bemötande av dessa
            verklighets- betonade yttranden. Jag kan i stort sett instämma
            i dessa och vill särskilt citera några av dem:
          </p>
          <p xml:id="i-JQyg8dsAoBSac3sz8MeMjM">
            Vid en rationalisering av det svenska jordbruket enligt de riktlinjer,
            som nu antytts, torde man icke kunna tänka sig att behandla de
            brukningsdelar, å vilka den sociala arrendelagstiftningen är tillämplig,
            på annat sätt än övriga brukningsdelar. Lika litet som statsmakterna
            i allmänhet synas böra hindra att brukningsdelar, vilka i sitt
            nuvarande skick ej kunna uppnå full lönsam- het, skola få undergå
            den förvandling som erfordras för uppnående av detta mål, lika
            litet synas statsmakterna böra resa hinder för en dylik förvandling
            av brukningsdelar, som omfattas av den sociala arrendelagstiftningen.
            En
          </p>
          <pb facs="riksdagen-motions-pdf/data/1946/mot_1946__fk__225/mot_1946__fk__225-002.pdf"/>
          <fw xml:id="i-D36xNZ9aLk74MTixnziH62">
            8 Motioner i Första kammaren, nr 225.
          </fw>
          <p xml:id="i-M1NpW13U5oCtbd9fL6RTdc">
            motsatt ståndpunkt skulle ju leda till att man för en viss grupp
            av de svenska jordbruken förhindrade en av förhållandena påkallad
            utveckling. Mot bakgrunden av vad nu anförts om behovet av en
            rationalisering av det svenska jordbruket framstår det även som
            angeläget, att statsmakterna ej framtvinga sådana investeringar
            av byggnadskapital i jordbruksfastigheter, som äro ägnade att
            försvåra förvandlingen av de ofullständiga jordbruken till bärkraftiga
            enheter eller som efter en sådan förvandling skulle komma att
            bli värdelösa. (S. 15 i propositionen.)
          </p>
          <p xml:id="i-XqcGZUM7Adt3VKJ85p6bKZ">
            Den föreslagna lagtexten synes emellertid i många fall icke taga
            hänsyn till detta kloka uttalande.
          </p>
          <p xml:id="i-JMJsRgcPzQuSEbCuXGKiPP">
            I stället anför departementschefen på minst fyra ställen (på
            s. 28 och 29) att en brukningsdel ej bör få sammanläggas med en
            annan, samme jordägare tillhörig, förrän det utrönts att det ej
            passar bättre att överföra den till ytter- ligare en annan. Detta
            måste betyda, att man tänker sig beröva en jordägare hans jord
            för att överlåta den till en annan, eljest förlorar uttalandet
            sin mening. Mot en sådan utveckling uttalar jag en bestämd protest
            och kan därför icke godtaga detta som ett skäl för lagstiftningen.
            Den svenske bonden skall icke föras in i ett tillstånd där han
            icke blott kontrolleras av myndigheter av alla slag i nära nog
            allt sitt handlande utan t. o. m. kan berövas sin jord. På s.
            17 uttalar kommittén:
          </p>
          <p xml:id="i-Envt7xhBkYmwfGLpRUh6qk">
            Vad åter gällde sammanslagning av sådana brukningsdelar, som
            var för sig utgjorde bärkraftiga jordbruk, har kommittén funnit
            rationaliseringssträ- vandena inom jordbruket ej böra anses utgöra
            något avgörande hinder för att det allmänna, om så ur andra synpunkter
            ansåges önskvärt, genom bestäm- melser i vanhävdslagen eller på
            annat sätt motverkade dylika sammanslag- ningar. Kommittén har
            emellertid i detta sammanhang understrukit, att man vid bedömningen
            av, om en viss brukningsdel kunde anses bärkraftig eller ej, icke
            borde fästa sig enbart vid förhållandena för dagen utan även borde,
            i den mån så vore möjligt, beakta, hur saken kunde komma att ställa
            sig på längre sikt. Enligt kommitténs mening borde redan de allmänna
            bestämmel- serna i 1942 års lag, riktigt tillämpade, i regel motverka
            en dylik samman- slagning. Vore båda brukningsdelarna av den storlek
            och beskaffenhet i övrigt, att de kunde anses fullt bärkraftiga,
            syntes nämligen sammanlägg- ningen i regel ej kunna anses medföra
            väsentliga fördelar för jordbruks- driften.
          </p>
          <p xml:id="i-PhQr3dFGyR2SRqBxdaVzzF">
            Jag vill understryka detta uttalande, vilket innebär att redan
            nuvarande van- hävdslagstiftning är tillräcklig för att bevara
            tvenne s. k. bärkraftiga jordbruk, varefter jag drager den slutsatsen,
            att propositionen vill utvidga bestämmel- serna dithän, att hinder
            skall kunna resas mot att sammanlägga ett ofull- ständigt jordbruk
            med ett bärkraftigt, vilket jordbrukskommittén — och jag med den
            — på det bestämdaste motsätter sig. Vidare innehåller det cite-
            rade uttalandet ett framhållande av att man vid bedömandet av
            om en viss brukningsdel är bärkraftig eller icke bör skåda framåt
            i tiden. Detta är sär- skilt viktigt. Man bör lära av misstag
            i det förgångna. När man i egnahems-
          </p>
          <pb facs="riksdagen-motions-pdf/data/1946/mot_1946__fk__225/mot_1946__fk__225-003.pdf"/>
          <fw xml:id="i-YbKiTNqFLdGqAfXvLcxZ4F">
            Motioner i Första kammaren, nr 225: 9
          </fw>
          <p xml:id="i-5fbbk1kZxLoMytB65RQP1e">
            väsendets barndom splittrade sönder ett stort antal gårdar till
            små lotter trodde man sig handla väl och till egnahemsbrukarnas
            fördel, men i stället medförde detta olyckliga förhållanden för
            otaliga brukare. Man må nu se till att man skådar minst 20 år
            framåt i tiden, och min tro är att man då med familjejordbruk
            menar ett sådant där familjen kan vid jordbruket behålla kvar
            en barnskara på åtminstone 3 å 4 och betala varje barn minst lika
            mycket som en lantarbetare. Ett s. k. familjejordbruk, där till
            slut blott gamlingarna bli kvar, är inget familjejordbruk. Jag
            anser att den nu föreslagna lagstiftningen, som på en bakväg skall
            komplettera arrende- lagen, intet annat är än ett bakåtsträvande,
            som om 20 år kommer att be- traktas med samma ögon, varmed man
            nu allmänt betraktar misstagen under egnahemsrörelsens början.
            Fastighetsbildningssakkunniga äro synnerligen expressiva i sina
            uttalanden och jag citerar därur bl. a. följande (s. 22 i propositionen).
          </p>
          <p xml:id="i-NTAtUHunciDjpkV9q5Fq4Y">
            Syftet var att skydda arrendatorerna genom vissa tvingande regler
            att iakttaga, om jorden i fortsättningen utarrenderades, men icke
            att i vidare mån än vad som följer av optionsrätten tvinga jordägare
            att begagna arrende- institutet. Bortsett från det speciella fall,
            där arrendelagen gör avsteg från principen att civillag ej må
            äga retroaktiv kraft, är optionsrätten avsedd att inträda endast
            som följd av avtal, vid vars ingående kontrahenterna äga kännedom
            om denna påföljd. Icke heller att jordägaren genom att sammanslå
            brukningsdelar, som vid arrende äro underkastade de särskilda
            sociala bestämmelserna, uppnår att dessa träda ur tillämpning,
            kan med fog betecknas som ett kringgående av lagen. Det är med
            öppna ögon lagstiftaren begränsat dessa bestämmelsers räckvidd.
            Meningen var verkligen att de icke erfordrades eller skulle gälla
            för brukningsdelar om mer än 50 hektar odlad jord, dessa må ha
            nått sin storlek genom sammanslagning av mindre enheter, genom
            nyodling eller annorledes. Spörsmålet om undantag från detta villkor
            dryftades ju särskilt under lagens förarbeten. Men att hädanefter,
            sedan optionsrättens begränsning bestämts och lagstif- taren därvid
            i sin strävan att tillgodose arrendatorns intresse icke bundits
            av hänsyn till annat än vad han funnit vara jordägares ofrånkomliga
            anspråk å handlingsfrihet, ”komplettera” arrendelagstiftningen
            i denna del genom att för fall, då optionsrätt icke ansetts skola
            föreligga, på en omväg söka i arren- datorns intresse genom vanhävdslagstiftningen
            hindra jordägaren från att begagna den frihet, som sålunda lämnats
            honom, torde svårligen kunna be- traktas såsom följdriktigt eller
            försvarligt.
          </p>
          <p xml:id="i-QqG9BjPiQwvaCVcjZZHZvd">
            Till dessa inom den svenska juridiken hittills godtagna principer
            kan fogas följande reflexion. Det tvång som förslaget innebär
            att hålla byggnader, även där jordägaren kan räkna med att det
            är ekonomiskt oförnuftigt, kan blott leda till tvenne resultat:
            antingen att jordägaren med tvång sättes i en direkt förlustbringande
            situation eller att han måste uttaga ett arrende, som brukaren
            icke kan be-
          </p>
          <pb facs="riksdagen-motions-pdf/data/1946/mot_1946__fk__225/mot_1946__fk__225-004.pdf"/>
          <fw xml:id="i-Nv1vx15DnHcTC66AWuKKZB">
            10 Motioner i Första kammaren, nr 225:
          </fw>
          <p xml:id="i-JUTfH4ogx7YX19EJvThgfk">
            tala. Jag anser icke något av dessa resultat önskvärda. Det kan
            resultera i att man lagstiftar sig fram till den ena ohållbara
            situationen efter den andra, så som man nu redan börjat och till
            slut måste gripa till från början ej avsedda ytterligheter. Propositionen
            vänder sig t. o. m. emot sammanläggning av tvenne gårdar som en
            jordägare själv brukar. Hur skall för övrigt länsstyrelsen eller
            jord- brukskommissionen alltid kunna förväntas bäst förstå vad
            som är bäst för ekonomi och rationalisering? Jag förmenar att
            särskilt de medelstora och större enheternas brukare äro bäst
            i stånd att bedöma dylikt. Man riskerar även att olika tillämpningsgrunder
            komma att tillämpas i olika län, eller att ”modenycker” i uppfattningen
            om vad som menas med familjejordbruk komma att vara bestämmande.
            Härtill kommer att blotta tvånget att i sitt ekonomiska bedömande
            och handlande i fråga om brukningsenheternas storlek vara hänvisad
            till att skriva ansökningar till myndigheter och kanske springa
            i trappor och söka övertyga okunnigt folk om saker, som de äga
            små förutsättningar att be- härska, är ett otillfredsställande
            förhållande, som ej bör tolereras utan mycket starkare skäl än
            vad här i propositionen ha framförts. Då det förevarande lagförslaget
            är ägnat att medföra stora olägenheter för ekonomisk byggenskap,
            stor risk för hämmande av den önskvärda rationa- liseringen och
            därtill lägger ytterligare tyngande band på de svenska jord- brukarna
            och skälen för lagens genomförande äro mycket svaga får jag hemställa,
          </p>
          <p xml:id="i-F5F3oxx4LsNcrH74QaatuM">
            att riksdagen måtte avslå Kungl. Maj:ts proposition nr 7 med
            förslag till ändring av lagen av den 30 juni 1942 om vanhävd av
            jordbruk.
          </p>
          <p xml:id="i-HvDm8eXEgLYwn4hJgBq4xq" type="date">
            Stockholm den 23 januari 1946.
          </p>
          <div xml:id="i-9srQkFd5L1Yw5XGJ8WwyUt" type="signatureBlock">
            <p who="i-5jvc79PehcxtyUuivZivQ5" type="signature">
              Axel Mannerskantz
            </p>
          </div>
        </div>
      </div>
    </body>
  </text>
</TEI>
