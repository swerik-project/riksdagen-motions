<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00277">
  <teiHeader>
    <fileDesc>
      <titleStmt>
        <title>Tider för servering av alkohol</title>
        <author corresp="i-jzGaaesAq8sGFLrFKnaY8">av Olof Lavesson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tider för servering av alkohol</title>
          <idno type="rdwebb">H002So277</idno>
          <rs type="number">So277</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So277/text</ref>
          <ref type="dokument_url_html">http://data.riksdagen.se/dokument/H002So277</ref>
          <ref type="dokumentstatus_url_xml">http://data.riksdagen.se/dokumentstatus/H002So277</ref>
          <ref type="doc">http://data.riksdagen.se/fil/0AF558CF-3E4F-4CF6-8224-0F38CF2A71CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AGzpVePXmgHdrZL6pcQB6N" type="signed"/>
        <correspContext corresp="i-AGzpVePXmgHdrZL6pcQB6N">
          <note type="signatory" corresp="i-jzGaaesAq8sGFLrFKnaY8"/>
        </correspContext>
        <correspAction xml:id="i-8ECoA3Wag1hc7ZNWWHVpoi" type="numbering">
          <date when="2012-10-03"/>
        </correspAction>
        <correspAction xml:id="i-BoHGQ4GY17JSq86vseQQMy" type="submission">
          <date when="2012-10-02"/>
        </correspAction>
        <correspAction xml:id="i-BfQC6vQda3FuomcQoyKQgQ" type="transfer">
          <date when="2012-10-02"/>
        </correspAction>
        <correspAction xml:id="i-GWmBqVrKfWeqvNjvEQyX9f" type="assigned"/>
        <correspContext corresp="i-GWmBqVrKfWeqvNjvEQyX9f">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TcwrQoNrsC8JSwUo12YyWY" type="motHeader"/>
      <div xml:id="i-QLW9YcdwdDKZSACBC5dHi7" type="motBody">
        <div xml:id="i-VSPSd5NqFxonWay4cRnJmT" type="motProposal" subtype="förslag">
          <head xml:id="i-Vsx6fdAzgmZCcs61sgxD8v">
            Förslag till riksdagsbeslut
          </head>
          <p xml:id="i-3Z5BaWoKERAsnp1WiRkvPm">
            Riksdagen tillkännager för regeringen som sin mening vad som
            anförs i motionen om en förändring av 8 kap. 19 § alkohollagen.
          </p>
        </div>
        <div xml:id="i-QAyMdVXJk4WuTqJwH1P8po" type="motContent">
          <head xml:id="i-J1Fx6iTA7SeXcRvovLjrjN" type="h1">
            Motivering
          </head>
          <p xml:id="i-XWEwiVySJDLXdJVQJnrYjn">
            Sveriges alkoholpolitik är och skall vara restriktiv. Det övergripande
            målet är att främja folkhälsan genom att minska alkoholens medicinska
            och sociala skadeverkningar. Detta har man främst gjort genom
            att begränsa tillgången till och minska efterfrågan på alkohol,
            men också genom att öka kunskapen om konsekvenserna av alkoholdrickande
            och erbjuda bra vård och behandling.
          </p>
          <p xml:id="i-6PwwZSxDy8EM9SqJTBAW9g">
            Innevarande mandatperiod har riksdagen fattat beslut om ett flertal
            moderniseringar av alkohollagen vad gäller serveringstillstånd.
            Det har blivit enklare för cateringfirmor att få ett stadigvarande
            serveringstillstånd, rumservering på hotell har blivit tillåtet,
            varm mat är inte längre ett krav för serveringstillstånd och provsmakning
            på mässor och tillverkningsställen har underlättats.
          </p>
          <p xml:id="i-ESGA7hVox4b7mr8fp8AAJH">
            Just serveringstillstånden och särskilt sena serveringstider
            har diskuterats flitigt den senaste tiden, särskilt vad gäller
            möjlighet att servera alkohol till klockan 03 respektive klockan
            05. Diskussioner har förts i våra större städer om ordningsproblem
            kopplade till sen servering. Däremot har debatten kring hur tidigt
            alkohol får serveras varit betydligt mer stillsam.
          </p>
          <p xml:id="i-Wp71m33NXk2smv7AuNqE8X">
            Idag är det kommunerna som beslutar om serveringstider. I alkohollagen
            8 kap. 19 § fastställs dock en norm för när servering får ske.
            Denna gäller om inte kommunen beslutar annat. Med något undantag
            gäller därmed att alkohol inte får serveras i Sverige före kl
            11 på förmiddagen. Det finns all anledning att ifrågasätta detta.
          </p>
          <p xml:id="i-VFrUtw3t7hq47yRZPPvqAJ">
            Är det verkligen en rimlig konsekvens att brudparet på hotellet
            inte ska kunna beställa ett glas champagne till sin frukost? Att
            fansen som samlats för att följa en direktsänd match i en annan
            tidszon inte ska kunna fira med en öl? Eller att den som så önskar
            inte ska kunna beställa en Gammel Dansk före klockan 11?
          </p>
          <p xml:id="i-Aibj1eG8naG9z11RD5y7BW">
            Signalvärdet i nuvarande lagstiftning har redan fått följder
            som kan anses vara såväl godtyckliga som tveksamma ur konkurrensperspektiv.
            Våren 2008 beslutade Stockholms stad att ge Grand Hotel, som enda
            etablissemang, serveringstillstånd från klockan 08. Motivet var
            att Grand Hotel ansågs ha en särställning och att ett nygift par
            eller nybliven nobelpristagare skulle kunna beställa ett glas
            vin i frukostmatsalen. Man kan fråga sig varför inte brudpar på
            andra hotell skulle kunna hantera detta vinglas lika ansvarsfullt.
          </p>
          <p xml:id="i-PvFzvLKCzxamBTHfY6x3MY">
            I alkohollagen 8 kap. 19 § stadgas följande:
          </p>
          <p xml:id="i-F7XuK6cZRJa6iEtXNf4q7L">
            Kommunen beslutar under vilka tider alkoholdrycker får serveras.
            Vid bestämmande av tiden för servering ska särskilt beaktas vad
            som sägs i 17 §.
          </p>
          <p xml:id="i-6HARX5FHHHiPuqrXhTnf2L">
            Om inte kommunen beslutar annat, får servering av spritdrycker,
            vin, starköl eller andra jästa alkoholdrycker inte påbörjas tidigare
            än klockan 11.00 och inte pågå längre än till klockan 01.00.
          </p>
          <p xml:id="i-XtXEpHL55EJ5Hjz5qDBRPx">
            Serveringsstället ska vara utrymt senast 30 minuter efter serveringstidens
            utgång.
          </p>
          <p xml:id="i-Bu2mNLNdumCjPdxwpeAdCL">
            Bestämmelserna i första tredje styckena gäller inte rumsservering
            på hotell eller minibar i hotellrum enligt 5 §.
          </p>
          <p xml:id="i-ZfKtH26UnNNZPVH8WiCYP">
            Det är kommunen som ska sätta tidsgränser för servering, inte
            staten. Andra stycket i ovanstående paragraf borde därmed utgå.
            I ovanstående paragraf refereras dessutom till 17 § där det står:
          </p>
          <p xml:id="i-5gjy7hhnFB8n3tto1HHgTM">
            Om alkoholservering på grund av serveringsställets belägenhet
            eller av andra skäl kan befaras medföra olägenheter i fråga om
            ordning och nykterhet eller särskild risk för människors hälsa,
            får serveringstillstånd vägras även om övriga krav som uppställs
            i lagen är uppfyllda.
          </p>
          <p xml:id="i-JxxiymfqKjp8pieVTo6XdV">
            Därmed säkras också kommunens möjligheter att besluta om serveringstillstånd
            utifrån de alkoholpolitiska prioriteringarna.
          </p>
          <p xml:id="i-NX4K7eHvR4MkfDkMMzg1fa">
            Målet för den statliga alkoholpolitiken bör vara det som inledningsvis
            anges i denna motion, inte att medelst pekpinnar och detaljregleringar
            hindra ansvarsfull servering och konsumtion.
          </p>
        </div>
        <div xml:id="i-WGS4x5VZdM7Z27LtYaFFCL" type="signatureBlock">
          <list xml:id="i-KnJGxpqgt6MpZX8XwQ68Ds">
            <item xml:id="i-5Yer6JBuEYfP8V8R7UJEnj" who="i-jzGaaesAq8sGFLrFKnaY8" type="signature">
              Olof Lavesson (M)
            </item>
          </list>
        </div>
      </div>
    </body>
  </text>
</TEI>
