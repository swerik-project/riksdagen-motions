<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00359">
  <teiHeader>
    <fileDesc>
      <titleStmt>
        <title>Jämlikhet och integration</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämlikhet och integration</title>
          <idno type="rdwebb">GU02C359</idno>
          <rs type="number">C359</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C359/text</ref>
          <ref type="dokument_url_html">http://data.riksdagen.se/dokument/GU02C359</ref>
          <ref type="dokumentstatus_url_xml">http://data.riksdagen.se/dokumentstatus/GU02C359</ref>
          <ref type="doc">http://data.riksdagen.se/fil/31777A44-A75C-42D5-A3BD-B506CE5AA9F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <name>Carin Jämtin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SYmctpvT7BxsqFzwPADUfw</idno>
            <name>Nikos Papadopoulos</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KJX9y954M5rbLzozw7u14w" type="signed"/>
        <correspContext corresp="i-KJX9y954M5rbLzozw7u14w">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-5rDWSiUBTXy1skSJScN6u3"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-A5R84cTmpky3NHJ7nLKaEt"/>
          <note type="signatory" corresp="i-SYmctpvT7BxsqFzwPADUfw"/>
        </correspContext>
        <correspAction xml:id="i-XKYun86CSm3z8gsYR3hULr" type="referral">
          <date when="2006-11-07"/>
        </correspAction>
        <correspAction xml:id="i-RTgdsCnwbQLL61PdL1hdAS" type="dismissal">
          <date when="2006-11-07"/>
        </correspAction>
        <correspAction xml:id="i-HD5TCYQkhm46MgnsTt1HDn" type="numbering">
          <date when="2006-11-02"/>
        </correspAction>
        <correspAction xml:id="i-4HU3QxvQjDhVWkqK3b31rJ" type="submission">
          <date when="2006-10-31"/>
        </correspAction>
        <correspAction xml:id="i-84AsmqApGkzsnN8fZvPY5h" type="transfer">
          <date when="2006-10-31"/>
        </correspAction>
        <correspAction xml:id="i-WFz1SvzkMKkgrMae3tLLFi" type="assigned"/>
        <correspContext corresp="i-WFz1SvzkMKkgrMae3tLLFi">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XzAA692QNBuvvevSY8Tf2P">
            Förslag till riksdagsbeslut
          </head>
          <list style="ol">
            <item xml:id="i-R1989a28s3A5fAmzY2YAiS">
              Riksdagen tillkännager för regeringen som sin mening vad i motionen
              anförs om att hyresvärdarna måste överlåta delar av sitt bestånd
              till de kommunala bostadsförmedlingarna.
            </item>
            <item xml:id="i-M4Uvhprgn6ECKoCsG8gNGG">
              Riksdagen tillkännager för regeringen som sin mening vad i motionen
              anförs om att värna allmännyttan.
            </item>
            <item xml:id="i-4p82tPQCvdb27RcdyR2BK1">
              Riksdagen tillkännager för regeringen som sin mening vad i motionen
              anförs om att underlätta för nybyggnation och pressa priserna
              på nybyggnation av hyresrätter.
            </item>
            <item xml:id="i-NyBCDbfngYyUczEsqnriNa">
              Riksdagen tillkännager för regeringen som sin mening vad i motionen
              anförs om att inte avskaffa räntesubventionen för nybyggnationer
              av hyresrätter.
            </item>
            <item xml:id="i-4PB5qmWK4U5BpKhazFFRCV">
              Riksdagen tillkännager för regeringen som sin mening vad i motionen
              anförs om att individuella handlingsplaner för att underlätta
              etablering måste tas fram för den som är nyanländ. 1
            </item>
            <item xml:id="i-7B4EyzEAw3jyjXGBVds2Vf">
              Riksdagen tillkännager för regeringen som sin mening vad i motionen
              anförs om att underlätta för språkstudier som integreras med praktikplats
              eller arbete. 1
            </item>
            <item xml:id="i-BVZY3nknrC3SLuUz8MFE5V">
              Riksdagen tillkännager för regeringen som sin mening vad i motionen
              anförs om att intensifiera arbetet med validering och certifiering.
              2
            </item>
            <item xml:id="i-JvfjtoYxr6sEmaugfBix5r">
              Riksdagen tillkännager för regeringen som sin mening vad i motionen
              anförs om riktade anställningsstöd för att underlätta etablering
              på arbetsmarknaden för den som varit arbetslös länge. 1
            </item>
            <item xml:id="i-Y98eMFTyQnE6p6tii4sGC8">
              Riksdagen tillkännager för regeringen som sin mening vad i motionen
              anförs om att alla barn ska ha rätt till en bra och trygg skola.
              2
            </item>
            <item xml:id="i-Baq323P9Spq1TsKhKHqDc1">
              Riksdagen tillkännager för regeringen som sin mening vad i motionen
              anförs om att resurser till skolan ska fördelas efter behov och
              inte via ett rakt skolpengssystem. 2
            </item>
            <item xml:id="i-HtA7KW6PMCdKztdxLq4MkP">
              Riksdagen tillkännager för regeringen som sin mening vad i motionen
              anförs om att öka de riktade anslagen till de skolor i storstädernas
              förorter som har det tuffast. 2
            </item>
            <item xml:id="i-69KZ2BzmsEU2JDqmBr1eMe">
              Riksdagen tillkännager för regeringen som sin mening vad i motionen
              anförs om att stärka skolan som en plats att mötas på och att
              se till att varje skola är så bra att ingen förälder ska känna
              sig tvungen att välja bort den närmaste skolan. 2
            </item>
          </list>
          <p xml:id="i-DNXr6zdiHSp1S359EQYgUm">
            1 Yrkandena 5, 6 och 8 hänvisade till AU.
          </p>
          <p xml:id="i-EF9UeyCmN7v3hVf7xCGMhc">
            2 Yrkandena 7 och 912 hänvisade till UbU.
          </p>
        </div>
        <div type="motContent">
          <head xml:id="i-26hQCC7FzuYgoieadzHGos" type="h1">
            Jämlikhet och integration
          </head>
          <head xml:id="i-Ej3ekrBV75mScxi5FD6KgN" type="h1">
            Motivering
          </head>
          <p xml:id="i-6FAhoC3QKHnEKv9mTLBBos">
            Integration handlar om att alla människors lika värde ska respekteras.
            Och att alla människors olika erfarenheter och kunskaper ska tas
            till vara. Tillsammans har vi ansvar att skapa ett samhälle där
            alla, var och en av oss, får plats och mår bra. Det finns inga
            vi och dem. Det finns bara vi.
          </p>
          <p xml:id="i-LQJdZ17Xct71pQKMCdpHEh">
            Vi som skriver den här motionen är socialdemokratiska riksdagsledamöter
            från Stockholm. Vi lever i en stad vi är stolta över. En stad
            med tillväxt, ökad sysselsättning och framåtanda. En stad präglad
            av mångkultur, internationalism och tolerans. Men Stockholm är
            också en delad stad. I många av våra förorter saknas framtidstro.
            Där ser man inte effekterna av den starka tillväxten och där är
            arbetslösheten hög. De ekonomiska, sociala och etniska klyftorna
            har växt.
          </p>
          <p xml:id="i-JcaFtaq7Kbqcryha121hLu">
            Dessa problem uppmärksammades av den tidigare regeringen bland
            annat i den särskilda storstadspropositionen, vars syfte var att
            motverka segregationen i storstäderna. Men trots de gemensamma
            insatserna har dock obalansen inte kunnat stoppas. Därför är ytterligare
            ansträngningar nödvändiga för att klyftorna i Stockholm ska minska.
          </p>
          <p xml:id="i-8pMvA4H4N4vk6CHktVnohR">
            En stark huvudstadsregion är av nationellt intresse. Regeringen
            och riksdagen har ansvar för hela Sveriges utveckling, och det
            är viktigt att man inte faller för frestelsen att se ekonomisk
            tillväxt och fler arbetstillfällen i Stockholmsregionen som en
            nackdel för övriga landet. Stockholm står sig väl i konkurrensen
            med utländska storstäder, vilka ofta stöds av riktade nationella
            storstadspolitiska satsningar. I det läget får vi inte försumma
            att slå vakt om och utveckla vår huvudstadsregion.
          </p>
          <head xml:id="i-DkZ29YtMZdPCM1CKghiqi3" type="h2">
            Bostäder åt alla
          </head>
          <p xml:id="i-M5PBgzucu6k8NeKiTbyQAz">
            Den sociala bostadspolitiken är en viktig del av den svenska
            välfärdspolitiken och ett viktigt verktyg för integration. Bostadspolitiken
            ska vara generell och möta behovet av bostäder till rimliga kostnader
            för alla. Utgångspunkten för den är att bostaden inte är någon
            handelsvara, den är en grundläggande rättighet för alla.
          </p>
          <p xml:id="i-3PEpPwtdTjXPnRe7mSBfbk">
            Den nya regeringens målmedvetna strategi att sälja ut allmännyttan
            kommer att rasera hela den sociala bostadspolitiken och leda till
            ökade klyftor i samhället. Allmännyttan har så länge den existerat
            varit en viktig del av bostadsförsörjningen, inte bara i Stockholm
            utan i hela Sverige. De allmännyttiga bostadsföretagen kom till
            för att kommunerna skulle kunna ta sitt ansvar för bostadsförsörjningen
            och kommuninvånarnas boendeförhållanden. Avsikten var att bygga
            bort bostadsbrist och dåliga bostäder, och målet var att tillgodose
            behovet av bra bostäder, fria från spekulation och privat vinst,
            till ett rimligt pris. Detta är nu på väg att raseras.
          </p>
          <p xml:id="i-JjagJidcoGLfiouuZcpv32">
            Allmännyttan utgör en garant för att det ska finnas hyresrätter,
            inte minst i storstäderna. Därför krävs det att vi slår vakt om
            och utvecklar allmännyttan inte säljer ut den. Hyressättningen,
            bruksvärdessystemet och därmed hyresgästens besittningsskydd ska
            värnas och utvecklas för att kunna verka under nya förutsättningar
            på bostadsmarknaden.
          </p>
          <p xml:id="i-RJ4DM2LzqE98ELrsFdHx4p">
            Bostaden är en rättighet som måste gälla alla. Det kräver också
            att bostäder förmedlas rättvist och öppet utifrån tydliga regler
            och kriterier. Ingen ska diskrimineras. En kommunal bostadsförmedling
            och krav på att samtliga värdar lämnar en viss del av sitt bestånd
            till förmedling via den ökar möjligheterna till ett bra boende
            för alla.
          </p>
          <p xml:id="i-Naqa2EkvcJ135GJkgpq5Bp">
            En fungerande bostadsmarknad måste präglas av att hyresrätten
            också är ett tillgängligt alternativ. I våra storstäder är det
            fortfarande bostadsbrist och i framför allt Stockholm finns det
            allt för få hyresrätter. Det är med oro vi ser hur misshandlad
            frågan om nybyggande för den vanlige stockholmarens behov blir
            av den moderata majoriteten i Stockholms stadshus. Vi vill bygga
            nytt, vi vill bygga klokt och vi vill bygga vackert. För att bryta
            segregationen krävs blandade upplåtelseformer och nybyggnation
            även i utsatta förorter. Priserna för nybyggnation går att pressa.
          </p>
          <p xml:id="i-CB3zMLmL1sVAyv3UPNnVtU">
            I budgetpropositionen föreslår regeringen att avskaffa räntesubventionerna
            för byggnation av hyresrätter. Resultatet av ett sådant beslut
            är att det kommer bli dyrare att bygga hyresrätter jämfört med
            att bygga bostadsrätter. Hyresrättens syfte, att garantera den
            solidariska bostadspolitiken och ge alla medborgare en bra bostad
            till ett rimligt pris, bryts i och med detta ner. Detta säger
            vi bestämt nej till.
          </p>
          <head xml:id="i-L4QFbLCVLnsz1r5pRq6JPx" type="h2">
            Arbete åt alla
          </head>
          <p xml:id="i-WSUm1NpvqZZ8yiLqLihHKU">
            Arbetet är ofta det bästa sättet att skapa sig en gemenskap,
            ett sammanhang och tillhörighet. Känslan av att vara behövd, att
            de insatser man gör räknas, på en trygg och stabil arbetsmarknad
            gör att människor växer trygga människor vågar. Men den nya regeringen
            har en annan syn på detta. Genom försämringarna av våra försäkringssystem
            skapas en instabil och otrygg arbetsmarknad. Klyftorna mellan
            de som har arbete och de som för tillfället står utan kommer osvikligen
            att öka. En ganska stor och inflytelserik grupp kommer att ha
            allt: goda löner ibland sanslöst goda frihet, utvecklande arbete,
            kunskap och hemvist i internationella närverk och miljöer. Men
            där kommer också att finnas en stor grupp av marginaliserade,
            utestängda och utslagna. Mellan dessa två kommer att finnas en
            grupp som visserligen har jobb, men inte trygga eller välbetalda
            sådana. Jobb som är lätta att ersätta, som bygger på tillfälliga
            kontrakt i stället för säkra anställningar. Människor med rötter
            i andra länder är redan idag överrepresenterade i de sistnämnda
            grupperna. I Stockholm är utvecklingen tydlig och med en politik
            där resurserna minskar för dem som är mest utsatta blir konsekvensen
            förödande.
          </p>
          <p xml:id="i-R8uVH4bjPb9MVHxYreWpsV">
            Stockholmaren lever i en dynamisk stad. Stadens snabba utvecklingstakt
            och kraften i det mångkulturella kan ge oss enorma konkurrensfördelar
            om de förvaltas på rätt sätt. De nya medborgare som kommer hit
            måste snabbt komma i sysselsättning. Att som invandrad svensk
            få ett arbete med arbetskamrater och nya arbetsuppgifter är ofta
            det bästa sättet att lära känna Sverige. Vi vill att alla som
            har kommit till Sverige som flyktingar så snabbt som möjligt ska
            få börja arbeta. Etableringen för nyanlända måste därför förbättras.
            Alla ska få en tydlig handlingsplan där gemensamma åtaganden specificeras
            från den enskilde och från samhället.
          </p>
          <p xml:id="i-EguZ77TwmViMpo547t4V2D">
            För detta krävs en utvecklad samverkan mellan myndigheter och
            organisationer. Språkstudier ska kunna ske parallellt med arbete
            och praktik. Arbetet med validering och certifiering måste intensifieras
            för att ta vara på den kunskap som finns hos var och en som anländer
            hit. Särskilda satsningar behövs mot diskriminering och långtidsarbetslöshet.
            Vi vill se generösa anställningsstöd och andra riktade satsningar
            för dem som har varit arbetslösa länge. De senaste tio åren har
            arbetslösheten bland utrikes födda minskat och fler och fler har
            fått arbete. Men sysselsättningen bland invandrade svenskar måste
            öka än mer. Alla som vill och kan jobba har rätt till ett arbete.
          </p>
          <head xml:id="i-SoZVP2cDFfrLvCVswFGM99" type="h2">
            Skola för alla
          </head>
          <p xml:id="i-BfndoZSsABkJJrnLsL9SF6">
            Det är tjugo gånger större risk att du går ut grundskolan med
            underkänt i något av kärnämnena om du bor i Rinkeby jämfört med
            om du bor i Östermalm. Stockholm är en delad stad. Vi socialdemokrater
            vet att skolan är en av nycklarna för att minska klyftorna, därför
            satsade vi extra resurser på de skolor som har svaga resultat.
            Vi såg att utvecklingen började gå åt rätt håll. Den nya regimen
            både i riket och i staden har en annan syn på skolan. Vi är djupt
            oroade för vilken start i livet våra förortsungar i Stockholm
            kommer att få. Vi vill se en sammanhållen skola som är en mötesplats
            för barn från olika sociala miljöer och kulturer. Alla barn är
            inte lika och alla skolor har inte samma villkor. Men för oss
            är det självklart att alla barn har rätt att gå i en bra skola.
            Varje barn är unikt. Det ska vara en självklarhet att möta eleven
            på den utvecklings- och kunskapsnivå han eller hon befinner sig
            på.
          </p>
          <p xml:id="i-YHi99AQ7DLCCCUdUauf91b">
            Det finns barn som lämnar skolan utan tillräckliga kunskaper
            så får det inte vara! Alla barn har rätt till en bra skolgång
            och rätt att lämna grundskolan med tillräckliga kunskaper. Skolan
            ska förmedla värderingar samtidigt som den ska stimulera kreativitet
            och lärande. Kunskap utvecklar oss som människor, men också Sverige
            som nation. Vi vill ha en trygg skola för alla.
          </p>
          <p xml:id="i-B7FCf8qvJgx9CZuKTvHu3G">
            För att alla barn ska har rätt att gå i en bra skola krävs att
            resurserna till skolan fördelas efter behov, inte bara efter elevantal.
            Alla elever har rätt till en bra skolgång oberoende av deras föräldrarnas
            inkomst.
          </p>
        </div>
        <div type="motSignatures">
          <list>
            <item xml:id="i-9SFZ1KCdZwkKSKcB8gyTvg" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-LF7EmBAZMYPBU433j5mrUy" who="i-Xc2gauHt5Y4GsTNbgqrrAo">
              Yilmaz Kerimo (s)
            </item>
            <item xml:id="i-2gZ3CiJVMCnuM2McsFpA35" who="i-5rDWSiUBTXy1skSJScN6u3">
              Carin Jämtin (s)
            </item>
            <item xml:id="i-tUTig1Gm3QjR8SaayPQEM" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-VdUvVSRKTBboCvSDZEEuYZ" who="i-A5R84cTmpky3NHJ7nLKaEt">
              Bosse Ringholm (s)
            </item>
            <item xml:id="i-REaDereMZEjfSFiAo3GLCk" who="i-SYmctpvT7BxsqFzwPADUfw">
              Nikos Papadopoulos (s)
            </item>
          </list>
        </div>
      </div>
    </body>
  </text>
</TEI>
