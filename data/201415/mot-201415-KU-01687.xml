<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-01687">
  <teiHeader>
    <fileDesc>
      <titleStmt>
        <title>Utskottens utrikesresor</title>
        <author corresp="i-LSGLGKPPdgKqe7pxwHn9sf i-XSuWURvcJRjSbVSYUBBuD2">av Lise Nordin och Stina Bergström (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1687 av Lise Nordin och Stina Bergström (MP)</title>
          <idno type="rdwebb">H2021687</idno>
          <rs type="number">1687</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2021687/text</ref>
          <ref type="dokument_url_html">http://data.riksdagen.se/dokument/H2021687</ref>
          <ref type="dokumentstatus_url_xml">http://data.riksdagen.se/dokumentstatus/H2021687</ref>
          <ref type="docx">http://data.riksdagen.se/fil/DBED7DBE-F46F-4BBF-AF5F-FD4495B143CE</ref>
          <ref type="pdf">http://data.riksdagen.se/fil/67016293-B605-48E3-89E9-577B3DA37951</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-43XBWLyqnZ9KFp6NqPCWRD" type="signed"/>
        <correspContext corresp="i-43XBWLyqnZ9KFp6NqPCWRD">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-HChYfXJ12Eu7GoqMkEQmzR" type="submitted">
          <date when="2014-11-07"/>
          <time when="16:05:10"/>
        </correspAction>
        <correspAction xml:id="i-2Bxoavv4EnuCynnDCP5P1w" type="referred">
          <date when="2014-11-12"/>
        </correspAction>
        <correspAction xml:id="i-FppSG1u2qxjk8uVHDSCEc1" type="assigned">
          <date when="2016-04-27"/>
          <time when="13:58:58"/>
        </correspAction>
        <correspContext corresp="i-FppSG1u2qxjk8uVHDSCEc1">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-JMGmuP7pHbmyMrBtPc18Ep" type="behandlas_i"/>
        <correspContext corresp="i-JMGmuP7pHbmyMrBtPc18Ep">
          <ref type="uppgift">2014/15:KU6</ref>
          <ref type="ref_dok_id">H201KU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU6</ref>
          <ref type="ref_dok_titel">Riksdagens arbetsformer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QkyFnJ9C2fQvw5XU7R5ihQ" type="motHeader">
        <div xml:id="i-Nk58Qsn993vpzzy3ci78Pa" type="motTitle">
          Motion till riksdagen 2014/15:1687 av Lise Nordin och Stina Bergström
          (MP) Utskottens utrikesresor
        </div>
      </div>
      <div xml:id="i-9JL4EpuhYQ67WTxtBjx6t2" type="motBody">
        <div xml:id="i-ETGX5fqLwEbGxNFEWGKY5" type="motProposal" subtype="förslag">
          <head xml:id="i-EXKHHLXaK1zmuB6QGZmM9F">
            Förslag till riksdagsbeslut
          </head>
          <list xml:id="i-3XSp46dQ9mdbD9p2kF3w4K" style="ol">
            <item xml:id="i-L6V1BDNdz8sHXMmMjMGFwn">
              Riksdagen tillkännager för riksdagsstyrelsen som sin mening vad
              som anförs i motionen om att förtydliga föreskrifterna för utrikesresor
              så att resans innehåll prioriteras framför resmålet.
            </item>
            <item xml:id="i-EAXJEZVyLrHMP7Sy7DjwQ2">
              Riksdagen tillkännager för riksdagsstyrelsen som sin mening vad
              som anförs i motionen om att förtydliga föreskrifterna för utrikesresor
              så att det verkligen är hög relevans för utskottens arbete som
              är utgångspunkten.
            </item>
            <item xml:id="i-37EmA5nwgQSyvf2fYN26jz">
              Riksdagen tillkännager för riksdagsstyrelsen som sin mening vad
              som anförs i motionen om att se över rutinerna för hanteringen
              och bedömningen av utskottens föranmälan inför en resa.
            </item>
            <item xml:id="i-Y6LstgBix7Ez2Mzi7nUKqr">
              Riksdagen tillkännager för riksdagsstyrelsen som sin mening vad
              som anförs i motionen om att återinföra kravet om en reseberättelse
              efter resans slut.
            </item>
            <item xml:id="i-Kg884ttBAQc324WzYqJT1S">
              Riksdagen tillkännager för riksdagsstyrelsen som sin mening vad
              som anförs i motionen om att utskotten bör eftersträva en allsidig
              information om studieämnet, speciellt när de studerar frågor där
              det finns tydligt olika uppfattningar.
            </item>
            <item xml:id="i-UMQqXrm7s5LeNLHZYtK4S8">
              Riksdagen tillkännager för riksdagsstyrelsen som sin mening vad
              som anförs i motionen om alkohol vid utrikesresor.
            </item>
          </list>
        </div>
        <div xml:id="i-KZHaMsAyh2nda346bE9wre" type="motContent">
          <head xml:id="i-GfjGsof7xzEa7tCijT17Xk" type="h1">
            Inledning
          </head>
          <p xml:id="i-XFibBFYtkKwRRvoZcR2o7R">
            Riksdagen har föreskrifter om utskottens utrikesresor som senast
            reviderades i mars 2012 (RFS 2012:1). Jämfört med den tidigare
            föreskriften gjordes flera strykningar, och den nu gällande föreskriften
            innehåller inga närmare riktlinjer för val av resmål eller syfte.
            Kravet om reserapport har avskaffats. Vi menar att föreskrifterna
            behöver förtydligas och kompletteras ur ett par aspekter för att
            ta större hänsyn till miljö och ekonomi. Förslagen i denna motion
            har lagts fram till riksdagen tidigare och avslagits med motiveringen
            om pågående utredningar och befintligt regelverk. I juni 2013
            redovisades Riksdagsförvaltningens utvärdering av de utrikesresor
            som utskotten och EU-nämnden hade genomfört sedan valet 2010.
            I rapporten skriver man att en majoritet av de riksdagsledamöter
            och tjänstemän som intervjuats varit nöjda med förfarandet. Det
            finns dock anledning att pröva om utskottens utrikesresor är tillfredsställande
            utifrån fler aspekter än de deltagandes upplevelse av resorna.
          </p>
          <head xml:id="i-3mVdosiKNBcTHqefhsVfy7" type="h1">
            Hänsyn till klimat och miljö
          </head>
          <p xml:id="i-QjQrMstEe3nRYqZhQxUeea">
            I riktlinjen för ledamöternas tjänsteresor står att ”resor i
            tjänsten ska planeras så att största möjliga hänsyn tas till miljön”
            (2001:2). Vid planering av en utskottsresa anser vi att det är
            rimligt, bland annat ur miljösynpunkt, att först fråga sig vad
            man vill studera och sedan söka efter ett resmål där det kan studeras
            på ett bra sätt med hänsyn till både miljö och ekonomi. Ofta fungerar
            det tvärtom idag genom att utskottet först funderar ut ett trevligt
            eller intressant land att åka till och sedan sätter ihop ett program
            för vad de vill studera. Resorna kan då bli både längre och dyrare
            än nödvändigt. Varför åka till Nya Zeeland om det utskottet vill
            studera också finns i Danmark? I vissa fall kanske det inte ens
            är nödvändigt att resa över huvud taget. Syftet kanske kan uppnås
            genom att använda modern teknik, till exempel videokonferens.
          </p>
          <p xml:id="i-UL3565biiPZVbuz9THgPTp">
            Självklart kan det finnas goda motiv till längre resor som ger
            nya kunskaper och infallsvinklar och vi ifrågasätter därför inte
            principen om en resa utanför Europa per mandatperiod, men vi menar
            att varje resa måste övervägas och prövas så att det verkligen
            blir ett mervärde av att göra en längre och i många fall dyrare
            resa. För att bland annat minska miljö- och klimatpåverkan föreslår
            vi att riksdagen tillkännager för riksdagsstyrelsen att föreskriften
            för utskottens utrikesresor förtydligas så att resans innehåll
            prioriteras framför resmålet.
          </p>
          <p xml:id="i-MyEMbreeQV6A3C4AFbFQTj">
            Utskotten genomför under mandatperioden minst en resa inom Europa.
            Vidare deltar enskilda ledamöter ofta på utskottens uppdrag på
            konferenser framför allt i Bryssel. I de fall där goda tågförbindelser
            finns, som till Bryssel, bör ledamöterna uppmanas att välja tåg.
            Tågresan ned till Köpenhamn går att effektivt använda till arbete
            och föredragningar. Motsvarande upplägg kan med fördel göras på
            hemresan. Ett annat alternativ är att ta tåg en riktning, och
            flyga den andra, för att göra ett klimatsmartare val av resesätt.
            En flygresa genererar mångdubbelt högre utsläpp än motsvarande
            tågresa.
          </p>
          <head xml:id="i-RXpv35MJNpRXUJQxRauk1V" type="h1">
            Resor för ökad kunskap och internationellt utbyte
          </head>
          <p xml:id="i-HmnnDv21UL6FjbZWbixMTf">
            I de reviderade föreskrifterna ströks 2 § om att resan ska ha
            hög relevans för utskottens arbete. Motiveringen var att det ansågs
            självklart. Vi delar inte bilden av att detta är självklart idag.
            Det finns flera exempel på utskottsresor där programmet till stor
            del handlat om att gynna svensk export eller svenska intressen
            i aktuella frågor. Förutom att ett sådant upplägg inte har ledamöternas
            kunskap i fokus så kan det också bakbinda ledamöter i oppositionsställning
            bakom en ståndpunkt som inte delas.
          </p>
          <p xml:id="i-HuHjv9puRSK25rdztnd8dS">
            Resornas upplägg bör vara sådant att ledamöterna får en bred
            kunskapsinhämtning i de frågor som studeras. Vid en resa som studerar
            exempelvis den kontroversiella frågan om etanolproduktion är det
            rimligt att träffa flera centrala aktörer och inte enbart det
            största etanolföretaget och deras forskningsenhet. Vi anser att
            det bör göras tydligt för utskotten att olika synvinklar på det
            som ska studeras bör tas upp så att en allsidig bild av frågan
            ges.
          </p>
          <p xml:id="i-2pmnC5oNMxRrxWgMGWbhiM">
            Vi menar också att det finns anledning för riksdagsstyrelsen
            att se över rutinerna kring hanteringen och bedömningen av utskottens
            föranmälan inför en resa. Utvärderingen från utvärderings- och
            forskningssekretariatet visar att ett utskott anmält samma ordagranna
            syfte till samtliga fyra resor som genomförts under den innevarande
            mandatperioden. Ett så ospecifikt syfte kan tyda på att resorna
            inte planerats utifrån att ge specifik kunskap i för utskottet
            aktuella frågor. Det är viktigt att regelverket för utskottens
            resor garanterar att det är hög relevans för utskottens arbete
            som är utgångspunkten.
          </p>
          <p xml:id="i-FmBZpRDxHkkH2QyuHU5tSH">
            För att utskotten i efterhand ska kunna följa upp resan förordar
            vi att föreskrifterna återigen förtydligar att en reserapport
            ska skrivas för att redovisa de mest väsentliga resultaten och
            vilka utskottet träffat. Detta skulle också stärka öppenheten
            mot allmän­heten och media. Som utvärderingen visar är det många
            ledamöter som efterfrågar en sådan rapport i någon ny form.
          </p>
          <head xml:id="i-LCsA64YQXCzpiHnQPNLyp" type="h1">
            Alkohol vid tjänsteutövning
          </head>
          <p xml:id="i-DBTtsa8QrUi8Fjh6Z1UPhD">
            Det finns olika seder kring alkohol och till viss grad är det
            rimligt att vi anpassar oss till sederna i det land vi besöker.
            Det är också rimligt att ledamöter som åker på resor i uppdraget
            för skattepengar kan delta i programmet fullt ut. Det kan tyckas
            självklart, men tyvärr finns flera exempel där det druckits starksprit
            eller stora mängder vin innan fortsatta arbetsmöten. Vi menar
            därför att det vid reseplaneringen ses över så att bjudningar
            med alkohol hålls nere, även om totalförbud inte måste råda. Det
            är inte rimligt med starksprit till lunch när gruppen har arbetsmöten
            resten av dagen. En återhållsam tillgång på alkohol underlättar
            också för dem som bör eller vill undvika alkohol.
          </p>
        </div>
        <div xml:id="i-JPQGAhJBFNeRZmDnX9sTsD" type="motSignatures">
          <list xml:id="i-Vw237qcwxe1B8DyotiGaPb">
            <item xml:id="i-CBCEuTcw9LNfSZWCHReheH" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-7XuiXTMSen9Z3Gz2jWEFyD" who="i-XSuWURvcJRjSbVSYUBBuD2">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
