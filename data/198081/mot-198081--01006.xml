<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01006">
  <teiHeader>
    <fileDesc>
      <titleStmt>
        <title>om organiskt jordbruk</title>
        <author>av Birgitta Hambraeus</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om organiskt jordbruk</title>
          <idno type="rdwebb">G4021006</idno>
          <rs type="number">1006</rs>
          <ref type="dokument_url_text">http://data.riksdagen.se/dokument/G4021006/text</ref>
          <ref type="dokument_url_html">http://data.riksdagen.se/dokument/G4021006</ref>
          <ref type="dokumentstatus_url_xml">http://data.riksdagen.se/dokumentstatus/G4021006</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EcPWLwXpCaDKeXv1SadA6R" type="signed"/>
        <correspContext corresp="i-EcPWLwXpCaDKeXv1SadA6R">
          <note type="signatory" corresp="i-8Db8jR6saTELpLZLDGAjHE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1006/mot_198081__1006-001.pdf"/>
      <fw xml:id="i-RNgsGnrRNaJnDgmuWJQjR">
        Motion 1980/81:1006
      </fw>
      <div xml:id="i-GuGyHXSFcBNLLHPggqUR1H" type="motHeader">
        <div xml:id="i-EJaysHHm9RgPrQoK6sktfE" type="motTitle"/>
        <div xml:id="i-N2P2TKCT5PaB4ooe2H4Jwa" type="motSubmissionInfo"/>
      </div>
      <div xml:id="i-93qx4DVXhcxQiuzPt7RBz7" type="motBody">
        <div xml:id="i-Ja7h34qYRwmJtsFiMbr4Nw">
          <p xml:id="i-9pchqRr2zQNxxndxcc2Qx9">
            av Birgitta Hambraeus om organiskt jordbruk
          </p>
          <p xml:id="i-R2x7wm7q2v8YT7kCMpYWJQ">
            Det industrialiserade samhället utsätter människan för många
            nya påfrestningar. Vår kropp har en imponerande förmåga att klara
            angreppen men måste då ha en väl fungerande självläkningsförmåga.
            Här är matens kvalitet av stor betydelse. Det är väsentligt att
            vår mat ger oss alla vitala näringsämnen. I överflödslandet Sverige
            hotar vi vår hälsa genom att äta för mycket och kan ändå svältföda
            oss på näring och sådana beståndsdelar som ger oss en god ämnesomsättning.
            Fruktansvärt blir detta när vi överför dessa dåliga matvanor till
            länder med fattiga människor och brist på mat! Vi frestas med
            åtskillig skräpmat att fylla oss med tomma kalorier. Moderna,
            s. k. rationella odlingsmetoder innebär att råvarorna utarmas.
            Genom hårt drivande handelskväve blockeras växternas upptag av
            mer svårlösliga närsalter. Jordbrukaren förmås också använda kemiska
            bekämpningsmedel (trots att de först och främst hotar hans egen
            och hans familjs hälsa) i den av statsmakterna framhetsade ”rationa-
            liseringen”. Samma felaktiga strävan driver fram djurfabriker,
            där djuren har ett skrämmande torftigt liv, där antibiotika används
            i fodret och ibland rent djurplågeri tycks förekomma. Statsmakternas
            rationaliseringsiver orsakas av önskan att hålla matpriser- na
            nere. De råvaror som kommer från jordbruket har emellertid en
            mycket liten andel i matkostnaden. I oktober 1980 beräknades av
            en normallimpa på 4:35 bara 9 öre gå till jordbrukarens arbetslön
            och 33 öre till hans omkostnader, medan bageri och transporter
            stod för 212 öre, detaljhandeln för 80 öre, övriga råvaror för
            26 och moms för 85 öre. En stor del av de senaste decenniernas
            förändring i mathanteringen har inneburit att allt billigare (sämre?)
            råvaror har hanterats alltmer ingående, bearbetats i industrier,
            konserverats, förpackats, distribuerats över allt större avstånd
            allteftersom näringslivet koncentrerats. Det skulle vara mycket
            mer i jordbrukarnas och konsumenternas intresse att minska avståndet
            mellan råvaruproducent och konsument, att förkorta avståndet mellan
            marken och matbordet. Nyligen har en rapport från USA:s jordbruksdepartement
            visat häpnads- väckande fakta om framgångsrik organisk odling,
            dvs. odling utan hårt drivande gödsel och kemiska bekämpningsmedel.
            I klimatområden liknande de svenska har man kunnat producera livsmedel
            med samma ekonomiska utbyte som på gårdar som använt kemikalier
            (Report and Recommendations on Organic Farming, July 1980). I
            en tid då många fruktar för att arbetet skall tas ifrån dem och
            många
          </p>
          <pb facs="riksdagen-motions-pdf/data/198081/mot_198081__1006/mot_198081__1006-002.pdf"/>
          <fw xml:id="i-K6LjjYJqXuuSWWXJtaXn2X">
            Mot. 1980/81:1006 15
          </fw>
          <p xml:id="i-4y9u2b4ihcYkZnnTbazisQ">
            företag kämpar för att överleva, borde vi inte vara förvånade
            över att det etablerade näringslivet använder starka påtryckningar
            för att säkerställa och helst öka sin försäljning. Men vi får
            inte låta oss imponeras av detta. Industrijordbruket har inflytelserika
            förespråkare — det förstår man, eftersom det är möjligt för så
            många att leva av att tillverka och sälja
          </p>
          <p xml:id="i-ArCZ4uSkisfuJuqtfmYVZa">
            kemikalier, övervaka att kemikalierna gör så litet skada som
            möjligt, hantera och transportera och förpacka och sälja mat.
            Men vi kan inte acceptera en låsning till produktionsmetoder och
            en livsmedelsorganisation som är olycklig om man ser till helheten.
            Ingen kan egentligen ha intresse av att arbeta i destruktiva system.
            Vi måste kunna organisera produktionen så att människan och naturen
            mår bra av det. I sin utnämningspolitik bör regeringen se till
            att erfarna företrädare för organisk odling kommer med i utredningar
            och forskningsråd. Kemiska bekämpningsmedel och hårt drivande
            handelsgödsel bör beläggas med en avgift som skall användas till
            forskning om sådana odlingsalternativ där sådana medel minimeras.
            En utredning bör tillsättas för att förändra livsmedelsförsörjningen
            från fjärr- till närproduktion. Med stöd av det anförda hemställs
            1. att riksdagen begär att regeringen belägger jordbrukskemika-
            lier med en avgift för forskning om alternativa jordbruksmeto-
            der, 2. att riksdagen som sin mening ger regeringen till känna
            att utredningar och forskningsråd rörande jordbruket skall kom-
            pletteras med företrädare för organisk odling, 3. att riksdagen
            anhåller hos regeringen om utredning om närproduktion av livsmedel.
          </p>
          <p xml:id="i-2MHN42SdYUgPmSCwai4GuR" type="date">
            Stockholm den 23 januari 1981
          </p>
          <p xml:id="i-AXsiBvrL7CBo4NoeuVr3Sq" type="signatureBlock">
            BIRGITTA HAMBRAEUS (c)
          </p>
        </div>
      </div>
    </body>
  </text>
</TEI>
