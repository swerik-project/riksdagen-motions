<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-01189">
  <teiHeader>
    <fileDesc>
      <titleStmt>
        <title>Fler företag för ett starkare Sverige</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1189 av Lars Hjälmered m.fl. (M, C, FP, KD)</title>
          <idno type="rdwebb">H3021189</idno>
          <rs type="number">1189</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3021189/text</ref>
          <ref type="dokument_url_html">http://data.riksdagen.se/dokument/H3021189</ref>
          <ref type="dokumentstatus_url_xml">http://data.riksdagen.se/dokumentstatus/H3021189</ref>
          <ref type="docx">http://data.riksdagen.se/fil/4A8F6570-082B-46C4-A21A-DC05642ECED9</ref>
          <ref type="pdf">http://data.riksdagen.se/fil/ABF066A7-54EF-4710-8D72-B02C128AA2E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SCzKb9cpMrtqEsMZQTKCnL" type="signed"/>
        <correspContext corresp="i-SCzKb9cpMrtqEsMZQTKCnL">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction type="submitted" xml:id="i-YK6LSYnn7tMmNj7H1cL8xM">
          <date when="2015-10-05"/>
          <time when="13:00:57"/>
        </correspAction>
        <correspAction type="reviewed" xml:id="i-L9tKoKiWC8EHquVJuamRq">
          <date when="2015-10-05"/>
          <time when="17:00:59"/>
        </correspAction>
        <correspAction type="referred" xml:id="i-ECVckknmAjkiScbqotnP4n">
          <date when="2015-10-13"/>
        </correspAction>
        <correspAction type="assigned" xml:id="i-7eUbGLTyWkoqJT76NNvosR">
          <date when="2018-12-14"/>
          <time when="15:33:23"/>
        </correspAction>
        <correspContext corresp="i-7eUbGLTyWkoqJT76NNvosR">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-HJFpTV2d9KF6HRGw2KFaoh"/>
        <correspContext corresp="i-HJFpTV2d9KF6HRGw2KFaoh">
          <ref type="uppgift">2015/16:FiU27</ref>
          <ref type="ref_dok_id">H301FiU27</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU27</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-K8AoPRpQoRM6RAc1ePbUgU"/>
        <correspContext corresp="i-K8AoPRpQoRM6RAc1ePbUgU">
          <ref type="uppgift">2015/16:SkU17</ref>
          <ref type="ref_dok_id">H301SkU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU17</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Sz54aab2iMYbKA2JZFoSqP"/>
        <correspContext corresp="i-Sz54aab2iMYbKA2JZFoSqP">
          <ref type="uppgift">2015/16:FiU38</ref>
          <ref type="ref_dok_id">H301FiU38</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU38</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JqJLWePfUyfogc6HRB93JD"/>
        <correspContext corresp="i-JqJLWePfUyfogc6HRB93JD">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6GoAhjQVgAXwsBDwf5HKiV"/>
        <correspContext corresp="i-6GoAhjQVgAXwsBDwf5HKiV">
          <ref type="uppgift">2015/16:NU11</ref>
          <ref type="ref_dok_id">H301NU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU11</ref>
          <ref type="ref_dok_titel">Genomförande av mätinstrumentdirektivet och direktivet om icke-automatiska vågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FcteDnW314xsqcat4ACkz4"/>
        <correspContext corresp="i-FcteDnW314xsqcat4ACkz4">
          <ref type="uppgift">2015/16:NU24</ref>
          <ref type="ref_dok_id">H301NU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU24</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9xvWu4WC3qTbfupSe5rQ2g"/>
        <correspContext corresp="i-9xvWu4WC3qTbfupSe5rQ2g">
          <ref type="uppgift">2015/16:NU9</ref>
          <ref type="ref_dok_id">H301NU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU9</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QMR7XsFNQ66hKuChohaVg3"/>
        <correspContext corresp="i-QMR7XsFNQ66hKuChohaVg3">
          <ref type="uppgift">2016/17:CU6</ref>
          <ref type="ref_dok_id">H401CU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU6</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TxfJbi2CE7LqqdBcF4urMt"/>
        <correspContext corresp="i-TxfJbi2CE7LqqdBcF4urMt">
          <ref type="uppgift">2015/16:KU17</ref>
          <ref type="ref_dok_id">H301KU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU17</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LFN9GK2b7hV8adV7pUF887"/>
        <correspContext corresp="i-LFN9GK2b7hV8adV7pUF887">
          <ref type="uppgift">2015/16:NU22</ref>
          <ref type="ref_dok_id">H301NU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU22</ref>
          <ref type="ref_dok_titel">Ökad rättssäkerhet i det enhetliga patentsystemet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DjAXQjkuvfe1tKeFgfx4Cq"/>
        <correspContext corresp="i-DjAXQjkuvfe1tKeFgfx4Cq">
          <ref type="uppgift">2015/16:NU13</ref>
          <ref type="ref_dok_id">H301NU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU13</ref>
          <ref type="ref_dok_titel">Exportstrategin</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NNNP956wjb1deSLSfxUDQM"/>
        <correspContext corresp="i-NNNP956wjb1deSLSfxUDQM">
          <ref type="uppgift">2015/16:NU23</ref>
          <ref type="ref_dok_id">H301NU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU23</ref>
          <ref type="ref_dok_titel">Staten och kapitalet - struktur för finansiering av innovation och hållbar tillväxt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-34SnPY9dudFdLUbWQxGfbN"/>
        <correspContext corresp="i-34SnPY9dudFdLUbWQxGfbN">
          <ref type="uppgift">2015/16:NU14</ref>
          <ref type="ref_dok_id">H301NU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU14</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7G6PrhHgd5p2HZMaJYm49z"/>
        <correspContext corresp="i-7G6PrhHgd5p2HZMaJYm49z">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JjkejdEASBoaGHtgqqh8kL"/>
        <correspContext corresp="i-JjkejdEASBoaGHtgqqh8kL">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Na2zxFGMz3aWuxTYd9WGNE"/>
        <correspContext corresp="i-Na2zxFGMz3aWuxTYd9WGNE">
          <ref type="uppgift">2015/16:FiU26</ref>
          <ref type="ref_dok_id">H301FiU26</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ADNEySPinp7r2L7fyBaK9L"/>
        <correspContext corresp="i-ADNEySPinp7r2L7fyBaK9L">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-C6iSna6yx4UAvuVuw57rBR"/>
        <correspContext corresp="i-C6iSna6yx4UAvuVuw57rBR">
          <ref type="uppgift">2015/16:FiU39</ref>
          <ref type="ref_dok_id">H301FiU39</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU39</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1189 av Lars Hjälmered m.fl. (M, C, FP, KD) Fler företag för ett starkare Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-3kqMd9EFG979BQdEnY3a1q">
            Förslag till riksdagsbeslut
          </head>
          <list style="ol">
            <item xml:id="i-GG4wwovZYyXTMCc2qLmDbZ">
              Riksdagen ställer sig bakom det som anförs i motionen om mer
              konkurrenskraftiga skatter på delägarskap för nyckelpersoner i
              växande företag och tillkännager detta för regeringen.
            </item>
            <item xml:id="i-WXEA8FfsRMLod8yC2mbkJf">
              Riksdagen ställer sig bakom det som anförs i motionen om att
              införa en garanti att företag bara behöver lämna en uppgift en
              gång till myndigheterna och tillkännager detta för regeringen.
            </item>
            <item xml:id="i-Xzigupi1YdaU3HkJYQopvP">
              Riksdagen ställer sig bakom det som anförs i motionen om att
              sänka kravet på aktiekapital från 50 000 till 25 000 kronor och
              tillkännager detta för regeringen.
            </item>
            <item xml:id="i-92gU5eprf7GV7PDh3sXRsh">
              Riksdagen ställer sig bakom det som anförs i motionen om att
              reformera och effektivisera det statliga riskkapitalet så att
              det i högre grad kompletterar privat riskkapital, och riksdagen
              tillkännager detta för regeringen.
            </item>
            <item xml:id="i-2RXZ4sXVMyPchK1QE2hJS6">
              Riksdagen ställer sig bakom det som anförs i motionen om att
              tillvarata en mångfald av utövare inom välfärdssektorn och tillkännager
              detta för regeringen.
            </item>
            <item xml:id="i-3Yf5TKkqKmExCQ3HzA9iJQ">
              Riksdagen ställer sig bakom det som anförs i motionen om att
              fortsätta det viktiga arbetet med den nationella mineralstrategin
              och tillkännager detta för regeringen.
            </item>
            <item xml:id="i-Fdxr4EUsLWw7ZT1oTDgh7t">
              Riksdagen ställer sig bakom det som anförs i motionen om att
              stärka företagens affärsstrategiska hantering av immateriella
              tillgångar genom ett fortsatt uppdrag till Patentverket och Vinnova
              och tillkännager detta för regeringen.
            </item>
            <item xml:id="i-3Hj9CHoomWDx9tWxaGKm1a">
              Riksdagen ställer sig bakom det som anförs i motionen om att
              Sverige ska fortsätta att stå upp för frihandel, fortsätta riva
              handelshinder och samtidigt värna konsumentskydd och miljö och
              tillkännager detta för regeringen.
            </item>
            <item xml:id="i-SjAav5pGvGkhhKgvv6befT">
              Riksdagen ställer sig bakom det som anförs i motionen om att
              Sverige ska vara pådrivande för ett ambitiöst transatlantiskt
              handels- och investeringsavtal (TTIP) mellan EU och USA och tillkännager
              detta för regeringen.
            </item>
            <item xml:id="i-MuGT5Rp1hz6Xw4Dm8B1BZS">
              Riksdagen ställer sig bakom det som anförs i motionen om att
              ge Business Sweden ett fördjupat uppdrag att ytterligare förstärka
              arbetet inom de kreativa näringarna i sin exportfrämjande verksamhet
              och tillkännager detta för regeringen.
            </item>
            <item xml:id="i-N5Sbsef7eGLxNtkAiq3b3u">
              Riksdagen ställer sig bakom det som anförs i motionen om att
              främja svensk besöksnäring för att öka Sveriges attraktivitet
              som turistmål och tillkännager detta för regeringen.
            </item>
            <item xml:id="i-NgGTFEK6WKPYCBCRbYrgVu">
              Riksdagen ställer sig bakom det som anförs i motionen om att
              krav vid offentlig upphandling ska genomsyras av enkla, tydliga
              och likvärdiga villkor oavsett företagens storlek och tillkännager
              detta för regeringen.
            </item>
            <item xml:id="i-LH6QaccRtGZXY5dinGUGNP">
              Riksdagen ställer sig bakom det som anförs i motionen om behovet
              av initiativ för att fortsätta att synliggöra och stärka möjligheterna
              för kvinnors företagande och tillkännager detta för regeringen.
            </item>
            <item xml:id="i-GzaKP7Gf4Be9PAxPYezRQu">
              Riksdagen ställer sig bakom det som anförs i motionen om att
              ställa krav på att alla myndigheter sätter en tydlig tidsgräns
              för handläggningstider och tillkännager detta för regeringen.
            </item>
            <item xml:id="i-VL2Tu3BmK83H3zP2PKJGT1">
              Riksdagen ställer sig bakom det som anförs i motionen om behovet
              av att korta handläggningstiderna för tvistemål och tillkännager
              detta för regeringen.
            </item>
          </list>
        </div>
        <div type="motContent">
          <head type="h3" xml:id="i-S9gQN5jD7pDALbaK8NuBJ5">
            Fler företag för ett starkare Sverige
          </head>
          <p xml:id="i-9U4HhiX1EvqzBrLhzZpaPh">
            Jobb skapas av företag som växer och anställer. Fler jobb i växande
            företag betyder ökade skatteintäkter, vilket i sin tur finansierar
            vår gemensamma välfärd.
          </p>
          <p xml:id="i-9fTxhpnwqfX1aZ8jhEsxR1">
            För att möta framtidens utmaningar behövs en ambitiös politik
            för företagande, entreprenörskap och innovationer. Vi måste ta
            tillvara de möjligheter som handeln ger, vilket också betyder
            konkurrens från entreprenörer och innovationer från hela världen.
            Vi vill driva en aktiv företagspolitik som gör det enklare för
            företag att växa och anställa.
          </p>
          <p xml:id="i-XyfRQhkoCc1W9WwXwmp5uE">
            Under de senaste åren har flera viktiga steg tagits för att göra
            Sverige till ett bättre land för företag och företagsamma personer.
            Bland annat har det blivit både billigare och enklare att driva
            företag. Reformerna har också gett resultat. De senaste åtta åren
            har vi sett en fördubbling av andelen svenska entreprenörer. Dock
            bröts den positiva utvecklingen under 2014 på grund av regeringens
            politik. De negativa besked och beslut regeringen kommit med inom
            områden som RUT, ROT och företagande inom välfärden slår direkt
            mot jobben. Det är nu angeläget att utvecklingen vänds igen så
            att fler väljer entreprenörskap. Alliansens reformer har också
            bidragit till att Sverige rankas högt i internationella jämförelser
            när det gäller företagsklimat. Dock är det tydligt i dessa undersökningar
            att mycket mer finns att göra. Bland annat är skatterna på företagande
            högre än i många andra jämförbara länder. Många företag upplever
            att regelverken fortsatt är krångliga och att mycket tid går åt
            till administration. Det är tid som skulle kunna investerats i
            företagsutveckling och jobbskapande istället. För att se fler
            jobb och växande företag i Sverige behövs en bred jobb- och företagsagenda.
            Det handlar om satsningar på att utveckla skolan och investera
            i forskning. Det handlar om tillgång till bra transporter av både
            människor och gods. Sverige behöver rimliga skattevillkor som
            uppmuntrar till flit och entreprenörskap. Vi behöver mer, inte
            mindre handel, och frihandel.
          </p>
          <p xml:id="i-SvBMJPs6gJMThhEgGNKfru">
            Sverige har en regering som leder in vårt land på fel väg och
            som fortsätter svika sina löften. Regeringen har fattat en serie
            av beslut som försämrat villkoren för företag och jobb. Den har
            försämrat RUT och ROT, höjt skatter för både yngre och äldre på
            arbetsmarknaden, den äventyrar flygtransporter till jobbskaparna
            runt om i landet, saknar en plan för energipolitiken, den är splittrad
            i handelspolitiken, försvårar för entreprenörer inom välfärdssektorn
            och har tagit steg som äventyrar ordning och reda i de offentliga
            finanserna.
          </p>
          <list style="ul">
            <item xml:id="i-5cqGTSvv4FQiYKyMZWNAde">
              Reformer för fler företag och fler i arbete. Vad Sverige behöver
              är fler jobb- och företagsreformer. Det behövs reformer som adresserar
              relevanta utmaningar. Och inriktningen ska vara att underlätta
              för fler företag att växa. För att nå dit är det rimligt att riksdagen
              beslutar om ett jobb- och företagspaket riktat till de små och
              växande företagen.
            </item>
            <item xml:id="i-QFDQoxWuH48aziWW1nbtxL">
              Mer konkurrenskraftiga skatter på delägarskap för nyckelpersoner
              i växande företag. Många företagare arbetar långa dagar med en
              låg lön, inte minst i början av sitt entreprenörskap. Ett nystartat
              företag har sällan möjlighet att erbjuda marknadsmässiga löner
              till nyckelpersoner. För att underlätta för mindre företags rekrytering
              av kompetenta personer vill vi att det blir enklare och billigare
              att erbjuda anställda delägarskap och incitamentsprogram. Det
              handlar såväl om företagens kostnader som om skattevillkoren för
              enskilda personer. Alliansen tillsatte i regeringsställning en
              utredning om skatteregler för incitamentsprogram som ska lämna
              sina förslag i mars 2016. Reglerna bör bli enklare och mer konkurrenskraftiga,
              samtidigt som grundläggande skatterättsliga principer beaktas.
              Syftet är att företag ska kunna attrahera och behålla nyckelpersoner.
            </item>
            <item xml:id="i-5P5EE319qd2P2ZBWsmrGGy">
              Införa en garanti att företag bara behöver lämna en uppgift en
              gång till myndigheterna. Regelkrångel, inte minst inom skatteområdet,
              är något som orsakar extra arbete för företagare och som hindrar
              tillväxt. ”En dörr in” är en plattform där företagare bara lämnar
              in uppgifter en gång på en plats, och att uppgifterna därefter
              slussas till aktuell myndighet. ”En dörr in” skulle påtagligt
              minska tiden som företag behöver lägga på administration och öka
              tiden de kan lägga på sin kärnverksamhet: att skapa värde och
              jobb. ”En dörr in” bör införas snarast.
            </item>
            <item xml:id="i-FJVdH8LqDCxTddDfQkfdT9">
              Sänka kravet på aktiekapital från 50 000 till 25 000 kronor.
              För att underlätta för att fler ska starta företag vill vi sänka
              kravet på aktiekapital från 50 000 kronor till 25 000 kronor.
              Det handlar om att fler människor ska ges möjlighet att förverkliga
              sina idéer och skapa jobb både åt sig själv och åt andra. Kravet
              på aktiekapital sänktes av Alliansen från 100 000 kronor till
              50 000 kronor. Det är rimligt att nu gå vidare och göra ytterligare
              en sänkning snarast.
            </item>
            <item xml:id="i-UkQ7j5CCBzuDxkAthZAzt6">
              Reformera och effektivisera det statliga riskkapitalet så att
              det i högre grad kompletterar privat riskkapital. Kapital är helt
              avgörande för att kunna starta, driva och utveckla ett företag.
              Huvudspåret är att företags finansiering ska ske med privat kapital.
              Statligt riskkapital kan behövas för att komplettera det privata
              kapitalet. Vi anser att det görs bra med en så kallad fond-i-fond-lösning,
              där statligt riskkapital från början samverkar med privata fonder
              för att nå mindre och växande företag. Särskilt viktigt är att
              stötta företag med stor tillväxtpotential i ett tidigt skede.
            </item>
          </list>
          <p xml:id="i-2tFSxLBzYayauUWX9LYCCr">
            Dessa fyra reformer innebär sammantaget viktiga steg för fler
            växande företag och fler jobb i Sverige.
          </p>
          <head type="h3" xml:id="i-SaL2rKHdN4JuoTh6js4ZbD">
            Välfärdsföretag
          </head>
          <p xml:id="i-PYfKu8WnNJaDvozizCJTnr">
            Allianspartierna menar att offentlig sektor är och ska vara en
            del av utvecklingen av ett modernt samhälle. Numera tillhandahålls
            omkring en sjundedel av välfärdstjänsterna av privata utförare
            och vi menar att mångfald bidrar till ökad kvalitet och förbättrat
            resursutnyttjande. Ökade valmöjligheter stärker människors egenmakt
            och duktiga entreprenörer såväl inom välfärden som inom tjänstesektorn
            utgör tillsammans med de offentliga verksamheterna viktiga inslag
            för människors välbefinnande.
          </p>
          <p xml:id="i-s8pErMT4VWGW1fur7oFkt">
            Svensk skola, vård och omsorg måste fortsätta kunna erbjuda en
            palett av lösningar anpassade till att arbetslivet och vardagen
            förändrats och att vi lever allt längre. I det moderna svenska
            samhället ser vi att det är både rimligt och nödvändigt att invånare
            erbjuds möjlighet till tjänster, tekniska lösningar, service och
            kundnöjdhet på områden där vi som medborgare behöver stöd och
            hjälp för trygghet, livskvalité och inkludering i samhället av
            entreprenörer.
          </p>
          <p xml:id="i-NfnDvfhhrE5VWgExFxUkzT">
            Vi välkomnar att det växer fram alternativ, såsom äldreboenden
            med inriktning på särskilda diagnoser, språkgrupper eller med
            hbtq-kompetens. För oss är det viktigt att fortsätta utveckla
            valfriheten på områden där den idag är starkt begränsad för den
            som behöver omsorg. Men självklart också på andra områden. Personer
            som har gedigen bakgrund på området och som kan erbjuda kvalitativa
            verksamheter utifrån sin profession och sin utbildning utgör en
            fantastisk kunskapsbank. Vi måste våga ta tillvara de möjligheter
            som ligger i innovativa lösningar på välfärdsuppgifter, i nya
            produkter och tjänster särskilt anpassade för till exempel de
            äldre. Samtidigt kommer allt fler också ställa mer krav än tidigare
            vad det gäller flexibilitet i att kunna göra egna val vad det
            gäller skola, barnomsorg, äldreomsorg och sjukvård. Inte minst
            personer med egen erfarenhet av den snårskog och den emellanåt
            välmenta men traditionsbundna verksamhet som varit framåtsyftande
            i en annan tid men nu ställer krav på helt nya arbetssätt och
            lösningar i vår tid.
          </p>
          <p xml:id="i-X64MwSkkWeKAsFAF7M2qeq">
            Om inte dessa möjligheter tas tillvara kommer det på sikt också
            att påverka utvecklingen i välfärden, stoppa innovationskraften
            och försvåra för dem som vill starta företag som vi så väl behöver
            inom välfärdssektorn.
          </p>
          <p xml:id="i-PqzpJwtoLGpCUZf7DTJ4Wz">
            För Alliansen är det viktigt att all verksamhet – oaktat om den
            är kommunal, regional, statlig eller privat – ska drivas med kloka
            och tydliga kriterier för vad som ska gälla samt kontinuerlig
            uppföljning, inte genom att hindra och förbjuda verksamheter som
            jobbar klokt med skattemedel.
          </p>
          <head type="h3" xml:id="i-5JQAszYN2H533SPuriZk5G">
            Mineraler, gruvnäring och tillväxt
          </head>
          <p xml:id="i-WZiYzAdyZz6wWqAE5ai7Bj">
            Sverige är i dag ett välmående land och vårt välstånd är bland
            annat byggt på de resurser som finns i skogen, i marken, i våra
            älvar och som förädlas i industrin.
          </p>
          <p xml:id="i-VgysQs7miwtHcqQFc2mBYH">
            Världen förändras och utvecklas ständigt – i de flesta fall till
            det bättre. Tidigare fattiga länder klättrar ur fattigdom och
            utvecklas till samhällen som har råd med och vill investera i
            infrastruktur, i modern teknik och i ny hållbar energiproduktion.
            Då behöver de ofta stora volymer råvaror, råvaror som Sverige
            har. Bara inom EU står Sverige för 90 % av järnmalmen, vi har
            även blymalm, zink, silver och koppar.
          </p>
          <p xml:id="i-JbSMDAe2uW3xXuTSw5WYRa">
            Ett långsiktigt nyttjande av markens råvaror kräver att vi vårdar
            och skyddar vår miljö. Sverige har en av världens hårdaste miljölagstiftningar.
            En lagstiftning som syftar till att resultatet av gruvdriften
            blir en tillgång och inte förstör förutsättningarna för oss som
            bor här, för naturen och för andra näringar. En välskött gruvindustri
            främjar välstånd och tillväxt, motsatsen leder till något helt
            annat.
          </p>
          <head type="h3" xml:id="i-FdzUngRiAuWBahXDjdGJcJ">
            Mineralstrategin
          </head>
          <p xml:id="i-5X9xQ5jmxRiNuuRUz65ufe">
            År 2013 enades alliansregeringen om en mineralstrategi som inte
            bara ska säkra gruvornas framtid, utan även se till att gruvindustrin
            kan samexistera med övriga delar av samhället. Strategin identifierar
            strategiska områden för en långsiktig och hållbar mineralanvändning
            och pekar ut en riktning för en fortsatt aktiv och konkurrenskraftig
            gruvnäring i Sverige som sker i samklang med både miljö och omgivande
            näringar. Gruvbrytning innebär ett stort, och i vissa delar oåterkalleligt,
            ingrepp i vår natur. Det i sig medför ett stort ansvar för gruv-
            och mineralnäringen. Därför är det bra att Sverige har en av världens
            strängaste miljölagstiftningar. Gruvnäringen kommer fortsättningsvis
            att vara viktig, både för fler jobb i hela landet, men också för
            att möjliggöra framtida miljötekniska lösningar och för att stärka
            den svenska ekonomin.
          </p>
          <p xml:id="i-QHwzp7WkVSME7ob7MVWBQ5">
            Fler steg måste tas för att Sverige ska kunna fullfölja mineralstrategin.
            Alliansens ambition handlar om att skapa de bästa förutsättningarna
            för en mineralpolitik som ska stärka konkurrenskraften i svensk
            gruv- och mineralnäring. På så sätt kan Sverige behålla och förstärka
            sin position som EU:s ledande gruvland. Sveriges mineraltillgångar
            ska nyttjas på ett långsiktigt hållbart sätt, med beaktande av
            ekologiska, sociala och kulturella dimensioner så att natur- och
            kulturmiljöer bevaras och utvecklas.
          </p>
          <head type="h3" xml:id="i-5ph5zfWpNVAum5dq13vfVb">
            Immaterialrätt
          </head>
          <p xml:id="i-7Xoc9nA7e2GKBh1rDjCJUq">
            Immaterialrätten är viktig för landets växande och välfärdsskapande
            företag. Ett patent eller en varumärkesregistrering ger rättslig
            trygghet åt upphovsmannen som investerat tid och skaparkraft i
            sin idé. Upphovsrätten är grundläggande för det kreativa skapandet.
            Den måste respekteras också på internet. En väl fungerande immaterialrätt
            är en nödvändig faktor för att stimulera forskning och uppmuntra
            till innovationsverksamhet, produktutveckling och kulturellt skapande.
          </p>
          <p xml:id="i-68mJbST18W8h2X2E3q69FW">
            Under alliansregeringen fick Patentverket och Vinnova i uppdrag
            att genomföra insatser för att öka små och medelstora företags
            konkurrenskraft genom ett förbättrat offentligt stöd för hanteringen
            av immateriella tillgångar. Detta arbete bör löpa vidare genom
            ett fortsatt uppdrag till Patentverket och Vinnova.
          </p>
          <head type="h3" xml:id="i-HpdVzqEtpzW6Jj7fsqJxVT">
            Handel
          </head>
          <p xml:id="i-RGvESm46zvxWo2dgmXGp8U">
            Handel och öppenhet skapar jobb och välstånd i vårt land och
            i andra länder. Vi växer tillsammans när frihandel river murar
            och låter människor, varor och tjänster korsa gränserna. Om jobben
            ska fortsätta bli fler måste vi förbli öppna gentemot vår omvärld.
            Sveriges export motsvarar nästan hälften av vår BNP. Sverige ska
            fortsätta att stå upp för frihandel och rörlighet över gränserna.
            Alliansen vill underlätta för handel och stärka företagens exportmöjligheter.
            Vi ska fortsätta riva handelshinder samtidigt som vi värnar konsumentskydd
            och miljö.
          </p>
          <p xml:id="i-A7ep4irv5wBZR5Z4vhKWe5">
            Sverige ska vara pådrivande för ett ambitiöst transatlantiskt
            handels- och investeringsavtal (TTIP) mellan EU och USA, vilket
            skulle kunna stärka både världsekonomin, de svenska företagens
            och konsumenternas handelsmöjligheter och leda till många nya
            jobb.
          </p>
          <p xml:id="i-5DAqTRW7ARtjRFSm76j59Y">
            Svensk export vilar på flera industriella grenar såsom skogsindustrin,
            gruv- och stålindustrin och verkstadsindustrin. Samtidigt växer
            de kulturella och kreativa näringarna och sysselsätter i dag fler
            personer än vad exempelvis fordonsindustrin gör i Sverige. Vi
            i Alliansen ser näringen som en viktig del av den svenska exporten.
            Företagen inom till exempel dataspelsbranschen, modeindustrin,
            filmindustrin, kommunikations- och musikbranschen verkar i stor
            utsträckning på en global marknad. För att stödja exporten av
            dessa varor och tjänster måste Business Sweden få ett fördjupat
            uppdrag att förstärka sitt arbete med de kulturella och kreativa
            näringarna.
          </p>
          <head type="h3" xml:id="i-W1WNNpy3UZegHqhzjY9Rg1">
            Besöksnäringen
          </head>
          <p xml:id="i-TpPx5EgqwVzs3fqLQreShf">
            Besöksnäringen är av stor betydelse för vårt välstånd och ger
            möjligheter till jobb och företagande både i storstadsregioner
            och på landsbygden. Under hela 2000-talet har turismen vuxit kraftigt
            och är idag en av Sveriges basnäringar. Under 2014 var ungefär
            160 000 personer sysselsatta inom branschen och svensk turism
            omsatte 268,5 miljarder kronor, enligt Tillväxtverket. Det är
            en ökning av både antalet sysselsatta och omsättning sedan året
            innan.
          </p>
          <p xml:id="i-UqSW3PcN3PbLEdjBoTiV63">
            Utvecklingskraften för Sverige som turistland är mycket stor.
            Som land är vi ett mycket exotiskt resmål för många turister,
            med vår vackra natur och vårt böljande landskap. Turism- och besöksnäringen
            är på många platser i landet helt avgörande för de lokala samhällena.
            Det är därför viktigt att vi fortsätter arbetet med att skapa
            goda förutsättningar för besöksnäringen och företagandet i hela
            landet. Svensk besöksnäring bör främjas för att bidra till att
            öka Sveriges attraktivitet som turistmål.
          </p>
          <p xml:id="i-3biCVnWLoBdHUVURASVg2o">
            Bra kommunikationer och effektiva transporter är en förutsättning
            för såväl vardagslivet som näringslivet för att Sverige ska stå
            sig i den globala konkurrensen. Ett robust järnvägsnät och bra
            vägar är väsentliga för att företag ska kunna ha kvar verksamhet
            på mindre orter. De regionala flygplatserna är en viktig del för
            att knyta ihop Sverige med omvärlden.
          </p>
          <p xml:id="i-3o1FSwrKPsBDw8nYVa2VoS">
            Besöksnäringen är särskilt viktig för många ungdomar som får
            sitt första arbete inom branschen. För att skapa goda villkor
            för besöksnäringen och näringslivet genomförde Alliansen under
            sin tid i regering en rad reformer som stärkt svensk besöksnäring.
            Vi sänkte bland annat arbetsgivaravgifterna för unga, halverade
            restaurangmomsen, införde jobbskatteavdraget och sänkte bolagsskatten.
          </p>
          <p xml:id="i-wJWdbG4tAct7pdFRvwJik">
            Med regeringens skattehöjarpolitik och försämrade förutsättningar
            för företagande riskerar besöksnäringens potential att hämmas.
            Om Sverige ska ha en fortsatt hög attraktionskraft som turistland
            kan regeringen inte fortsätta på den inslagna vägen. Vi vill se
            ett gott näringslivsklimat som främjar företagande inom besöksnäringen
            och bidrar till ökad tillväxt för Sverige.
          </p>
          <head type="h3" xml:id="i-3rTyXYuR4zpbKGqq3iM9WG">
            Offentlig upphandling
          </head>
          <p xml:id="i-Q3soTS13GSdJtp2e9JqsUQ">
            Det offentliga ska ha högt satta ambitioner i sin upphandling
            av mat avseende djurskydd och miljö. Inom ramen för Matlandet
            Sverige inrättade Alliansen i regeringsställning ett nationellt
            kompetenscentrum för måltider i vård, skola och omsorg som nu
            arbetar med att stödja och stimulera kommuner och landsting.
          </p>
          <p xml:id="i-MYXHhnsTpRBb9k4iRMsQ5S">
            Krav som ställs vid offentlig upphandling kan få stor påverkan
            på näringslivet. Redan idag kan man konstatera att många små företag
            anser att det är alltför komplicerat att delta i offentlig upphandling
            och därför avstår. Enligt en rapport från Företagarna deltar endast
            27 procent av de små företagen i offentlig upphandling. För varje
            tillkommande krav i upphandlingsvillkor som ställs vid offentlig
            upphandling kan man anta att svårigheten ökar för små företag.
            Små företag saknar i högre utsträckning kollektivavtal än större
            företag, vilket medför att just kravet på kollektivavtal kraftigt
            kan försvåra för små företag att delta i offentliga upphandlingar.
            Det är därför viktigt att kraven i kommande upphandlingslagar
            inte exkluderar mindre företag. Det bör utredas hur skäliga arbetsvillkor
            vid offentlig upphandling kan säkerställas utan krav på kollektivavtal
            och utan att ytterligare exkludera små företag.
          </p>
          <head type="h3" xml:id="i-hvraYFQrAGJJhXsHWZbPp">
            Ett jämställt arbetsliv
          </head>
          <p xml:id="i-J7YsoYXA8qoMb3nBAmqirJ">
            Jämställdhet mellan kvinnor och män ska vara en självklarhet.
            Målet är att kvinnor och män ska ha samma förutsättningar och
            makt att forma samhället och sina egna liv. Arbete är en hörnsten
            i ett jämställt samhälle. Genom jobbskatteavdraget som gynnar
            kvinnor mer än män, genom RUT-avdraget och genom rekordstora jämställdhetssatsningar
            på nästan 2,6 miljarder sedan 2006 har vi under alliansregeringens
            tid nått konkreta resultat för ökad jämställdhet.
          </p>
          <p xml:id="i-2JKWZoGtDVXuaqdaLKZ8ha">
            Sverige har högst arbetskraftsdeltagande bland kvinnor i EU och
            aldrig förr har en så stor andel av kvinnorna arbetat heltid.
            Jämställdheten gynnas av en politik som värnar jobben och som
            stärker drivkrafterna för att arbeta. Vi vill slå vakt om de reformer
            alliansregeringen genomfört och som ger fler kvinnor möjlighet
            att starta eget eller arbeta till bättre villkor. Det ska löna
            sig att utbilda sig, förkovra sig och utvecklas i yrket även i
            offentlig sektor. Alliansregeringen har infört bättre möjligheter
            till karriär och löneutveckling inom ett av de mest kvinnodominerade
            yrkena, läraryrket. Kvinnor i offentlig sektor arbetar i större
            utsträckning än män ofrivilligt deltid. Kommuner och landsting
            bör erbjuda dem som vill att jobba heltid. Delade turer i vård
            och omsorg bör undvikas.
          </p>
          <p xml:id="i-GXoky67CXt3CFSS1gP7FzG">
            År 2009 infördes lagen om valfrihetssystem (LOV). Numera tillhandahålls
            omkring en sjundedel av välfärdstjänsterna av privata utförare.
            Ökade valmöjligheter stärker människors egenmakt och gör att det
            går att välja bort de utövare som uppvisar brister eller otillräcklig
            kvalitet i sin verksamhet. LOV har bidragit till att flera nya
            företag har vuxit fram. Kvinnors företagande inom välfärdssektorn
            har ökat, vilket i sin tur förbättrat möjligheterna att själv
            påverka sin arbetssituation och sin lön.
          </p>
          <p xml:id="i-F2H53g3MYVGQECGKXnz24p">
            Alliansregeringen har under åren 2008–2014 genomfört ett ambassadörsprojekt
            för att synliggöra och stärka kvinnors företagande. Erfarenheter
            från projektet bör tillvaratas och användas för att vidareutveckla
            liknande initiativ framöver.
          </p>
          <head type="h3" xml:id="i-EmmSSktgswSXzyaSC2KvgQ">
            Regelförenkla för företagen
          </head>
          <p xml:id="i-5fWCwHhJNWpHhSYs5NVVGo">
            En ambitiös politik för företagande, entreprenörskap och innovationer
            är en förutsättning för att skapa fler jobb. Under alliansregeringen
            har bolagsskatten och socialavgifterna sänkts och de ekonomiska
            drivkrafterna för att driva företag har förbättrats. Regelbördan
            har minskat med 7 miljarder kronor, bland annat genom avskaffad
            revisionsplikt och förenklade redovisningsregler. Det har blivit
            möjligt att driva företag inom fler områden, inte minst inom branscher
            som domineras av kvinnor.
          </p>
          <p xml:id="i-Jg34e6ByxccQscNemRXmLQ">
            Vi vill att det ska gå snabbt och smidigt att starta ett företag
            i Sverige och därför vill vi sänka kravet på aktiekapital för
            att sänka trösklarna för att starta aktiebolag. Många företag
            upplever att regelverken fortsatt är krångliga och att mycket
            tid går åt till administration och även för handläggningstider.
            Det kan vara såväl ett konkurrenskraftsproblem som en tröskel
            för företag att starta eller växa. Därför vill vi alla myndigheter
            sätter en tydlig tidsgräns för handläggningstider.
          </p>
          <p xml:id="i-LzJau2Rv5zBDHghh6XgbVw">
            Rättegångsreglerna i allmän domstol ska vara ändamålsenliga.
            De ska möjliggöra att mål och ärenden kan avgöras rättssäkert
            med hög kvalitet och inom rimlig tid. Regelverket ska vara flexibelt
            så att handläggningen kan anpassas till behoven i det enskilda
            fallet. Under de senaste åren har förändringar vidtagits som förbättrat
            situationen, till exempel trädde reformen ”En modernare rättegång”
            i kraft år 2008. Alliansen anser att det är viktigt att ett fortsatt
            arbete görs för att ytterligare korta tvistetiderna för att skapa
            en modernare rättegång i allmän domstol som uppfyller kraven på
            en rättssäker, effektiv och ändamålsenlig handläggning.
          </p>
        </div>
        <div type="motSignatures">
          <list>
            <item xml:id="i-YGH2mMowtGWJMRw4hM8Lx6">
              Lars Hjälmered (M)
            </item>
            <item xml:id="i-891hrLVqZkF6AgygPHqeSG">
              Helena Lindahl (C)
            </item>
            <item xml:id="i-5pDZb3nV9eyUFvu2NCDJzp">
              Said Abdu (FP)
            </item>
            <item xml:id="i-SJWtdaWxH1NV6L85DmiWnt">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
