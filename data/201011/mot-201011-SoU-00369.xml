<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00369">
  <teiHeader>
    <fileDesc>
      <titleStmt>
        <title>Haveriutredningar vid självmord </title>
        <author corresp="i-JSSYZnWrKjtbfWDmu1qLSb i-9beYBFzEh8w1EjPQHXW3mC">av Magdalena Andersson och Jan-Evert Rådhström (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Haveriutredningar vid självmord </title>
          <idno type="rdwebb">GY02So369</idno>
          <rs type="number">So369</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So369/text</ref>
          <ref type="dokument_url_html">http://data.riksdagen.se/dokument/GY02So369</ref>
          <ref type="dokumentstatus_url_xml">http://data.riksdagen.se/dokumentstatus/GY02So369</ref>
          <ref type="doc">http://data.riksdagen.se/fil/329D3315-D942-4712-B4B9-E2D750820036</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9beYBFzEh8w1EjPQHXW3mC</idno>
            <name>Jan-Evert Rådhström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3VnyrBpJ56X57DctutDPPN" type="signed"/>
        <correspContext corresp="i-3VnyrBpJ56X57DctutDPPN">
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-9beYBFzEh8w1EjPQHXW3mC"/>
        </correspContext>
        <correspAction type="numbering" xml:id="i-ANenQrpWjVmmnLPJ11Bp1Y">
          <date when="2010-10-28"/>
        </correspAction>
        <correspAction type="submission" xml:id="i-GDrCY36xtdf6fAJ5oWt7Ku">
          <date when="2010-10-26"/>
        </correspAction>
        <correspAction type="transfer" xml:id="i-E6Zz7TFZGc3esZ4wp4Shzd">
          <date when="2010-10-21"/>
        </correspAction>
        <correspAction type="assigned" xml:id="i-Xt3BeFJp9veY1Tu4zDwmbk"/>
        <correspContext corresp="i-Xt3BeFJp9veY1Tu4zDwmbk">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-L6Rq1fTxHDQZ6N9Qr8owoG">
            Förslag till riksdagsbeslut
          </head>
          <p xml:id="i-CiH1wtvNCUSK91JKZNEPWU">
            Riksdagen tillkännager för regeringen som sin mening vad som
            anförs i motionen om haveriutredningar vid självmord.
          </p>
        </div>
        <div type="motContent">
          <head type="h1" xml:id="i-Aaxme9mxSHyKpHnYVjHpyJ">
            Motivering
          </head>
          <p xml:id="i-L3o9W8EKiVeyKnh4kzhpzS">
            Den 1 januari 2008 fick Sverige en ny lag som berör barn som
            avlidit till följd av brott, den så kallade lex Bobby. I korthet
            kan den beskrivas så att när ett barn misshandlas till döds ska
            en haverikommission tillsättas för att se hur det kunde gå så
            snett, hur ett barn kunde utsättas för så svår misshandel att
            det dog utan att myndigheterna ingrep. Syftet är att med hjälp
            av den kunskap man får kunna sätta in åtgärder för att förhindra
            liknande brott i framtiden. Skydda andra barn, helt enkelt.
          </p>
          <p xml:id="i-BcZ3vGuARo3mXKnhUQnxwr">
            Vi anser att det också behövs haverikommissioner vid självmord.
          </p>
          <p xml:id="i-ExP2KAdnT5SdEpX9VzwNv3">
            Riksdagen har antagit ett nationellt program för självmordsprevention.
            Det omfattar en övergripande vision och nio strategier. Den övergripande
            visionen är att ingen bör hamna i en så utsatt situation att den
            enda vägen ur den upplevs vara självmord. Ingen ska behöva ta
            sitt liv.
          </p>
          <p xml:id="i-JqXc1weGVk4qT8LCw6tY9G">
            Samtidigt ökar den psykiska ohälsan bland barn och unga. Suicid
            är den vanligaste dödsorsaken i åldersgruppen 1524 år både bland
            män och bland kvinnor. Varje vecka väljer mellan två och tre unga
            människor att ta sitt liv. Ungdomen, den tid i livet då allt är
            möjligt och mycket känns stort, nytt och spännande. Men samtidigt
            den tid då många upplever oro för vardagen och för framtiden.
            De flesta ungdomar tar sig igenom sin uppväxt utan större problem,
            men några upplever en så stor oro att de dämpar sin oro och ångest
            med droger eller genom olika självskadebeteenden. Andra väljer
            det yttersta medlet och går så långt att de tar sitt liv. Gemensamt
            för dessa är en sårbarhet och en stor mottaglighet för livets
            motgångar. Sårbarheten kan bero på ärftlighet, men också på svåra
            upplevelser eller livssituationen.
          </p>
          <p xml:id="i-HnB1nPQPcEoZJm3XwV8T7R">
            Om en person som begått självmord har varit i kontakt med vården
            de senaste fyra veckorna innan självmordet ska man enligt nuvarande
            regelverk göra en kartläggning av vad som skett och vilka kontakter
            man haft. Det är bra. Men vi menar att en sådan kartläggning bör
            alltid göras vid ett självmord, det är inte tillräckligt att bara
            göra det då man har haft vårdkontakt.
          </p>
          <p xml:id="i-St5Y9MrBV6KV31T3QdVXD7">
            När ett flygplan kraschar görs en haveriutredning. Tanken är
            att förhindra andra plan från att göra samma sak. När en människa
            kraschar görs ingenting systematiskt. Det borde ske.
          </p>
          <p xml:id="i-7gwLZoXd4PzmFNmZKVoG5w">
            Lex Bobby kan ses som en form av social haveriutredning när ett
            barn blivit utsatt för brott och dödats. Där utreds hur sociala
            myndigheter, skola, sjukvård och barnomsorg agerat vad som har
            gjorts och inte gjorts, men kanske borde ha gjorts. Den är inte
            till för att jaga syndabockar utan för att bli bättre på att förebygga,
            så att detta inte ska hända igen, för att hela samhället ska bli
            bättre på att se hur det kunde ha undvikits.
          </p>
          <p xml:id="i-H5wDD2z5wKdsAWEXrCD5an">
            Vi anser att det behövs en samlad haveriutredning, typ lex Bobby,
            vid suicid. Det är först när vi får kunskaper om vilka luckor
            som måste tätas och vilka fel som måste åtgärdas, som vi på allvar
            kan förhindra och hjälpa. Regeringen bör verka för att Socialstyrelsen
            initierar ett arbete i denna riktning. Detta bör riksdagen som
            sin mening ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-BSjC4uZWrdd454h68o7X3w">
              Magdalena Andersson (M)
            </item>
            <item xml:id="i-GoQ43ed7KAaJRbagJHorKz">
              Jan-Evert Rådhström (M)
            </item>
          </list>
        </div>
      </div>
    </body>
  </text>
</TEI>
