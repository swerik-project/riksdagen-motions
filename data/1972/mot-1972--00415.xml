<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00415">
  <teiHeader>
    <fileDesc>
      <titleStmt>
        <title>angående utnyttjandet av datorer, m. m.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående utnyttjandet av datorer, m. m.</title>
          <idno type="rdwebb">FV02415</idno>
          <rs type="number">415</rs>
          <ref type="dokument_url_text">http://data.riksdagen.se/dokument/FV02415/text</ref>
          <ref type="dokument_url_html">http://data.riksdagen.se/dokument/FV02415</ref>
          <ref type="dokumentstatus_url_xml">http://data.riksdagen.se/dokumentstatus/FV02415</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TGcQaCLMtcHqdFntDVfM2s" type="signed"/>
        <correspContext corresp="i-TGcQaCLMtcHqdFntDVfM2s">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-QoeFZWNQgLDU6t6B6RuPtd"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__415/mot_1972__415-001.pdf"/>
      <fw xml:id="i-SLETUNevxAjfYJPFkjemwm">
        Mot. 1972:415 2
      </fw>
      <div xml:id="i-FN9vmQ1JQNAQxmYvNNXFqL" type="motHeader">
        <div xml:id="i-WnkAQCxhUcusK1CEwhQZBv" type="motTitle"/>
        <div xml:id="i-RomBRAGzbk77MdkCkTStkV" type="motSubmissionInfo"/>
      </div>
      <div xml:id="i-T4uRPBBLv1ZqEYsFWZmxiJ" type="motBody">
        <div xml:id="i-Rj5f8bKS2Beg3YRbE2ji3C">
          <p xml:id="i-MnBZgbU6fzLqpWxyr7hTRp">
            Motioner nr 415—418 år 1972
          </p>
          <p xml:id="i-8de7SJXYerDbdyZ8LGVAC">
            Nr 415
          </p>
          <p xml:id="i-Agtufw2WFRbdWaqEYKwEMR" type="titleString">
            av herr Helén m. fl. angående utnyttjandet av datorer, m. m.
          </p>
          <p xml:id="i-7CHe6QejH8Wet6ar9L4CWE">
            I arbetet på att inom dataområdet finna de rätta lösningarna
            och bevaka vad som sker har en liberal rörelse centrala värden
            att främja och försvara. I inledningen till folkpartiets motion
            (1971:86) om närdemokrati till 1971 års riksdag konstateras att
            den tekniska utvecklingen på informa- tions- och dokumentationsområdet
            kommer att ge oss radikalt nya möjligheter att förverkliga den
            gamla drömmen om fria medborgare i fri och öppen överläggning
            om sina gemensamma angelägenheter. Men samma utveckling ökar också,
            betonas i motionen, riskerna för realiserandet av mardrömmen —
            en långtgående styrning av beslut och värderingar av människor,
            som blivit likgiltiga främlingar för sitt eget samhälle, därför
            att de förvandlas från medborgare till ”föremål för åtgärder”.
            Det är naturligt att uppmärksamheten i främsta rummet har koncentrerats
            på riskerna, därför att den informationsmakt som hopas i de av
            offentliga myndigheter och enskilda företag och institutioner
            upprättade databankerna blir en okontrollerad makt och därför
            att den personliga integriteten kränks. Det starka engagemang
            som kom till uttryck i diskussionen kring den senaste folk- och
            bostadsräkningen är en indikation på en ny sorts rädsla bland
            människorna för detta. Där förekom kanske överdrifter, men det
            viktiga var beskedet att omsorgen om den personliga integriteten
            upplevs som en vital angelägenhet. Det stora antalet existerande
            och planerade databanker, och möjlighe- ten att koppla ihop dem
            i sammanhängande system, aktualiserar en rad integritetsproblem.
            Isolerade personliga data som lämnats eller upprättats för särskilda
            ändamål kan fogas samman till ”helhetsporträtt”, om vars existens
            den på det sättet avbildade saknar kännedom och vars användning
            han eller hon inte kan kontrollera. Felaktigheter i detaljerna
            och inaktuella personuppgifter kan leda till grovt förvanskade
            helfigurer. Den enskilde kan i framtiden tvingas försvara sig
            mot en försåtlig fiende, nämligen sin egen databild. Man kan hoppas
            att en sådan användning av datatekniken inte skall behöva befaras.
            Men det faktum att en sådan utveckling är möjlig gör det nödvändigt
            att åstadkomma säkra garantier för att den förhindras. Det gäller
            att skapa ett regelsystem som klart preciserar den tillåtna användningen
            av skilda personliga data, drar bestämda gränser för myndigheternas
            rätt att förse varandra och privata företag med sådana uppgifter,
            ger var och en full insyn i sina angelägenheter så som de
          </p>
          <p xml:id="i-HxqgjCVJ424RWQaw3K8PW8">
            Riksdagen 1972. 3 saml. Nr 415-418
          </p>
          <p xml:id="i-7FTEtkfFZdXe2YNew3Dhf5">
            Mot. 1972 415—418
          </p>
          <pb facs="riksdagen-motions-pdf/data/1972/mot_1972__415/mot_1972__415-002.pdf"/>
          <p xml:id="i-3LETGMB2oRLJnWdvXWvRWk">
            tecknats på data och en chans att korrigera felaktiga uppgifter,
            noga anger villkoren för dataåtkomligheten och fixerar ett klart
            juridiskt ansvar för databankernas handhavande. Ett sådant regelsystem
            bör finnas innan databankerna byggs upp och inte improviseras
            fram i takt med att dessa tillkommer. I det senare fallet riskerar
            man att datasystemen i betydande utsträckning får bestämma reglerna
            i stället för tvärtom. Det skulle betyda en försvagning av det
            skydd för den personliga integriteten som man från liberala utgångspunk-
            ter måste eftersträva. Datatekniken innebär självfallet också
            positiva möjligheter i strävande- na att uppnå en vid och välinformerad
            medborgardebatt och effektivare chanser för människorna att genom
            argument påverka de politiska besluten. Utvecklingen på datateknikens
            område går nu så snabbt att vi löper risken att okontrollerat
            bara glida in i ett nytt och oprövat system. Därför behövs en
            livlig offentlig debatt. Dessutom behövs givetvis regler och begränsningar
            av myndigheters och enskildas rätt att samla in och bearbeta uppgifter
            om enskilda medborgare. Detta bevakningsarbete är en viktig politisk
            uppgift. Folkpartiets landsmöte 1971 antog följande program för
            offentligt och enskilt handhavande av personuppgifter i databanker:
            ”1. Grundläggande för all lagstiftning som reglerar såväl offentligt
            som enskilt bruk av personliga data skall vara skyddet av den
            enskilda människans integritet. 2. En datalag bör utformas med
            regler beträffande utlämnandet av uppgifter om enskilda ur offentliga
            och enskilda dataregister, samt om rätt till skadestånd om dessa
            regler överträdes. 3. Denna lag skall ge den enskilde rätt att
            ta del av uppgifter om honom själv i myndigheters och enskildas
            dataregister och att få eventuella felaktigheter korrigerade.
            4. Lagen skall också ge regler för förbindelserna mellan statens
            och näringslivets databanker. Inga offentliga databärare får utlämnas
            utan kontroll över vad de skall användas till. 5. Datorer i offentlig
            tjänst skall lämna sina utskrivna besked i så begriplig och lättfattlig
            form som möjligt. 6. Personligt ansvar införs för dem som utarbetar
            datasystem och program och svarar för datorer och inkopplade terminaler.
            7. Utbildning i hur man använder datorer införes på gymnasiestadiet
            och i den högre undervisningen. 8. Förberedande utredning påbörjas
            om det check- och kontantlösa betalningssystemet och dess sekretessproblem.
            9. En dataombudsman bör tillsättas med uppgift att följa utvecklingen
            på dataområdet och framlägga förslag till förbättring av den enskildes
            integritetsskydd, samt att övervaka efterlevnaden av den kommande
            datalagstiftningen och därvid tillvarata den enskildes intressen.”
            En rad åtgärder fordras nu för att förverkliga dessa krav. Åtskilliga
            av dessa ligger inom ramen för direktiven till de utredningar
            som arbetar på
          </p>
          <pb facs="riksdagen-motions-pdf/data/1972/mot_1972__415/mot_1972__415-003.pdf"/>
          <fw xml:id="i-3g21XAy1TTPGksDbMoBDrb">
            Mot. 1972:415 3
          </fw>
          <p xml:id="i-9CBArYQhaAVakhpEJ9ek7z">
            dataområdet. Ytterligare några aktualiseras i denna motion. Det
            bör dock först understrykas, att ADB-tekniken på många områden
            är oumbärlig för ett modernt samhälle, näringsliv och dess forskning.
            ADB-tekniken är en industrigren, som inom kort kommer att vara
            den tredje i storleken i hela världen och som har den egenskapen
            att i första hand kräva hjärnkapital, ännu mera än ekonomiska
            resurser. Av denna anledning är vissa frågor, som har att göra
            med ADB-teknikens förhållande till forskning och utveckling av
            största betydelse. Forskning och utbildning på ADB-området i Sverige
            ligger ingalunda på den nivå som är nödvändig för att vi skall
            kunna hävda oss internationellt efter måttet av våra verkliga
            resurser. Vår exportindustri, grunden till vårt välstånd, vilar
            sedan länge mera på vår förmåga att producera kvalitetsvaror än
            på något råvarumonopol eller andra yttre fördelar. Utan våra kvalificerade
            arbetare och våra skickliga ingenjörer och uppfinnare skulle vi
            inte ha den levnadsstandard vi har i dag. För att behålla denna
            position måste vi se till att dagens viktigaste hjärnindustri,
            ADB-industrin, får det stöd den behöver. De uppgifter, som staten
            och andra organisationer måste utföra till medborgarnas bästa
            och på deras uppdrag kan numera ofta inte uppfyllas utan hjälp
            av ADB-teknik. ADB-tekniken utgör en i framtiden allt viktigare
            administrativ teknik när det gäller att samla in, bearbeta och
            lagra stora datamängder. Så till exempel skulle den typ av service,
            som postgirot, bankernas kontosystem, försäkringsbolagens premieaviseringar
            utgör exempel på, bli orimligt dyrbar utan ADB-teknikens förmåga
            att snabbt behandla stora volymer av data. ADB-tekniken ersätter
            här människan på ett arbetsområde, som genom sin repetitiva karaktär
            är trist och föga utvecklande. Andra områden där ADB-tekniken
            har typiska arbetsuppgifter är skatteberäkning och skatteuppbörd
            liksom mängder av olika sammanställnings- och beräkningsuppgifter
            t. ex. inom statistiken. ADB-tekniken är ett sätt att rationalisera,
            förenkla och förbilliga och kommer därför att användas i alltmer
            ökad utsträckning. Oumbärligheten hos ADB-redskapen gör det emellertid
            desto viktigare, att missbruk och maktövergrepp med hjälp av samma
            redskap förhindras och så långt möjligt omöjliggörs redan på organisationsstadiet.
            I denna avsikt har vi tidigare krävt att lagarna om datasekretess
            skulle göras färdiga, innan den i och för sig nödvändiga rationaliseringen
            via ADB kommit för långt för att i praktiken kunna rättas efter
            de nya reglerna. Det är med beklagande vi konstaterar, att så
            icke har skett.
          </p>
          <p xml:id="i-AsDfxR1iFSmst3NGWXdos7">
            1. Centrala personregistret (CPR)
          </p>
          <p xml:id="i-5vkrWn6AF7R8YTU4C6GQ65">
            I årets statsverksproposition begär finansministern (bilaga 9
            s. 55 ff) medel för att sätta CPR (Centrala personregistret) i
            stånd snarast möjligt. Enligt riksskatteverkets framställning
            (D:o s. 50) begär verket 285 000 kronor för arbetet med programmering
            av databehandlingsrutiner för CPR samt för arbetet med att lägga
            om riksskatteverkets personnummer- register och ansluta dem till
            CPR. Dessa medel tillstyrks av finansmi-
          </p>
          <pb facs="riksdagen-motions-pdf/data/1972/mot_1972__415/mot_1972__415-004.pdf"/>
          <fw xml:id="i-7i4CzSu5jHuPMBErAFXua5">
            Mot. 1972:415 4
          </fw>
          <p xml:id="i-D2abaouw6j4NStzpb6mAx8">
            nistern (s. 57). Vi har tidigare i riksdagsdebatten understrukit,
            att de statliga databankerna inte bör sammankopplas med varandra,
            innan lagar finns stiftade och regler fastlagda, som kontrollerar
            användningen och förhindrar missbruk av denna koncentration av
            informationer om människor och juridiska personer. Finansministern
            lovar visserligen att beakta vad OSK (offentlighets- och sekretesslagstiftningskommittén)
            anfört och invänta en belysning av konsekvenserna från integritetsskydds-
            och offentlighetssynpunkt, innan anslutning med terminal eller
            datama- skin till CPR-systemet får ske. Det blir emellertid för
            sent att beakta sådana synpunkter om programmeringen redan skett.
            Vi föreslår därför avslag på ovan nämnda belopp på 285 000 kronor
            till dess att OSK framlagt förslag om hur integritetsfrågorna
            skall skyddas och dessa i en eller annan form blivit godkända
            av riksdagen. OSK bör ges direktiv om att skyndsammast inkomma
            med de förslag som behövs för att ge terminalanslutning till CPR
            fullgod laglig status. Det kan ifrågasättas om inte varje användning
            av CPR borde anstå till dess lagstiftningsfrågorna klarats. Med
            hänsyn till att OSK torde med förtur behandla dessa viktiga ADB-frågor
            har vi inget formellt yrkande men vill ge denna vår principiella
            uppfattning till känna.
          </p>
          <p xml:id="i-9XoQ5YAFCfBj8W959ho4dU">
            2. Direktadresserad reklam och kreditupplysning
          </p>
          <p xml:id="i-8srUzWxBrGVTZ4cpNAxJ8E">
            Vi anser det också självklart, att selektiv direktadresserad
            reklam inte får använda CPR som redskap, inte heller kreditupplysningsbyråerna,
            förrän detta område är lagligt reglerat. Därför kan vi inte godta
            finansministerns uttalande att CPR ”inte utan synnerligen starka
            skäl” bör få begagnas för sådana ändamål. Det är alltför svävande.
            Vi menar att varje sådan användning av CPR måste anstå tills beslut
            fattats med anledning av kreditupplysningsutredningens och OSK
            ss arbete på detta område.
          </p>
          <p xml:id="i-XKGb3TJT4TNGYX1uNCNuSg">
            3. Folk- och bostadsräkningen (FoB)
          </p>
          <p xml:id="i-FGVj3STmicS75wfKtayW3R">
            1970 års folk- och bostadsräkning möttes av en stark misstro
            från betydande grupper. För att återställa förtroendet mellan
            de styrande och de styrda, är det nödvändigt att staten drar lärdom
            av erfarenheterna från den senaste FoB-räkningen, innan nästa
            sätts i gång. Dessa erfarenheter bör vetenskapligt bearbetas för
            att ge underlag för bedömning av vilka frågor man bör använda
            nästa gång, hur de bör vara formulerade och hur folk- och bostadsräkningen
            bör presenteras och framläggas för svenska folket, samt hur ett
            bättre anonymitetsskydd skall skapas. Vid planeringen av nästa
            FoB bör man noga pröva, att alla de frågor som tas med i frågeblanketten
            verkligen är nödvändiga. Det kan inte — som skatteutskottet påpekade
            i yttrande över en JO-skrivelse och en folkpartimotion till 1971
            års riksdag — anses tillfredsställande att på
          </p>
          <pb facs="riksdagen-motions-pdf/data/1972/mot_1972__415/mot_1972__415-005.pdf"/>
          <fw xml:id="i-KhXAMBLEgQp28LwkGFuh7A">
            Mot. 1972:415 5
          </fw>
          <p xml:id="i-DAZL9fsFn8f8zdXAm3vu4a">
            grund av de knapphändiga bestämmelserna i FoB-lagen ställa så
            ingående frågor som skedde 1970. Det bör observeras att man många
            gånger har större nytta av att göra en stickprovsundersökning
            än att ställa frågor i en dyrbar totalundersök- ning av folk-
            och bostadsräkningens typ. Vid stickprovsundersökning kan ofta
            tillfredsställande precision nås till lägre kostnad, och förfarandet
            ger möjlighet att använda utbildade intervjuare, varigenom man
            undviker många av de fel som uppstår när uppgiftslämnarna själva
            skall besvara frågorna skriftligt. Risken att någon vid en stickprovsundersökning
            skulle vilja missbruka intervjumaterialet är också avsevärt mindre,
            eftersom man då inte kan vara säker på vilka personer som ingår
            i materialet. Mot bakgrund av det anförda finns det anledning
            till stor restriktivitet när det gäller att bedöma vilka frågor
            som skall tas med i nästa FoB. En rådgivande grupp med parlamentariskt
            inslag bör tillsättas för att följa planering och genomförande
            av nästa folk- och bostadsräkning.
          </p>
          <p xml:id="i-NJEx58rkt66i8ezU8CSpZ6">
            4. Forskningen och etiska ADB-problem
          </p>
          <p xml:id="i-MJfqzk1Gzs4okKNC63H2b5">
            Datateknikens användning inom den beteendevetenskapliga, statsve-
            tenskapliga och psykologisk-medicinska forskningen är i behov
            av särskilda regler. Med den nutida datatekniken är det möjligt
            att bygga upp modeller av människors beteende i större och mindre
            grupper, som kan vara till stor nytta för samhällsvetare, psykologer,
            läkare och inte minst politiker. Man kan, om man har fått in tillräckligt
            många fakta om en viss grupp människor, simulera deras beteende
            om man ändrar på vissa variabler, t.ex. utbildning, restid till
            arbetet, giftermålsfrekvens och inkomstförändringar. Man kan också
            konstruera modeller över opinions- spridning, epidemier, förekomsten
            av brottslighet och andra asociala beteenden, sedda i förhållande
            till olika sociala faktorer som bostadstyp, härstamning, familjeförhållanden
            och inkomsttyper. En del av detta görs redan, annat kan göras,
            och ännu mera kommer att kunna göras i morgon. Därvid uppkommer
            svåra moralisk-politiska frågor. Det gäller t. ex. rätten att
            ställa frågor och rätten att slippa besvara dem. Forskarna befinner
            sig i ett egentligen inte avsett överläge, när de går ut och ställer
            frågor till befolkningen eller valda delar av den. Människor känner
            sig ofta moraliskt tvingade att svara på forskaren- käter eller
            opinionsmätarfrågor. Man vädjar också vanligen i sådana sammanhang
            till deras lojalitet med ”samhället” eller ”forskningen”. Däremot
            får samma människor ytterst ringa verkliga garantier för hur deras
            svar kommer att användas. Sekretessbestämmelserna är i sig själva
            ganska vaga och genomförs tyvärr ibland på mycket otillfredsställande
            sätt. De personer som tillfrågas får otillräckliga upplysningar
            om vad svaren skall användas till. Det är ofta omöjligt för dem
            att kontrollera att svaren inte används i helt andra sammanhang
            än dem som de själva från början trott vara de enda. I de stora
            sjukhusens databanker, liksom i försäkringskassornas, försäkringsbolagens
            och bankernas, finns eller kommer att finnas en stor
          </p>
          <pb facs="riksdagen-motions-pdf/data/1972/mot_1972__415/mot_1972__415-006.pdf"/>
          <fw xml:id="i-B8wY6CwJtvv8JqPYGTfKd4">
            Mot. 1972:415 6
          </fw>
          <p xml:id="i-Bh2YGKdDCCxqVokwZzZ22J">
            mängd data inmatade, av ofta mycket personlig och ömtålig karaktär.
            Det är självklart, att sådana databanker förses med någon form
            av sekretessnycklar och andra möjligheter att avskärma insyn från
            obehöriga. Det är emellertid inte alls klart hur pass effektiva
            dessa skydd är och hur pass säkert det är, att den som får tillgång
            till en viss typ av data å ämbetets vägnar inte kan skaffa sig
            tillgång även till andra data, av slarv, genom brister i systemet
            eller med mer och mindre ond vilja. Här finns ännu inga lagbestämmelser
            om straff och skadestånd. Till detta återkommer vi. Men det finns
            speciella situationer där en forskare i ett i och för sig legitimt
            syfte får tillgång till vissa data utan att man effektivt kan
            tillse att han inte utnyttjar dem för andra, mindre legitima ändamål.
            Det har länge funnits i vårt land en sådan tilltro till forskarnas
            egen yrkesetik att sådant missbruk knappast har kunnat ifrågasättas.
            Fortfarande torde det för många människor bjuda emot att alls
            fråga på detta sätt. Men man måste med all säkerhet förutsätta
            att i den alltmer svällande skaran av forskare på högre och lägre
            nivå, några personer med icke fullt så hög etisk standard som
            de övriga kommer att finnas, och bestämmelserna måste rättas efter
            dessa. Särskilt viktigt är givetvis sekretessproblemet vid politiska
            opinionsun- dersökningar. Det är där av stort värde att kunna
            genomföra en serie intervjuer med samma personer för att t.ex.
            studera den politiska rörligheten. Institut som gör upprepade
            sådana undersökningar samlar raed tiden ett omfattande datamaterial
            som är ytterst känsligt från integritetssynpunkt. Det är viktigt
            att så fullständiga garantier som möjligt skapas för att detta
            material inte missbrukas, överlåtes eller på annat sätt kommer
            i orätta händer. Dessa problem bör beaktas såväl när det gäller
            enskilda opinionsinstitut som vid uppläggningen av de regelbundna
            opinionsmätningar i statistiska centralbyråns regi, som föreslås
            i årets statsverksproposition. I en särskild motion till årets
            riksdag föreslår Björn Molin och Kerstin Anér (båda fp) att riksdagen
            i skrivelse till Kungl. Maj:t anhåller om en vidgning av direktiven
            för 1969 års offentlighets- och sekretesslagstift- ningskommitté,
            så att frågan om sekretess för uppgiftslämnare till intervju-
            och enkätundersökningar i dess helhet kan prövas av utredning-
            en. Vi ansluter oss till detta förslag.
          </p>
          <p xml:id="i-4vCL49Sur2vWNYzsmzfGCy">
            5. Datalagar
          </p>
          <p xml:id="i-JiVrBuFipmqo6YcAD5KxGp">
            Den nya ADB-tekniken i allmän och enskild tjänst har inte bara
            i oerhörd grad utökat möjligheterna att skaffa, lagra och sprida
            informa- tion, med alla de konsekvenser för maktfördelningen i
            samhället som därav följer. Den har också i motsvarande grad ökat
            möjligheterna att avsiktligt eller oavsiktligt tillfoga andra
            människor ekonomisk och ideell skada. Lagstiftningen har inte
            på något sätt kommit i kapp dessa möjligheter. Först och främst
            har ADB-tekniken medfört, att resultat av slarvfel och administrativa
            misstag förstoras i hittills osedd grad och kan
          </p>
          <pb facs="riksdagen-motions-pdf/data/1972/mot_1972__415/mot_1972__415-007.pdf"/>
          <fw xml:id="i-DjZhdGuwQCeUiqhykAVLPc">
            Mot. 1972:415 a
          </fw>
          <p xml:id="i-NF8WrDyuVnKdaAWtq32HGp">
            åstadkomma oproportionerligt stora skador hos enskilda eller
            organisatio- ner som råkar ut för dem. Möjligheten att utkräva
            skadestånd respektive att pålägga tjänstemannaansvar, när en stor
            del av det felaktigt utförda arbetet kan skyllas på ”datorn” eller
            ”systemet”, kan bli minskad i en grad som lagstiftaren icke har
            förutsett. ADB-tekniken ändrar i grunden alla administrativa rutiner
            och även i viss mån ansvarsfördelningen, när den genomförs konsekvent.
            Våra lagar är i vissa fall inte längre tillämpliga på dessa nya
            förhållanden och måste omarbetas. Vidare finns de rent brottsliga
            förehavanden, som ADB-tekniken möjliggör: nya former av rån, förfalskning
            och bedrägeri, stöld av ekonomiskt eller på annat sätt värdefull
            information och rent sabotage mot datorer och dataminnen. Vidare
            kommer i många fall frågor om upphovsmannarätt, patenträtt och
            ideell äganderätt (t. ex. till ett sätt att programmera en databank)
            i ett helt nytt läge och är inte reglerade genom nu existerande
            lagar. Det är tvivelaktigt om alla här berörda frågor ligger under
            någon av de nu sittande utredningar, som behandlar ADB-teknikens
            samhälleliga konsekvenser. Inte heller torde de täckas av ämbetsansvarskommitténs
            direktiv. Riksdagen bör därför uttala sig för en översyn av de
            konsekvenser för nuvarande lagars tillämpning i ovan antydda avseenden,
            som ADB-tekniken medför och behovet av lagändringar.
          </p>
          <p xml:id="i-PmD5TnX6qnLonbsvPLZy4">
            6. Offentlighetsprincipen
          </p>
          <p xml:id="i-K4XwJB8K9pMQjUoyspox2F">
            Offentlighetsprincipen i svenskt samhällsliv har svenska folket
            under de tvåhundra år den existerat haft stor anledning att uppskatta.
            Den ger och har gett medborgarna möjlighet att kontrollera vad
            myndigheterna har för sig på ett sätt som är unikt i världen och
            som många länders medborgare har kunnat avundas oss. Vad som nu
            har hänt är att ADB-tekniken har gett offentlighetsprinci- pen
            helt nya dimensioner. Den kan numera användas till så mycket mer
            än på gåspennans eller skrivmaskinens tid. Medborgarna kan med
            dess hjälp kontrollera varandra, dvs. vissa grupper med goda ekonomiska
            möjligheter kan kontrollera vissa andra grupper som de vill komma
            åt med t. ex. reklam på mycket effektivare och ofta billigare
            sätt än förut. Men det finns också nya möjligheter för medborgarna
            att styra sig själva och att få insyn i myndigheternas handlande.
            Tyvärr har dessa sistnämnda än så länge i huvudsak förblivit på
            det teoretiska planet. Ingen har gjort det än — men det kan göras.
            Våra förslag är avsedda att fullfölja offentlighetsprincipens
            ursprungli- ga avsikter i en ny teknologisk situation. Det gäller
            att bevara rätten till insyn i myndigheternas handlande samtidigt
            som skydd skapas mot obehörigt utlämnande av uppgifter om enskilda
            individer. De rutiner som hittills gällt när journalister eller
            andra medborgare velat få reda på hur kommunala och statliga myndigheter
            riktar sina värv är snart helt omoderna och oanvändbara. Handlingarna
            finns i datorer och databanker, och för att komma åt dem skall
            man inte
          </p>
          <pb facs="riksdagen-motions-pdf/data/1972/mot_1972__415/mot_1972__415-008.pdf"/>
          <fw xml:id="i-S1Bz1EUzbQnnfU4zBfk4ok">
            Mot. 1972:415 8
          </fw>
          <p xml:id="i-E4h61WeBJkcmpzQUmSTTBp">
            bläddra i lägg utan veta hur man skall sköta en dataterminal.
            Den tekniken är inte var mans. Dessutom uppkommer nya problem
            med den ekonomiska ersättningen till den myndighet som lämnar
            ut uppgifterna. Om denna situation lämnas åt sig själv, riskerar
            man att offentlighets- principen urholkas utan något beslut av
            lagstiftaren, därför att det blir praktiskt omöjligt att begagna
            sig av den. Därför måste antingen offentlighets- och sekretesslagstiftningskommittén
            eller någon annan utredning snarast bearbeta detta problem: vilka
            praktiska garantier bör ställas upp mot att medborgarnas tillgång
            till offentliga handlingar inskränks mer än lagstiftarna förutsett
            genom olika särskilda sekretess- bestämmelser? Det är en fråga
            om myndigheternas taxor men också om hur hela datasystemet från
            början programmeras så att det skall vara lätt tillgängligt för
            den som vill veta något om myndighetens handlande. I praktiken
            blir detta en helt annan sak än att lämna ut massuppgifter om
            individer, utvalda åt firmor som önskar dem för reklamändamål.
            Ett datasystem kan vara utmärkt lämpat för detta senare ändamål
            och mycket dåligt för det förra och vice versa. Det är av stort
            intresse för medborgarna, vilketdera som är fallet. Det kan t.ex.
            bli nödvändigt att ställa sakkunnig hjälp till medborgarnas förfogande
            i viss utsträckning, om de skall kunna använda datorerna. Denna
            ekonomiska belastning på myndigheten torde inte åstadkommas utan
            lagstiftning som säger att den är nödvändig. Inte heller lär myndigheterna
            beställa och låta programmera datasystem, som är inriktade på
            medborgarnas behov av information, om de inte har direkt skyldighet
            att göra detta. Vi anser alltså, att de utredningar som f. n.
            eller i framtiden behandlar ADB-tekniken och offentlighetsprincipen
            inte har slutfört sitt uppdrag förrän även dessa frågor bearbetats
            och blivit föremål för lagstiftning.
          </p>
          <p xml:id="i-6AyNXtmF3yLRqHLdEYXkHj">
            7. Datakommunikationer
          </p>
          <p xml:id="i-JkUZSwZKeHPyfN8cFLo8fs">
            En fråga av likartad karaktär men med ännu vidare konsekvenser
            är den om hur ett kommande allmänt datakommunikationsnät skall
            ställas till allmänhetens förfogande. Här befinner vi oss ännu
            i viss mån på framtidsforskningens område. Vi kan dock utgå från
            att ett sådant kommunikationsnät kommer att vara verklighet inom
            ganska kort tid. I Europa, USA och Canada har man kommit olika
            långt på väg mot ett sådant nät — i USA räknar man t. ex. med
            att år 1978 kommer 50 7 av alla datorer att vara kopplade till
            någon form av telenät. Det ligger inte särskilt långt bortom horisonten
            att medborgarna, genom sina olika organisationer, kommer att rent
            tekniskt vara i stånd att få in upplysningar från myndigheternas
            databanker via egna terminaler. En nationell och internationell
            sammankoppling av olika databanker och grupper av databanker är
            på väg på många olika håll. Det är inte de tekniska eller ens
            de ekonomiska problemen vi avser att diskutera här
          </p>
          <pb facs="riksdagen-motions-pdf/data/1972/mot_1972__415/mot_1972__415-009.pdf"/>
          <fw xml:id="i-AgYMeAhVbSf5JQbE4J22o6">
            Mot. 1972:415 5
          </fw>
          <p xml:id="i-RnGqk17pSbS9r1nhzax9MJ">
            utan de juridiska och politiska. Makten över ett sådant informationsnät
            kommer inom kort att i hög grad vara identisk med politisk makt
            över huvud taget. Om det reserveras för dem som redan har makt,
            eller kapital att köpa information, kommer maktbalansen i samhället
            att ytterligare välta över åt det håll där makten redan finns.
            För att avvärja detta behövs lagar som reglerar rätten att sätta
            upp och använda datakommunikationsnät. Att skapa sådana lagar
            torde inte med säkerhet åvila någon av de på området verksamma
            utredningarna. Frågan bör skyndsamt utredas. Med hänvisning till
            det anförda (se även motionerna 1972:392 och 1972:610) föreslår
            vi 1. att riksdagen inte — innan sekretess- och integritetsfrågorna
            lösts — beviljar medel för en sammankoppling av centrala personregistret
            (CPR) med riksskatteverkets personnummerre- gister utan avslår
            Kungl. Maj:ts hemställan om ett anslag på 285 000 kronor för programmering
            av databehandlingsrutiner för CPR samt för omläggning av riksskatteverkets
            personnum- merregister och anslutning av detta till CPR (finanshuvudtiteln
            punkt C 6, mom. 24), 2. att riksdagen uttalar att ingen anslutning
            av terminal eller datamaskin till CPR-systemet får ske förrän
            offentlighets- och sekretesslagstiftningskommittén (OSK) lagt
            fram förslag till lösning av de i motionen berörda integritetsfrågorna
            och dessa föranlett beslut av riksdagen, 3. att riksdagen uttalar
            att centrala personregistret inte bör göras tillgängligt för kreditupplysningsbyråer,
            samt att adresser ur registret inte bör tillhandahållas för spridning
            av selektivt direktadresserad reklam i avvaktan på OSK:s och kreditupp-
            lysningsutredningens arbete.
          </p>
          <p xml:id="i-FBbKGQnv2NYyvS1hm1Ehk6" type="date">
            Stockholm den 24 januari 1972
          </p>
          <div xml:id="i-CYDpGtTxmR3ga2DsmFe21w" type="signatureBlock">
            <list xml:id="i-VN35BjiVe6B4rYxyRxXdDG">
              <item xml:id="i-7D3a9xRgzYanwNxuZXudxp" who="i-Qz4kjjKSzCm5RwSxi2vkro" type="signature">
                GUNNAR HELÉN (fp)
              </item>
            </list>
          </div>
          <p xml:id="i-NPKyRh3ZY9gscz77T66Rw">
            OLLE DAHLÉN (fp) INGEMAR MUNDEBO (fp)
          </p>
          <p xml:id="i-Jyu7jJ4vqP2HXEDiAUGsc5">
            CECILIA NETTELBRANDT (fp) ROLF WIRTÉN (fp)
          </p>
          <p xml:id="i-R3cAH1V7RzCyDVUMaiBMiv">
            KERTIN ANÉR (fp) MAC P. HAMRIN (fp) SIGVARD LARSSON (fp) SVEN
            GUSTAFSON (fp) i Umeå i Göteborg DANIEL WIKLUND (fp) KARL ERIK
            ERIKSSON (fp)
          </p>
          <p xml:id="i-MF1G9QeYpMZiXjDEekSFvm">
            i Stockholm i Arvika
          </p>
        </div>
      </div>
    </body>
  </text>
</TEI>
