<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02328">
  <teiHeader>
    <fileDesc>
      <titleStmt>
        <title>Kampen mot könsstympning</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2328 av Ulrika Karlsson i Uppsala (M)</title>
          <idno type="rdwebb">H3022328</idno>
          <rs type="number">2328</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022328/text</ref>
          <ref type="dokument_url_html">http://data.riksdagen.se/dokument/H3022328</ref>
          <ref type="dokumentstatus_url_xml">http://data.riksdagen.se/dokumentstatus/H3022328</ref>
          <ref type="docx">http://data.riksdagen.se/fil/A4A90013-FF4B-4346-A020-2E2BB289647B</ref>
          <ref type="pdf">http://data.riksdagen.se/fil/BC7F9AAE-B9B6-4B36-AA52-13E6C15A8882</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QfeWmwPBn2SYDyxiuf5tN9" type="signed"/>
        <correspContext corresp="i-QfeWmwPBn2SYDyxiuf5tN9">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="submitted" xml:id="i-4YhJp7BabQNdrhcVw2MNvm">
          <date when="2015-10-06"/>
          <time when="12:50:50"/>
        </correspAction>
        <correspAction type="referred" xml:id="i-B7ByyUzRaiPuLWpTzcBuvo">
          <date when="2015-10-13"/>
        </correspAction>
        <correspAction type="assigned" xml:id="i-ANRHhT8Bd2gNEEVm3h1ydU">
          <date when="2016-06-08"/>
          <time when="10:11:42"/>
        </correspAction>
        <correspContext corresp="i-ANRHhT8Bd2gNEEVm3h1ydU">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-5zL5aQkCtfPnuKSuHoxVqA"/>
        <correspContext corresp="i-5zL5aQkCtfPnuKSuHoxVqA">
          <ref type="uppgift">2015/16:UU2</ref>
          <ref type="ref_dok_id">H301UU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2328 av Ulrika Karlsson i Uppsala (M) Kampen mot könsstympning</div>
      </div>
      <div type="motBody">
        <div type="motProposal" subtype="förslag">
          <head xml:id="i-HcdjTDQQnC2CStfzQPSuNZ">
            Förslag till riksdagsbeslut
          </head>
          <list style="ol">
            <item xml:id="i-Y4W5JukUS7PUeTY39MXnav">
              Riksdagen ställer sig bakom det som anförs i motionen om att
              villkora en del av biståndet för att än tydligare och mer kraftfullt
              bidra till konkreta resultat vad gäller mottagarlandets arbete
              med att bekämpa könsstympning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GejiPeHWMHUiCnqnZRNiq2">
            Motivering
          </head>
          <p xml:id="i-LUtLtFFX8JAvX61jxDHpZx">
            Enligt Amnesty International lider varje dag minst 8 000 av världens
            flickor och kvinnor av den kränkning som det innebär att med våld
            och tvång ha fått sitt kön stympat. Unicef uppskattar att det
            i dag i världen lever mellan 70 och 140 miljoner flickor och kvinnor
            som utsatts för könsstympning. Världshälsoorganisationen (WHO)
            å sin sida uppskattar att mellan 100 miljoner och 140 miljoner
            flickor och kvinnor har utsatts för könsstympning. Bara i Somalia
            könsstympas, enligt WHO, cirka 98 procent av alla kvinnor.
          </p>
          <p xml:id="i-2Uxd9Ghpqianj7eDFnSEiW">
            Enligt landstingets Vårdguiden innebär kvinnlig könsstympning
            att en större eller mindre del av kvinnans könsorgan skärs bort
            eller på andra sätt skadas av orsaker som har att göra med kultur
            eller tradition. Enligt WHO finns det fyra olika typer av könsstympning:
          </p>
          <list style="ol">
            <item xml:id="i-QJMBJ2QdE1tzYvzFDLHEW7">
              Förhuden runt klitoris och/eller dess topp avlägsnas.
            </item>
            <item xml:id="i-Ai2o4MR2gnLM7ea8uKz8sa">
              Hela klitoris och ibland även delar av eller hela de inre blygdläpparna
              skärs bort.
            </item>
            <item xml:id="i-RuNV12zwtn2qxJktpbYAmm">
              Hela klitoris samt inre och yttre blygdläpparna avlägsnas. Sedan
              stängs vulvan igen genom att det som är kvar av blygdläpparna
              sys ihop. Kvar blir en liten öppning för urin och menstruationsblod.
              Detta är det mest omfattande ingreppet som också kallas infibulation
              eller faraonisk omskärelse.
            </item>
            <item xml:id="i-9rP1axyq3a3epZfbh7CwKS">
              Andra typer av omskärelse. Till denna kategori hör prickning
              eller rispning av klitoris med ett vasst föremål.
            </item>
          </list>
          <p xml:id="i-G4yUSJQsmFSYN48JWaiRCb">
            Kvinnlig könsstympning förekommer i ett trettiotal länder, främst
            på den afrikanska kontinenten och då i synnerhet i ett bälte från
            Afrikas horn till de västra delarna av Afrika. Det förekommer
            även på delar av den arabiska halvön, inom vissa grupper i Sydost-
            och Sydasien, samt i delar av Latinamerika. Enligt Amnesty International
            bor i dag, i Europa, cirka 500 000 flickor och kvinnor som utsatts
            för övergreppet, samt ytterligare 180 000 som riskerar att utsättas.
          </p>
          <p xml:id="i-AfGbgAQV15XqCkSJPm3w2G">
            Motiven till att stympa kvinnors kön varierar beroende på vilket
            land eller vilken kultur man kommer ifrån. I vissa samhällen har
            traditionen blivit så förankrad att den tolkas som en del av religionen,
            trots att könsstympning inte är påbjudet i någon helig skrift.
            Könsstympning förekommer i alla former av samhällen i olika delar
            av världen, oavsett religion.
          </p>
          <p xml:id="i-3Vk81jDNZtAa1oALL6pcHv">
            Könsstympning utförs ofta på flickor i åldrarna fyra till åtta
            år, men även på veckogamla spädbarn, flickor i tonåren och på
            unga kvinnor sedan de fött sitt första barn. Det är snarare regel
            än undantag att ingreppen utförs av outbildade personer och med
            smutsiga instrument som knivar, glasskärvor eller rakblad. Vanligtvis
            sker det helt utan bedövning. Förutom smärta, risk för infektioner
            och psykiska problem är det vanligt att kvinnans sexliv blir smärtsamt
            och svårt. I samband med menstruation och graviditet uppstår ofta
            problem. Dessa problem leder allt för ofta till en dödlig utgång.
          </p>
          <p xml:id="i-774V82xJchANriQmSi2TDu">
            Enligt uppgift från kenyanska parlamentariker utsätts ca 27 procent
            av de kenyanska flickorna i sexårsåldern för könsstympning, de
            flesta utsätts för den grövsta varianten s.k. infibulation. Vid
            infibulation dör en av fyra flickor i samband med ingreppen. De
            som överlever själva ingreppen får ofta svåra problem hela livet,
            särskilt när de ska föda barn. Allt för ofta dör såväl mamma som
            barn. Kenya har sedan drygt 5 år tillbaka en lagstiftning som
            förbjuder all form av könsstympning. Det inger hopp. Om än är
            det viktigt att lagen implementeras och efterlevs, samt att fler
            länder tar efter med att i lag införa nolltolerans mot könsstympning.
          </p>
          <p xml:id="i-AarGkpLsq1VHAXesfZC9BE">
            I FN:s barnkonvention fastslås att barn ska skyddas mot alla
            former av fysiskt och psykiskt våld, skada eller övergrepp. Vidare
            slås det fast att alla effektiva och lämpliga åtgärder ska vidtas
            för att avskaffa traditionella sedvänjor som är skadliga för barns
            hälsa.
          </p>
          <p xml:id="i-LNe2e2oqqbseSHAba8hxU5">
            För att förbättra kvinnors hälsa i tredje världen ger Sverige
            betydande bistånd, både genom FN och Sida. Sverige är ett av de
            länder som ger mest i bistånd per capita och vi bör därför också
            kunna ställa tydliga motkrav på mottagarländerna. Sverige måste
            verka för att mottagarländer respekterar och konkret arbetar för
            att stärka mänskliga rättigheter, att de respekterar och verkar
            för att flickor och kvinnor inte utsätts för könsstympningar.
            Sverige bör därför se över möjligheten att än tydligare och än
            mer kraftfullt ställa krav om att mänskliga rättigheter tillvaratas
            och främjas, så även kvinnors rättigheter. Vi bör också överväga
            möjligheten att villkora del av bistånd. Med utvecklingsbiståndet
            har vi ett ekonomiskt styrmedel som kan rädda många flickor från
            att stympas. Det skulle göra verklig skillnad för många flickor
            och rädda många liv.
          </p>
        </div>
        <div type="motSignatures">
          <list>
            <item xml:id="i-MoMTtRBcEsNmmaG9cikpTk" who="i-LmthhHLPxzMMpEiXSys13u">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
