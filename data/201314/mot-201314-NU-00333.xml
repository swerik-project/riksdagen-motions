<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00333">
  <teiHeader>
    <fileDesc>
      <titleStmt>
        <title>Ett starkare Skåne</title>
        <author corresp="i-U6F8gqiuV2DEZN1aMhyDnJ">av Christer Nylander (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett starkare Skåne</title>
          <idno type="rdwebb">H102N333</idno>
          <rs type="number">N333</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N333/text</ref>
          <ref type="dokument_url_html">http://data.riksdagen.se/dokument/H102N333</ref>
          <ref type="dokumentstatus_url_xml">http://data.riksdagen.se/dokumentstatus/H102N333</ref>
          <ref type="doc">http://data.riksdagen.se/fil/2754B5EF-5412-44F9-8864-F86A63468340</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4os9GvugWwiLHH9z33CEhs" type="signed"/>
        <correspContext corresp="i-4os9GvugWwiLHH9z33CEhs">
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction xml:id="i-6zKgsELKKyUt4cTfAogCBU" type="numbering">
          <date when="2013-10-07"/>
        </correspAction>
        <correspAction xml:id="i-4TKKweCvQQjygXTPotSnF7" type="submission">
          <date when="2013-10-03"/>
        </correspAction>
        <correspAction xml:id="i-TR2cMA8w1GMFZNErmDmsnn" type="transfer">
          <date when="2013-10-03"/>
        </correspAction>
        <correspAction xml:id="i-6ZbxCWFxSUN768D6fp9GFA" type="assigned"/>
        <correspContext corresp="i-6ZbxCWFxSUN768D6fp9GFA">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8oSZVUMCwpprxpaFVxJqXA" type="motHeader"/>
      <div xml:id="i-TZ8JPFt7njXAHPEbpE7Mao" type="motBody">
        <div xml:id="i-EB3kEDFBQfotcn6Fu6NY5s" type="motProposal" subtype="förslag">
          <head xml:id="i-VMU3XqTc9zCbCQLUHKy6kp">
            Förslag till riksdagsbeslut
          </head>
          <list xml:id="i-FHGT2AgsKtr9f2JAgyroYL" style="ol">
            <item xml:id="i-JVZbEGSzbYdgSKEKJ5xxZF">
              Riksdagen tillkännager för regeringen som sin mening vad som
              anförs i motionen om ett sammanhållet och strategiskt grepp om
              de kommande decenniernas infrastruktursatsningar i Skåne. 1
            </item>
            <item xml:id="i-WG2ACupdVWop67wfsDuQ6R">
              Riksdagen tillkännager för regeringen som sin mening vad som
              anförs i motionen om behovet av en ny gränsöverskridande politisk
              struktur för Öresundssamarbetet.
            </item>
            <item xml:id="i-2fUmV6tZ74VDGZ69X28vwj">
              Riksdagen tillkännager för regeringen som sin mening vad som
              anförs i motionen om behovet av att avskaffa värnskatten och sänka
              den statliga inkomstskatten för att stärka Skånes konkurrenskraft.
              2
            </item>
            <item xml:id="i-MvuWjo9Ez7qJfwLHUzX738">
              Riksdagen tillkännager för regeringen som sin mening vad som
              anförs i motionen om en kommunreform i Skåne. 3
            </item>
            <item xml:id="i-PLNT8CwZKKMKCUNqVa4zK5">
              Riksdagen tillkännager för regeringen som sin mening vad som
              anförs i motionen om behovet av säker, billig och miljövänlig
              energi i Skåne.
            </item>
            <item xml:id="i-7BB2yxD1d7bxkkYNJnemEo">
              Riksdagen tillkännager för regeringen som sin mening vad som
              anförs i motionen om en satsning på ämnet tyska i skolan. 4
            </item>
            <item xml:id="i-5qnUrxW3zo437cuJ1hC1Nr">
              Riksdagen tillkännager för regeringen som sin mening vad som
              anförs i motionen om Skåne som försöksområde för statligt huvudmannaskap
              för skolan. 4
            </item>
            <item xml:id="i-7Ag47ZMKjbww6FsqJ1QTe7">
              Riksdagen tillkännager för regeringen som sin mening vad som
              anförs i motionen om att utreda hur den skånska högre utbildningen
              kan stärkas genom samverkan. 4
            </item>
            <item xml:id="i-Y8mQWEV1ewdmdEuSVhUYRS">
              Riksdagen tillkännager för regeringen som sin mening vad som
              anförs i motionen om en utveckling av kultursamverkansmodellen.
              5
            </item>
            <item xml:id="i-H2oMx8CaHP2kdwGWX6CUpm">
              Riksdagen tillkännager för regeringen som sin mening vad som
              anförs i motionen om en gemensam riksdagsvalkrets i Skåne. 3
            </item>
            <item xml:id="i-Tnk8NriDJc5ai1oXtDVJTC">
              Riksdagen tillkännager för regeringen som sin mening vad som
              anförs i motionen om ett ökat statligt ansvarstagande för högspecialiserad
              vård. 6
            </item>
          </list>
          <p xml:id="i-UoW6NnBB612mzP9ejuhUNT">
            1 Yrkande 1 hänvisat till TU.
          </p>
          <p xml:id="i-TRdSGxP5okzbsfg8yyP1MT">
            2 Yrkande 3 hänvisat till SkU.
          </p>
          <p xml:id="i-X5w2zNU2pdQsjFF8Zr7tS7">
            3 Yrkandena 4 och 10 hänvisade till KU.
          </p>
          <p xml:id="i-DMyS1DfnVPZaWCmhei4Vvo">
            4 Yrkandena 6–8 hänvisade till UbU.
          </p>
          <p xml:id="i-WQ4FVAG5uvn93WpR5Cn9XT">
            5 Yrkande 9 hänvisat till KrU.
          </p>
          <p xml:id="i-Kni4wszsi9aG48TpHPkFGm">
            6 Yrkande 11 hänvisat till SoU.
          </p>
        </div>
        <div xml:id="i-LLBdpUpRWiJcdmEhmVFbiy" type="motContent">
          <head xml:id="i-buYhuwAZohXWUaVGWZhAU" type="h1">
            Ett dynamiskt Skåne
          </head>
          <p xml:id="i-B3yTuujTc4n4VP8ee4De4V">
            För något år sedan vädrades i den svenska debatten åsikter om
            att Skåne nu har fått sitt vad gäller infrastruktursatsningar
            och att en ny fast förbindelse över Öresund inte kan bli aktuell
            förrän Öresundsbrons kapacitet utnyttjas fullt ut. Sådana uttalanden
            avslöjar en oroväckande statisk syn på ekonomisk utveckling. Vem
            skulle idag hävda att det hade varit bättre att se över färjekapaciteten
            än att bygga Öresundsbron?
          </p>
          <p xml:id="i-8EEQN89XDokwiF941Bfmn8">
            Få platser visar så tydligt som Öresundsregionen vad förbättrade
            kommunikationer kan innebära för människors vanor och möjligheter.
            Bron har varit avgörande för den dynamik vi nu ser i Öresundsregionen.
            En statisk inställning till ekonomi kan medföra åsikten att man
            först när det inte går att knö in mer folk på Öresundstågen och
            fler bilar på bron behöver bygga nytt och investera. Ett mer dynamiskt
            och framtidsinriktat perspektiv ger däremot vid handen att det
            är nu vi behöver investera, att det nu är hög tid att bygga för
            framtiden.
          </p>
          <p xml:id="i-9ifDeFHNrrnxQDdGZpd9zQ">
            Regionens dynamik handlar verkligen inte bara om offentliga satsningar.
            Privata kapitalister, kreativa konstnärer och kunnigt folk har
            tillsammans byggt den utveckling vi nu ser i regionen. Öresundsregionen
            är till stor del resultatet av en marknadsdriven integration där
            högre löner och fler jobb på den danska sidan i kombination med
            lägre priser på boende och konsumtion i Sverige har skapat starka
            incitament för människor, från olika grupper och inkomstskikt,
            att bo i Sverige och arbeta i Danmark. När valutakurserna svänger
            förändras också incitamenten; på sikt gynnas emellertid integrationen
            mest av en gemensam valuta i regionen, vilket blir fallet om båda
            länderna inför euron.
          </p>
          <p xml:id="i-BgaoeNM3kqLUMnoDQB39rH">
            Öresundsbrons framgång gör det dags för nästa steg för att ytterligare
            binda samman regionen. En ny fast förbindelse mellan Helsingborg
            och Helsingör eller Landskrona och Köpenhamn, i kombination med
            en kraftfull utbyggnad av väg och järnväg i södra Sverige, skulle
            ytterligare öka rörligheten och dynamiken i regionen.
          </p>
          <p xml:id="i-SJDiFyDaK8atUJWrV1bQRZ">
            När allt färre jobbar hela sitt yrkesliv på samma arbetsplats,
            eller ens ett decennium på samma ställe, kommer arbets- och bostadsort
            i mindre utsträckning gå hand i hand. Detta måste politiken förhålla
            sig till i sin övergripande samhällsplanering och utveckling.
          </p>
          <p xml:id="i-XbaQbLDnbpnRiDpotYKFRM">
            Större kommuner är viktiga för såväl dynamiken och jämvikten
            som effektiviteten. Det är i städer som tillväxt skapas. Det är
            i storstäder det händer saker. Det är sannolikt att tillväxten
            också framöver kommer att koncentreras kring större städer. Men
            många kommer att vilja bo utanför städerna, för att få ett lugnare
            liv och komma närmre naturen. För dessa människor blir infrastrukturen
            avgörande för livskvaliteten – bilköer och stillastående pendeltåg
            är ingen bra start på dagen. Den osäkerhet och stress som illa
            fungerande infrastruktur innebär påverkar människors hälsa och
            vår tillväxt.
          </p>
          <p xml:id="i-29862gZaXWVCEEdnAvrArG">
            Skåne är tätbefolkat. På en förhållandevis liten yta lever över
            en miljon människor. Här finns goda möjligheter att skapa Sveriges
            bästa kollektivtrafik, att minska bilismen både i och omkring
            städerna och att uppmuntra en miljövänlig livsstil. Vi har också,
            genom de korta avstånden och de många relativt stora städerna,
            goda möjligheter att satsa på elbilar, och därmed minska vår förbrukning
            av fossila bränslen.
          </p>
          <p xml:id="i-LQwTofehN12zcL2R2Td87v">
            Infrastruktursatsningar i Skåne behövs på både järnväg och väg,
            men det handlar också om digitala snabbspår. Möjligheten att kombinera
            ett attraktivt boende med tät tillgång till kreativa miljöer är
            helt beroende av vår infrastruktur.
          </p>
          <p xml:id="i-3yiiLzK4WdJvtgyanNSVcY">
            I det så kallade Skånepaketet har Region Skåne och de skånska
            kommunerna samlats i en inbjudan till regeringen att samtala om
            behovet av en samlad infrastruktursatsning i Skåne. Det behövs
            onekligen ett sammanhållet och strategiskt grepp om de kommande
            decenniernas prioriteringar. Regeringen bör därför hörsamma det
            samlade skånska initiativet. Detta bör riksdagen ge regeringen
            till känna.
          </p>
          <head xml:id="i-3N15Es9y2fET813zZCcAaa" type="h1">
            Bort med krångel
          </head>
          <p xml:id="i-Cb4AMLyRjNqTpkMFMjCmhe">
            Parallellt med en utbyggnad av infrastrukturen måste vi öka takten
            när det gäller att avlägsna byråkratiska gränshinder. Här vilar
            ett tungt ansvar på oss politiker.
          </p>
          <p xml:id="i-3Yraf3i8iLevqzzK6Hed65">
            En mängd mindre problem, som försvårar människors vardag, måste
            omgående ses över. Exempelvis är föräldraförsäkringen idag konstruerad
            så att jämställdhetsbonus bara kan betalas ut till föräldrar som
            tjänar sina pengar i Sverige. Det är inget större problem i stora
            delar av Sverige – men med Öresundsregionen som arbetsmarknad
            påverkar det många småbarnsfamiljers livspussel samtidigt som
            det motverkar jämställdhetssträvanden.
          </p>
          <p xml:id="i-7axgoVMX2waeLGscs4nQCu">
            Socialförsäkringsproblem, arbetsmarknadsproblem och skatteproblem
            måste lösas snarast. Att så ännu inte skett i tillräcklig omfattning
            beror sannolikt dels på att det inte finns något överstatligt
            organ som kan fatta bindande beslut, dels på att man i övriga
            Sverige inte fullt ut har förstått problematiken eller dess betydelse.
            På den nationella politiska nivån ser man inte hur långsiktigt
            avgörande den skånska utvecklingen är för tillväxt och jobb i
            hela landet. Inte heller tycks man ha förstått hur integrerad
            Öresundsregionen redan idag är över nationsgränserna. Det behövs
            ett tydligare, gränsöverskridande regiontänk i rikspolitiken.
          </p>
          <p xml:id="i-48pJjBtjM56Q5ZFn9hLJus">
            Det är ingen slump att skåningar är positiva till EU. Det är
            inte heller en slump att skåningarna tillhör de mest europositiva.
            Som för många andra regioner i Europa är EU-samarbetet till avgörande
            nytta för Skåne och Öresund. Möjligheterna med fördjupat samarbete
            mellan Europas länder blir tydligare i Skåne. I gränsregioner
            runt om i EU prövas nu nya sätt att samarbeta. Bakom den föga
            upphetsande förkortningen EGTS (Europeisk gruppering för territoriellt
            samarbete), göms en möjlighet att fördjupa och strukturera samarbete
            i gränsöverskridande regioner. Här kan finnas en möjlighet att
            på allvar få fart på det jobb som måste göras för att riva hinder
            för Öresundsintegrationen.
          </p>
          <p xml:id="i-A7Cf1TRw45LvsJDQWqFLzi">
            Målet för Öresundsintegrationen måste vara att det ska vara lika
            självklart och enkelt att pendla mellan Sverige och Danmark som
            det är att pendla mellan Stockholm och Uppsala. Då krävs en politisk
            instans med makt i Öresundsregionen. Regeringen bör snarast ta
            initiativ som kan leda till nya politiska strukturer för Öresundssamarbetet.
            I det arbetet kan man lära av de erfarenheter av EGTS (Europeisk
            gruppering för territoriellt samarbete) som finns i andra delar
            av Europa.
          </p>
          <head xml:id="i-RzdJ6FHANpVYQE8BNEg66e" type="h1">
            En svensk spjutspets
          </head>
          <p xml:id="i-N6SjXXYufgqmsY7NapUSue">
            På kartorna över framtidens förmodade tillväxtområden ligger
            Sverige i utkanten. Vårt geografiska läge är allt annat än optimalt.
            Det är mörkt och kallt. Få av världens människor förstår vårt
            språk. Stockholms geografiska placering är problematiskt i ett
            europeiskt tillväxtperspektiv. Öresundsregionen har däremot potential
            att bli en nordeuropeisk nod. Skånes läge innebär att vi kan hamna
            mitt i, eller mycket nära, flera av framtidens tillväxtkorridorer.
          </p>
          <p xml:id="i-93Ns71iXmd4eX1ATghpTAn">
            Stockholms växtkraft måste fortsatt värnas och utvecklas, men
            Sveriges stora chans – och därmed stora strategiska utmaning –
            ligger snarare i södra Östersjöområdet och de norra delarna av
            kontinentala Europa. Hamburg/Lübeck och dess axel till Berlin
            är dragmotorn i en sådan utveckling. Även om vi i dagsläget ser
            en delvis problematisk utvecklingssituation i Berlin med omnejd
            är det sannolikt i den riktningen vår långsiktiga tillväxtpotential
            ligger. Ett Sverige som vill visa framfötterna måste via Skåne
            koppla upp sig på denna tillväxtaxel.
          </p>
          <p xml:id="i-85pYTcKPafeD7Wn5TAT84C">
            De närmaste fem åren är det en central fråga för politik och
            näringsliv hur man närmar sig denna marknad.
          </p>
          <p xml:id="i-Lpzsdmcx5wnbqaUSeiuVdG">
            Öresundsregionen står idag för mer än en fjärdedel av Nordens
            BNP. Det är Nordens största befolkningsregion.
          </p>
          <p xml:id="i-B7sAqH5rzxwNQ88TLP3TpA">
            För att stärka Skånes förmåga att konkurrera om framtidens växtkraft
            behövs de närmaste fem åren krafttag på ett antal områden. Företagsklimatet
            i Skåne måste vara i toppklass. På nationell nivå måste regeringen
            tydligare fokusera på att förbättra skattevillkoren för företagare
            och nyckelpersoner. En låg bolagsskatt är särskilt viktigt för
            Skåne som konkurrerar med Köpenhamnsområdet vad gäller både nyetableringar
            och befintliga företags fortsatta investeringar, liksom om kunniga
            människor. Konkurrenskraftiga marginalskatter är särskilt viktiga
            för Skåne. Att avskaffa värnskatten och sänka den statliga inkomstskatten
            är avgörande för huruvida regionen ska kunna locka till sig de
            skarpaste och mest kreativa hjärnorna. Detta bör regeringen ges
            till känna.
          </p>
          <head xml:id="i-GNk8Q6eZmDMekuwf8sHYkY" type="h1">
            En ny kommunreform i Skåne
          </head>
          <p xml:id="i-T3n9zaNZXHbZKH9k7HPS9K">
            Om Malmö fortsätter växa i den takt som nu, kommer man om något
            decennium att nå över 400 000 invånare. Ett Malmö med 400 000
            invånare låter stort, men med internationella mått mätt är det
            trots allt ingen storstad vi pratar om.
          </p>
          <p xml:id="i-GENWq2nKSkLrYmmx8XMJsE">
            Erfarenheterna från de senaste decenniernas befolkningsutveckling
            i Skåne ger en bild av vad vi har att vänta. De större kommunerna
            kommer att fortsätta dra ifrån. Särskilt snabbt växer de västskånska
            kommunerna.
          </p>
          <p xml:id="i-8mnZLatobjS7YVao4kR9Z4">
            Den skånska mångfalden är på många sätt en styrka. Inom en timme
            kan man färdas från det heta hamnområdet i Malmö till djupa skogar,
            vackra stränder och nästan ödsliga backlandskap. Men i ett Skåne
            där rörligheten ökar får inte kommungränser bli hinder för rörlighet
            och i ett Skåne som ska ta vara på tillväxtpotentialen måste kvalitet
            och effektivitet råda i den kommunala förvaltningen.
          </p>
          <p xml:id="i-Jv9jPEtjCWt2Zk563Wb5oX">
            Företagsklimatet i Sverige behöver generellt en radikal förbättring.
            Det handlar om allt från attityder till entreprenörskap till den
            skattepolitik som bedrivs på nationell nivå och den förmåga kommuner
            har att effektivt och rättssäkert hantera små företags önskemål.
            Ett företag i Öresundsregionen har inte bara två länders regelverk
            att förhålla sig till utan också 33 kommuners.
          </p>
          <p xml:id="i-P5pRnybCd1P9hKiyLeEaLv">
            Flera svenska kommuner är idag för små för att upprätthålla kvalitet
            och effektivitet i servicen, vilket försämrar företagsklimatet
            och tillväxtförutsättningarna. Det behövs en ny stor kommunreform
            i Skåne. Initiativet bör komma underifrån, men staten bör aktivt
            bidra genom smörjmedel som främjar sammanslagning.
          </p>
          <head xml:id="i-EoBKzPf5brEBAZu1im23cK" type="h1">
            Hållbara energilösningar
          </head>
          <p xml:id="i-J4sKtDPKCp8FwQqiKcqA1m">
            En viktig del för näringsklimatet är en vettig och långsiktig
            energipolitik. Låga elpriser var länge en nyckelfaktor för svenska
            industriframgångar. Inte bara hushållen, utan också företagen,
            drabbas av höga elpriser.
          </p>
          <p xml:id="i-3ybjrjBmpxvrWvFNpZQcUu">
            Skåne har flera gånger om drabbats av Barsebäckstängningen. Vi
            förlorade arbetstillfällen och fick sämre luft (eftersom kärnkraften
            ersattes av fossila bränslen, främst på den danska sidan). Genom
            att Sverige delats in i elmarknadsområden kommer Skåne att få
            ett högre elpris än resten av landet. Skånska hushåll och företag
            ska alltså betala en extra avgift som beror dels på att mindre
            el produceras här (på grund av Barsebäcknedläggningen), dels på
            att överföringskapaciteten är för dålig. För att möta detta behövs
            en kraftig utbyggnad av ledningar från norr.
          </p>
          <p xml:id="i-8f2ALKisFE8WDh8nV9nYLY">
            Det behövs också en ökad elproduktion i Skåne. Också inbitna
            kärnkraftsmotståndare måste se att alla energislag har sina för-
            och nackdelar.
          </p>
          <p xml:id="i-VbEJBKX9o84QetGrerWr3g">
            I Skåne finns alla möjligheter till det goda boendet. Här kan
            man välja mellan de bohemiska kvarteren kring Möllevångstorget
            i Malmö och de vindpinade villorna i Landskronas Ålabodarna. Från
            Skånelängan på Österlen till torpet i Skånes Fagerhult, från radhuset
            i Höganäs till den havsnära lägenheten i Trelleborg. Det är ett
            landskap av vacker natur och stora möjligheter till rekreation.
            Mer vindkraft kan behövas, men det är helt oacceptabelt att för
            lång tid framöver låta det skånska landskapet förstöras av dagens
            ineffektiva vindkraftverk. Därför bör regelverket för vindkraft
            stramas upp så att naturvärdet väger tyngre. Utbyggnad av vindkraft
            måste koncentreras till de delar av Sverige som redan exploaterats
            och till områden med relativt låga värden för naturvård, kulturmiljö
            och friluftsliv. Vindkraftsparker ska inte inkräkta på skyddade
            naturområden, och särskild hänsyn ska tas till miljöerna i kustlandskapet.
            Dessutom bör staten sluta subventionera vindkraftverk som inte
            har tillräcklig effekt för att bli långsiktigt försvarbara.
          </p>
          <p xml:id="i-UobAHTgwm9Vwwz9VVzNNws">
            Vattenkraften bör främst utvecklas genom effektivisering, inte
            ökad exploatering. Denna modernisering ska också innebära krav
            på att kraftverken lever upp till dagens miljöregler. Anläggningar
            för vattenkraft ska vara utformade så att skadorna för vandrande
            fisk, till exempel ål och lax, minimeras.
          </p>
          <p xml:id="i-LX5oWrCk9VTgrh9tpHcv84">
            Regeringen bör ges till känna vad som anförs om behovet av att
            säkerställa Skånes behov på ett säker och billig samt natur- och
            miljövänlig energi.
          </p>
          <head xml:id="i-Fn6fYCEYwjfzE25E8hoq8G" type="h1">
            Skåne i Europa
          </head>
          <p xml:id="i-GqkdMcb4FzkE2KaPtzQ94u">
            Att öka och utnyttja Öresundsregionens potential är en nödvändighet
            för Sverige. Den stora potentialen ligger i att med Öresundsregionen
            som krok haka fast Sverige och övriga Norden i det tillväxtområde
            som binds samman av de tyska storstäderna Hamburg, Lübeck, Berlin
            – och vidare mot Paris och norra Italien.
          </p>
          <p xml:id="i-XwC76mqHF8uFxULnBPSx3Y">
            Vårt beroende av Tyskland glöms ofta bort i skuggan av den kinesiska
            tillväxten. Men det är i Hamburg och Berlin, inte Beijing, vi
            hittar den verkliga tillväxtfaktorn för Skåne och Sverige under
            överskådlig tid. Vi måste påminna oss om att Hamburg inte bara
            i sig är viktig för Sverige, staden är dessutom en viktig knutpunkt
            för Europas handel med Kina.
          </p>
          <p xml:id="i-3aLnmvk8xTPZakd79YfGMK">
            Mer än hälften av den svenska exporten går idag till andra EU-länder.
            Den asiatiska andelen ökar förvisso, men ligger fortfarande på
            drygt 10 procent. Det innebär att hela den svenska exporten till
            Asien är ungefär lika stor som den svenska exporten till Tyskland.
            På importsidan är beroendet av den tyska marknaden ännu tydligare.
          </p>
          <p xml:id="i-7b35izad6Di8WeihmB9KMx">
            Att så få skånska ungdomar väljer att läsa tyska i skolan är
            bekymmersamt. År 1997 hade 44 procent av de skånska ungdomarna
            minst en godkänd kurs i tyska i sitt slutbetyg. 2010 var det bara
            16 procent. Eller uttryckt på annat sätt: Sedan slutet av 90-talet
            har antalet skånska ungdomar som lär sig tyska mer än halverats.
            Utvecklingen är liknande i resten av landet.
          </p>
          <p xml:id="i-6eDTDK3ZxUhGSEHdKfVK3s">
            Satsningar på tyska bör genomföras för att öka intresset; det
            är en strategiskt viktig insats för svensk konkurrenskraft. Därför
            behövs en medveten satsning där man gör studier i tyska mer attraktiva
            för elever på grundskole- och gymnasienivå. Också på det lokala
            planet kan man bidra till att uppvärdera tyska som skolämne. Genom
            vänortssamarbeten kan man exempelvis komplettera språkundervisningen
            med utbytesprogram med tyska skolor. Detta skulle dels skapa en
            morot för att välja att läsa tyska, dels komplettera den mer teoretiska
            undervisningen med praktik – att tala och umgås med ungdomar som
            har tyska som modersmål. Regeringen bör ges till känna vad som
            anförs om satsningar på ämnet tyska i skolan.
          </p>
          <head xml:id="i-RKy1XpobKwRQCmJy432fBD" type="h1">
            Skånsk kunskap
          </head>
          <p xml:id="i-8eJcFtqVyLRp5hhNj8JSoE">
            Med ett stort universitet och två högskolor inom några mils radie
            har Skåne en närmast unik position. Flera stora företag har förlagt
            sina forsknings- och utvecklingsavdelningar till Skåne. Och så
            tycks det fortsätta. Om ett par år står MAX IV och ESS i Lund
            färdigbyggda. Skåne, som redan idag är en kunskaps- och forskningsregion,
            blir det i allt högre utsträckning. I Östersjöregionens mitt,
            med enorma forskningsresurser, har vi alla förutsättningar att
            bli en ledande högteknologisk kunskapsregion i norra Europa. Men
            för att bli det behöver vi inte bara spjutspetsforskning och grundforskning,
            utan också en grund- och gymnasieskola som tillgodoser kunskapskraven.
            Vi behöver bli bättre på både språk och naturvetenskap, för att
            kunna vara relevanta i den internationella konkurrensen.
          </p>
          <p xml:id="i-NycEVHb5ZZp3HKJ5swYmuu">
            Forskning visar att det finns ett samband mellan alltför mycket
            eget arbete och sämre studieresultat. Särskilt tydligt är sambandet
            för elever som kommer från hem utan studievana. Resultaten har
            de senaste 20 åren blivit sämre, klyftorna ökar och skolans kompensatoriska
            roll har undergrävts, vilket märks i Skåne. När elever i stor
            utsträckning lämnas ensamma i sitt arbete försämras resultaten,
            samtidigt som skillnaderna mellan hög- och lågpresterande elever
            ökar. Behovet av skolreformer blir väldigt tydligt i Skåne. Vi
            har sett hur elever som växer upp i socioekonomiskt utsatta områden
            har svårare att klara en skola där lärarrollen är otydlig, kunskap
            nedvärderas och förväntningarna är lågt ställda.
          </p>
          <p xml:id="i-FdJPJ5igbbHvXfkvBZrzEN">
            Alliansregeringen har genomfört en lång rad reformer som ska
            bidra till att vända resultaten och ge fler barn möjlighet att
            nå framgång i skolan. Det är ett av de mest strategiskt viktiga
            reformområdena om man på sikt ska stärka Skånes konkurrenskraft
            och ge fler elever chans att lyckas nå ett i flera avseenden rikare
            liv. Skåne behöver ökad social rörlighet och fler klassresor.
            Det behövs ett statligt huvudmannaskap för att lyfta skolans status,
            kvalitet och likvärdighet. Att ändra huvudmannaskap kan emellertid
            inledningsvis vara förknippat med en del praktiska problem, att
            låta Skåne gå före och bli försöksområde för statligt huvudmannaskap
            kan därför vara en vinst både för Skåne och för övriga landet.
          </p>
          <p xml:id="i-P5c9SdDJYEoTpD1zm57KQP">
            Det finns en rad oroande tecken på att skolan inte följt med
            i internationaliseringen. Fler skåningar, inte färre, måste i
            framtiden kunna läsa och skriva på både danska och tyska. Fler
            elever måste ges möjlighet att lära sig våra grannländers språk
            i skolan. Språkkunskaper är visserligen viktigt för svenska ungdomar
            generellt, men just vad gäller danska och tyska är det rimligt
            att Skåne går före. Sannolikheten för ungdomar i vår region att
            som vuxna handla och arbeta med danskar och tyskar blir betydligt
            större än för ungdomar i norra eller mellersta Sverige.
          </p>
          <p xml:id="i-54dXD6JtB36PghchfEcb2R">
            Eleverna bör redan i ett tidigt skede få kontakt med våra grannländers
            språk, och redan i grundskolan få möjlighet att lära sig danska.
            Alla skånska elever ska kunna förstå enklare talad och skriven
            danska, vilket exempelvis kan uppmuntras genom att man i skolan
            regelbundet exponeras för danska tv-program och tidningar.
          </p>
          <p xml:id="i-SQFz8YhFpsq9SsDQSh2TgU">
            I framtiden kommer inte bara fler skåningar att arbeta eller
            studera på andra sidan Öresund och Östersjön, det kommer också
            att komma allt fler forskare till Skåne från hela världen. Med
            de universitet och de högskolor som finns i regionen, och med
            ett flertal stora internationella företag, kommer behovet av kvalificerad
            arbetskraft från vår omvärld sannolikt att öka, inte minst efter
            etableringen av MAX IV och ESS-anläggningen i Lund. Många av dem
            som söker sig hit har familj, och på samma sätt som vi som idag
            bor här ställer de krav på bra skolor för sina barn och ungdomar.
            Om vi vill attrahera dem, vilket gynnar vår tillväxt, våra skatteintäkter
            och därmed vår välfärd, behöver vi fler internationella skolor.
          </p>
          <p xml:id="i-LY61ybV9VgCDkybSV3D73J">
            Också inom den högre utbildningen måste man vara beredd på förändring.
            I takt med att behoven växer och Skånes olika delar växer ihop
            måste man också diskutera framtidens högskolestruktur. Den konkurrens
            som idag finns mellan lärosätena är i sig positiv. Konkurrens
            gör att man skärper sig. Samtidigt finns det stor potential i
            att också utveckla samarbetet mellan Skånes akademiska utbildningar.
          </p>
          <p xml:id="i-YC3w214EaNHL7v5GsJ5r6k">
            Campus Helsingborg är ett bra exempel på att universitetets bredd
            och djup kan användas också utanför universitetsorten. Samarbetet
            mellan Högskolan i Kristianstad och Lunds universitet om lärarutbildningen
            är ett annat gott exempel. Det behövs en öppenhet för att diskutera
            fortsatt och fördjupat samarbete. Genom ett närmande mellan Kristianstad
            och Lund skulle till exempel tillgången till akademisk utbildning
            i nordöstra Skåne (som idag har jämförelsevis låg utbildningsnivå)
            kunna öka väsentligt.
          </p>
          <p xml:id="i-5bxYESyr1kqPx8sEv9GXP3">
            Kanske kan vi låta oss inspireras av hur högskolevärlden organiseras
            i Kalifornien där UCLA, UCSF och åtta andra campus omväxlande
            samarbetar och konkurrerar? Kanske kan ett sådant samarbete ge
            den dynamik och den höga kvalitet som krävs för att Skåne ska
            fånga upp de möjligheter som nu skapas genom tunga forskningsinvesteringar.
            Tanken måste få prövas. Förändringsvilja måste finnas. Kvalitet
            är viktigare än närhet. En utredning bör tillsättas för att se
            över hur den skånska högre utbildningen kan stärkas genom samverkan.
          </p>
          <head xml:id="i-B7H5FkQf53QGjzuudUxmSa" type="h1">
            Ett kreativt Skåne
          </head>
          <p xml:id="i-5SuXL5RbgJLMH2LdUXYfC5">
            I Skåne finns också en allt större grupp människor, företrädevis
            i kreativa yrken, som på grund av digitaliseringen är mer mobila
            än tidigare. I framtiden kan de vilja jobba tre dagar hemma i
            Kristianstad, och pendla två dagar till Köpenhamn. Hur vi löser
            framtidens infrastrukturutmaning blir avgörande för om de väljer
            att göra så, eller att helt enkelt flytta till Köpenhamn.
          </p>
          <p xml:id="i-5TNPM5Y9nGHkjsayuuPPJU">
            Skåne kommer med stor sannolikhet att i framtiden locka till
            sig fler kreativa ungdomar, som en generation tidigare kanske
            skulle flyttat till Stockholm. Öresundsregionen upplevs som spännande,
            kreativ och framtidsinriktad. Dessutom finns här en närhet till
            Europa som lockar. Från Malmö kan du ta tåget inte bara till Danmark,
            utan också till Kastrup. Världen är närmre här, och det kommer
            bli allt tydligare de kommande 20 åren.
          </p>
          <p xml:id="i-JQn22ddETntPXhTiX5Y6sb">
            Ett rikare kulturliv bidrar till att utveckla människans kreativitet.
            Det talar för att kultur och kulturpolitik blir viktigare framöver.
            Kultur och kreativitet gynnar utvecklingen, eftersom kreativa
            centra attraherar människor med goda idéer.
          </p>
          <p xml:id="i-AEuRVRGSDyqBLiQtsDiusb">
            Kulturen har ett värde i sig, och Skåne visar redan idag framfötterna
            på detta område. Här finns spännande arkitektur, ett antal teatrar,
            konsthallar och kulturinstitutioner. Från Lars Vilks Nimis och
            Dunkers i nordväst via Wanås i nordost och Kulturen i Lund till
            Skånes Dansteater vid foten av Turning Torso i Malmö – Skåne är
            en oerhört spännande region. Men mer kan och bör göras för att
            uppmuntra och inspirera till kreativitet.
          </p>
          <p xml:id="i-EnzKn5ugqQdcSc2mrWwu57">
            Det är spännande att nytt kulturliv nu spirar i Landskrona. I
            fler stora städer vore det önskvärt med fler utpräglade kulturkvarter,
            där små företag och ateljéer skapar en kreativ miljö. De skånska
            kulturinstitutionerna kan stärkas ytterligare, och sätta Skåne
            på kartan internationellt, genom att man medvetet satsar på att
            rekrytera internationellt framstående konstnärliga ledare i verksamheten
            (minns Malmös ställning i teatervärlden under Ingmar Bergmans
            tid som regissör på stadsteatern!). Och genom att fortsätta uppmuntra
            banbrytande och nyskapande arkitektur skapar vi ett inspirerande
            landskap, både i stadsmiljö och på landsbygden. En kulturpolitik
            som tar sikte på att fler ska möta kvalitativ kultur bidrar också
            till bildning.
          </p>
          <p xml:id="i-7hp7EFXLV6dQD8CU9VJXw6">
            För att ta ett större eget ansvar krävs också en förmåga att
            fatta egna, självständiga och välgrundade beslut. Det är hög tid
            att bildningsidealet återupprättas. På resa i en föränderlig värld
            behövs en välfylld ryggsäck, och en förmåga att fortsätta fylla
            den med kunskap och insikter. Här är mötet med kulturen avgörande.
          </p>
          <p xml:id="i-DAKG1atYDXmoz21cXFaK2o">
            Inom ramen för den samverkansmodell som alliansregeringen genomfört
            för att stärka det regionala inflytandet i kulturpolitiken skapas
            arenor för ökat samarbete och kreativa lösningar. Att regionerna
            får ökat inflytande över de statliga kultursatsningarna får dock
            inte innebära att statens möjligheter att hävda nationella intressen
            minskar. På sikt bör portföljmodellen utvecklas så att statliga
            resurser helt skiftas till den regionala nivån samtidigt som staten
            tar ett mer övergripande ansvar för att utveckla och sprida kulturyttringar
            och kulturarv som är av nationellt intresse.
          </p>
          <head xml:id="i-GR9skF1e6nn77aXGzj4kuD" type="h1">
            Ett samlat Skåne
          </head>
          <p xml:id="i-7m23z1NphmFGdDNXAjkXu7">
            De senaste decennierna har Skåne enats alltmer. De två landstingen
            och sjukvården i Malmö kommun har samlats i ett försök med ökat
            regionalt ansvar, och Malmöhus län och Kristianstads län har samlats
            i det gemensamma Skåne län. Dessa reformer har varit bra för Skåne
            och har stärkt den svenska sidan i Öresundsregionen. Det är vidare
            så att partierna numera är organiserade med Skåne som regional
            bas, inte de gamla länen eller valkretsarna.
          </p>
          <p xml:id="i-Ly3aksv6NKShMTYiEpi3ua">
            Vid val till riksdagen är dock Skåne län indelat i fyra valkretsar.
            Denna delning är på många sätt otidsenlig. Dagens valkretsar är
            inte naturliga enheter. I nordöstra valkretsen samsas till exempel
            Ängelholm och Simrishamn, som ligger i var sitt hörn av Skåne.
            Uppdelningen är idag en av få saker som påminner om hur Sverige
            en gång försökte försvaga det nyvunna Skåne genom splittring.
          </p>
          <p xml:id="i-4bNZKT2xKvMHpnD29V4JmM">
            Valkretsindelningen vid val till riksdagen har diskuterats länge
            och har på senare tid utretts av såväl Nomineringsrätts- och valkretskommittén
            (SOU 1995:143) som 1999 års författningsutredning (SOU 2002:42).
            Ingen av dessa har emellertid förutsättningslöst prövat tanken
            att samla Skåne i en valkrets i riksdagsval. Ett samlat Skåne
            skulle bli den största valkretsen i riksdagen, något större än
            Stockholms län. Det är nu dags att ändra valkretsindelningen i
            Skåne, en gemensam skånsk riksdagsvalkrets är en naturlig lösning.
            Detta bör riksdagen som sin mening ge regeringen till känna.
          </p>
          <head xml:id="i-LRXyzTo7tR789NgwcUrZKv" type="h1">
            Nationell samordning av högspecialiserad vård
          </head>
          <p xml:id="i-ECnwmyKMXGGooMra8W2Zi">
            Människans förmåga att kunna bota komplicerade sjukdomar upphör
            aldrig att förvåna. Den patient med magsår som tidigare opererades
            behandlas idag med läkemedel. Behandlingen av hjärtinfarkt, som
            för 20 år sedan var en komplicerad medicinsk behandling, är i
            dag ett rutinartat ingrepp. En förklaring till att vi lever allt
            längre är att sjukvården idag kan behandla sjukdomar som tidigare
            inte gick att bota.
          </p>
          <p xml:id="i-RH5Me38XuQB4nBPJU3fsnz">
            Den sjukvård som är forskningsnära, nyskapande, modern och investeringstung
            – ofta benämnd högspecialiserad sjukvård – är internationellt
            sett av hög kvalitet i Sverige. När utvecklingen och tekniken
            går framåt inom sjukvården, med allt mer avancerad sjukvård och
            ingrepp, ökar också behovet av högre kompetens och mer resurser.
            Det är en fantastisk utveckling som ställer högre krav på den
            svenska sjukvården. En indikation på detta är att kostnadsutvecklingen
            i den högspecialiserade vården under senare år har varit högre
            än för annan sjukvård.
          </p>
          <p xml:id="i-SSwVK8Tnv7GvkaviSn9QXC">
            Den högspecialiserade vården bygger på ett nära samspel mellan
            akademin och sjukvården. För universiteten är det viktigt att
            det finns möjlighet att studera den kliniska tillämpbarheten av
            nya forskningsrön. På samma sätt är det angeläget för sjukvården
            att ha tillgång till den senaste forskningen för att kunna utveckla
            nya behandlingsmetoder. Det är först när det råder en symbios
            mellan forskning och medicinska behandlingar som Sverige i framtiden
            kan vara världsledande när det gäller att utveckla och tillämpa
            nya behandlingsmetoder. Den kliniska forskningen har ett stort
            samhällsekonomiskt värde och är av strategisk betydelse för Sveriges
            konkurrenskraft genom att den skapar en grund för företag inom
            life science. Antalet kliniska studier som genomförs i Sverige
            minskar, vilket leder till att forskningen och därmed många arbetstillfällen
            flyttar utomlands.
          </p>
          <p xml:id="i-D1zztUET4avPqsLb7pGSUL">
            I Skåne, med tung högkvalificerad vård, forskningsintensiva företag,
            och högkvalitativ utbildning och forskning är det uppenbart att
            detta är ett område som behöver en rejäl översyn. Än tydligare
            blir behovet om man väger in den skarpa konkurrens om företagsetablering
            som finns med den danska sidan av Öresund. Klarar vi inte erbjuda
            goda villkor för klinisk forsning riskerar vi förlora forskning,
            företag och framtida välstånd.
          </p>
          <p xml:id="i-Bd6vttuhG6o6HcP4WyKczC">
            Redan idag ser vi hur staten har tagit initiativ till att koncentrera
            den högspecialiserade vården till ett fåtal platser i landet genom
            införandet av så kallad rikssjukvård för de behandlingar som omfattar
            ett fåtal patienter i hela landet. Men i ett långsiktigt perspektiv
            behöver staten ta ett ännu större ansvar för den högspecialiserade
            vården. En åldrande befolkning, nya effektiva men kostsamma läkemedel/behandlingar
            och behovet av stora satsningar på medicin-teknisk utveckling
            betyder att det är svårt för regioner och landsting att fullt
            ut finansiera denna vård utan att behöva öka beskattning på arbete
            genom höjd region/landstingsskatt. Vi kan se hur kostnaderna för
            den högspecialiserade vården ökar mer än för annan sjukvård och
            ingenting tyder på att denna utveckling kommer att stanna av.
            Ett statligt ansvar innebär också större möjligheter till samordning
            och kraftsamling kring den högspecialiserade vården jämfört med
            det delade huvudmannaskapet där stat/universitet ansvarar för
            forskning/utbildning och region/landsting för sjukvården.
          </p>
          <p xml:id="i-8pfguUxA6PY86jUErJZAvH">
            Den nationella samordningen behöver öka. På lite längre sikt
            behöver staten ta över huvudmannaskapet för den högspecialiserade
            vården. Detta är inte en okomplicerad förändring och därför bör
            man som ett första steg i en förändringsprocess inrätta en nationell
            nämnd som tillför regionerna/landstingen de resurser som krävs
            men också styr verksamheten så att den bäst kan samverka med akademin
            och näringslivet. Detta bör riksdagen ge regeringen tillkänna.
          </p>
        </div>
        <div xml:id="i-4pNoEb9uq7AshyaDSSXUnq" type="motSignatures">
          <list xml:id="i-5HJFCpNb8XnM76QerpbKS6">
            <item xml:id="i-EnJGB35woBb13vLvQbF8aj">
              Christer Nylander (FP)
            </item>
          </list>
        </div>
      </div>
    </body>
  </text>
</TEI>
