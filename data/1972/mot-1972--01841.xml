<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01841">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 116 med förslag till lag om  styrelserepresentation för de anställda i aktiebolag och ekonomiska  föreningar, m. m.</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 116 med förslag till lag om  styrelserepresentation för de anställda i aktiebolag och ekonomiska  föreningar, m. m.</title>
          <idno type="rdwebb">FV021841</idno>
          <rs type="number">1841</rs>
          <ref type="dokument_url_text">http://data.riksdagen.se/dokument/FV021841/text</ref>
          <ref type="dokument_url_html">http://data.riksdagen.se/dokument/FV021841</ref>
          <ref type="dokumentstatus_url_xml">http://data.riksdagen.se/dokumentstatus/FV021841</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-81PQrPhnDLAmM1hjWyXu84</idno>
            <name>BLENDA LJUNGBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GFTRsNqinZi5u1Qbi8pmh8</idno>
            <name>N. YNGVE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PyjrACcnC6wRivaDeP81a9" type="signed"/>
        <correspContext corresp="i-PyjrACcnC6wRivaDeP81a9">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-XdricRvZKp8jwbwrxEgcha"/>
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-81PQrPhnDLAmM1hjWyXu84"/>
          <note type="signatory" corresp="i-QW3U8q9gqCreU8hvXKjp44"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-GFTRsNqinZi5u1Qbi8pmh8"/>
          <note type="signatory" corresp="i-FpwNz9bjmeyh23RqtLzYMg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1841/mot_1972__1841-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:1841 2
          </p>
          <p>
            Nr 1841
          </p>
          <p>
            av herr Bohman m. fl. i anledning av Kungl. Maj:ts proposition
            nr 116 med förslag till lag om styrelserepresentation för de anställda
            i aktiebolag och ekonomiska föreningar, m. m.
          </p>
          <p>
            I propositionen 1972:116 föreslås försöksverksamhet från den
            1 april 1973 till utgången av juni månad 1976 i följande tre hänseenden,
            nämligen dels uppgiftsskyldighet för näringsidkare i vissa planeringsfrå-
            gor, dels offentliga styrelseledamöter i vissa aktiebolag och
            stiftelser, dels styrelserepresentation för de anställda i aktiebolag
            och ekonomiska föreningar.
          </p>
          <p>
            Uppgiftsskyldighet för näringsidkare
          </p>
          <p>
            Enligt förslagen skall näringsidkare bli skyldig att — efter
            anmaning — till länsstyrelsen översiktligt redovisa den väntade
            ekonomiska utveck- lingen av verksamheten och planerade eller
            väntade utvidgningar eller inskränkningar i produktion, sysselsättning
            och drift. Uppgifterna kan avse en tid upp till fem år. Förslaget
            innehåller också regler om information från länsstyrelse och kommun
            till uppgiftsskyldiga näringsid- kare samt bestämmelser om sekretess
            för uppgifter lämnade av företag. Det är självklart av stort värde
            att fullgod information står till buds för beslutsfattare inom
            företag och offentlig förvaltning. Utvärderingen av erfarenheterna
            från den planerade försöksverksamheten blir av stor betydelse
            för att fastställa huruvida det föreslagna systemet fungerar väl
            i praktiken. Insamlandet, analyserandet och spridningen av information
            avseende framtiden försvåras av att framtiden i de flesta fall
            är osäker och svår att överblicka. Flera remissinstanser har också
            påpekat att företagens möjligheter att lämna tillförlitliga uppgifter
            är begränsade och att de erhållna uppgifterna därför måste behandlas
            med stor försiktighet. Särskilt för de mindre och medelstora företagen
            innebär det stora svårigheter att ställa säkra uppgifter till
            förfogande. För att kunna bli till nytta måste information insamlas
            först efter en genomgripande analys av olika samhällsorgans informationsbehov.
            Infor- mationssystemet kommer annars att belastas med irrelevant
            information och medföra onödig arbetsbelastning för företagen
            som redan nu fullgör en betungande uppgiftsskyldighet. Sekretessfrågorna
            intar en central ställning. Bristande tilltro till sek- retessens
            tillförlitlighet kan minska företagens benägenhet att lämna fullständig
            information. Bristande sekretess kan givetvis allvarligt skada
            uppgiftslämnare. Entydiga och klara sekretessregler bör utarbetas
            för att tjäna som vägledning för de befattningshavare som har
            att handha
          </p>
          <pb facs="riksdagen-motions-pdf/data/1972/mot_1972__1841/mot_1972__1841-002.pdf"/>
          <p>
            Mot. 1972:1841 3
          </p>
          <p>
            materialet. Det kan i vissa fall inte undvikas att sekretesskravet
            får överväga framför myndigheternas önskan att erhålla och vidarebefordra
            information. Det kan i vissa fall vara svårt för kommunalt verksamma
            personer, som får ta del av sekretessbelagda uppgifter, att i
            sitt handlande bortse från den sålunda erhållna kunskapen även
            om detta är föreskrivet av sekretessbestämmelserna. För att inte
            konkurrensförhållandena skall snedvridas bör länsstyrelserna beakta
            denna risk vid överlämnande av material till kommunerna. Erforderliga
            tillämpningsbestämmelser bör utarbetas av Kungl. Maj:t. I propositionen
            har kostnaden för det föreslagna informationssystemet beräknats
            till 1 milj. kr. Beloppet är förmodligen tilltaget i underkant,
            framför allt som arbetet i företagen inte medräknats i beloppen,
            något som emellertid måste göras vid en samhällsekonomisk bedömning
            av det föreslagna systemets lönsamhet. Med hänsyn till kostnaderna
            för såväl företag som samhälle och med hänsyn till att värdet
            av informationen för samhället torde vara ringa förutsätter vi
            att det endast i undantagsfall blir aktuellt att infordra uppgifter
            från arbetsställen med mindre än 50 anställda.
          </p>
          <p>
            Offentliga styrelseledamöter i vissa aktiebolag och stiftelser
          </p>
          <p>
            På grundval av huvudsakligen samarbetsutredningens betänkande
            före- slås en treårig försöksverksamhet med offentliga styrelseledamöter
            i förvaltnings- och investmentbolag samt i vissa allmännyttiga
            stiftelser. Enligt förslaget skall offentlig styrelseledamot särskilt
            verka för att samhällets intressen beaktas i bolagets eller stiftelsens
            verksamhet. Departementschefen redovisar de tre olika motiv för
            samhällelig styrelserepresentation som samarbetsutredningen anfört,
            nämligen ideo- logiska, effektivitetspolitiska och intressebevakande.
            Departementschefen anser att en försöksverksamhet med offentlig
            styrelserepresentation i ett antal för samhällsutvecklingen väsentliga
            företag bör ses som ett naturligt led i en strävan mot breddad
            och fördjupad ekonomisk demokrati. Offentlig styrelserepresentation
            föreslås bli prövad endast i sådana eko- nomiska enheter som kan
            utöva ägarinflytande över grupper av andra företag, dvs. större
            förvaltnings- och investmentbolag och vissa stiftelser. De renodlade
            produktionsbolagen faller utanför försöksverksamheten. En av huvuduppgifterna
            för de offentliga styrelseledamöterna i bola- gen föreslås vara
            att tillföra bolagets styrelse samhälleliga synpunkter på ärenden
            som tas upp i styrelsen och verka för att dessa synpunkter beaktas.
            De bör vidare kunna delge Kungl. Maj:t synpunkter och erfarenheter
            som de vunnit i sin egenskap av styrelserepresentanter. För att
            offentlig styrelseledamot skall kunna delge styrelsen samhällets
            synpunkter och värderingar bör han, enligt propositionen, förses
            med material som bl. a. visar samhällets näringspolitiska strävanden.
            Särskilda kontaktkonferenser mellan styrelseledamöter och företrädare
            för samhäl- let bör vidare kunna genomföras, varvid såväl samhällets
            intentioner som ledamöternas erfarenheter av styrelseuppdraget
            bör kunna dryftas. Upp-
          </p>
          <pb facs="riksdagen-motions-pdf/data/1972/mot_1972__1841/mot_1972__1841-003.pdf"/>
          <p>
            Mot. 1972:1841 4
          </p>
          <p>
            gifterna att samordna och utvärdera försöksverksamheten föreslås
            fullgö- ras inom Kungl. Maj:ts kansli. Förslagen strider enligt
            vår mening mot de principer som bär upp vår författning i fråga
            om hur staten skall utöva sin överhöghet. Dessa principer bygger
            bl. a. på att myndighets verksamhet skall utövas under offentlig
            insyn, vara normbunden och att förutsättningar föreligger för
            demokratisk kontroll. Hänsyn till enskilda intressen motiverar
            emellertid ofta att allmänhetens insyn begränsas. Säkerhetsskäl
            och liknande moti- verar att insynen inskränks. Grundregeln är
            dock öppenhet och normbun- denhet. Denna princip har djup förankring
            i folkmedvetandet och uppfattas som en väsentlig garanti för medborgarnas
            rättssäkerhet. Inom ramen för den alltmer selektiva näringspolitiken
            sker en omfat- tande sekretessbeläggning av förhållandena mellan
            staten och enskilda affärsföretag. Detta är i och för sig rimligt
            med hänsyn till företagens berättigade affärsintressen. Här får
            dock en avvägning ske och insynskra- vet måste tillmätas stor
            betydelse. Utrymmet för skönsmässiga övervägan- den från statens
            sida är betydande på detta område, och insyn är därför nödvändig
            för att också rättviseaspekter och jämställdhet i konkurrens-
            hänseende beaktas. Väsentligt för kontrollen är också att myndigheternas
            överväganden konkretiseras i formella beslut, som kan utgöra grund
            för utkrävande av ansvar. Näringspolitiken har hittills utövats
            inom ett system av lagar och förordningar. Genom offentlig styrelserepresentation
            bryts detta system. Möjligheter skapas att utforma en del av näringspolitiken
            vid s.k. kontaktkonferenser mellan offentliga styrelseledamöter
            och, som det heter, företrädare för samhället, där styrelseledamöterna
            delges ”samhäl- lets intentioner”. Det är givet att en företagsstyrelse,
            som delges önskemål från stats- makterna genom en offentlig styrelseledamot,
            känner en stark press att handla i enlighet med dessa. Inte minst
            den selektiva näringspolitiken ger offentliga styrelseledamöter
            en särskild maktställning. Den ordning som skapas genom regeringens
            förslag medför stora risker för godtycke. De principiella och
            praktiska invändningarna mot statlig styrelserepre- sentation
            i företagen minskar inte genom att förslaget inskränks till förvaltnings-
            och investmentbolag. Motiveringen i propositionen — att dessa
            har nära bankanknytning och att inriktningen av försöksverksam-
            heten sålunda bildar ett naturligt komplement till det nuvarande
            syste- met med offentlig styrelserepresentation i affärsbankerna
            — kan vi icke acceptera. Vi har för övrigt motsatt oss den nu
            gällande ordningen med offentlig representation i bankstyrelse.
            Investmentbolagens styrelser fat- tar självständigt de beslut
            som rör bolagens angelägenheter. Karaktären av investmentbolagens
            verksamhet är också helt skild från vad som utmärker bankrörelse.
            Förvaltnings- och investmentbolag bör tillåtas att handla enligt
            de allmänna regler som gäller för aktiebolag. Det mesta av vad
            som här anförts om förvaltnings- och investmentbo- lag torde gälla
            även för stiftelser. Stiftelserna utgör organisationer med särställning
            avseende sitt allmännyttiga syfte, skattebefrielse m. m. och
          </p>
          <pb facs="riksdagen-motions-pdf/data/1972/mot_1972__1841/mot_1972__1841-004.pdf"/>
          <p>
            Mot. 1972:1841 5
          </p>
          <p>
            står redan i vissa fall under länsstyrelsernas tillsyn. Enligt
            vår mening är det inte motiverat att utse offentliga styrelseledamöter
            i stiftelser. Stiftelsernas särställning i skattehänseende kan
            dock sägas motivera krav på ökad offentlig insyn och kontroll.
            Även om stiftelsernas redovisning redan nu ofta är långtgående
            vill vi därför föreslå att länsstyrelsernas tillsyn av stiftelser
            utvidgas. Kungl. Maj:t bör framlägga förslag härom till nästa
            års riksdag.
          </p>
          <p>
            Styrelserepresentation för de anställda i aktiebolag och ekonomiska
            föreningar
          </p>
          <p>
            Skillnaden mellan förslaget om offentliga styrelseledamöter —
            innebä- rande statlig kontroll — och frågan om styrelserepresentanter
            för de anställda är viktig och principiell. Sedan några år tillbaka
            har debatten om företagsdemokrati tagit ny fart. Till stor del
            är det ökade intresset för företagsdemokrati ett naturligt inslag
            i den samhällsutveckling som i allt högre grad utmärkts av en
            höjning av den allmänna utbildningsnivån. Även de alltmer varierande
            arbetsuppgifterna för arbetstagarna liksom en i samhället i allmänhet
            mer öppen och fri debatt har gjort det självklart att också ompröva
            i en del fall föråldrade inslag inom arbetslivet. En sådan omställning
            är redan i full gång inom stora delar av vårt näringsliv, och
            verksamheten stimuleras av de erfarenheter av såväl praktisk som
            teoretisk natur som fortlöpande utvinns. En omställning av den
            art det är fråga om kommer naturligtvis att ta tid liksom att
            den har en gräns där en ytterligare ökning av information, samråd
            och medbestämmande kan komma i konflikt med de krav på effektivitet
            som måste vara vägledande för all verksamhet — ekonomisk lika
            väl som offentlig. I den mån utvecklingen förs vidare steg för
            steg kan emellertid sannolikt mycket vinnas genom en utökning
            av de anställdas deltagande i beslutsprocesserna i form av såväl
            effektivitets- vinster, ökad förståelse för företaget och dess
            problem som vinster i form av högre arbetstillfredsställelse för
            de anställda. Trots den intensiva debatten är begreppet företagsdemokrati
            inte entydigt. Olika betydelse inläggs i detta ord. I moderata
            samlingspartiets partiprogram behandlas hithörande frågor under
            rubriken Människan i arbetslivet och där sägs bl. a: Arbetsplatsdemokratin
            gäller de anställdas möjligheter att i samråd få delta i beslut,
            i första hand om den egna arbetssituationen. Detta kan i stor
            utsträckning ske inom ramen för idag etablerade former för samver-
            kan på arbetsplatserna. En fortsatt utveckling av dessa former
            i samver- kan mellan arbetsmarknadens parter skall eftersträvas:
            decentralisering av arbetsledande funktioner, ökade befogenheter
            för företagsnämnderna och representation för de anställda i företagets
            ledning.
          </p>
          <p>
            En viktig distinktion föreligger mellan åtgärder som syftar till
            att öka den enskilde arbetstagarens handlingsutrymme och arbetstillfredsställelse
          </p>
          <p>
            samt sådana som avser att bereda representanter för de anställda
            — fackliga eller ej — rätt och möjlighet att föra fram de anställdas
            krav och
          </p>
          <pb facs="riksdagen-motions-pdf/data/1972/mot_1972__1841/mot_1972__1841-005.pdf"/>
          <p>
            Mot. 1972:1841 6
          </p>
          <p>
            synpunkter och aktivt medverka i företaget genom information,
            samråd eller i övrigt i beslutsprocessen. Det görs ofta gällande
            att alla inskränkningar av företagsledningens handlingsutrymme,
            vare sig detta tar sig uttryck i lag, kollektivavtal eller övriga
            överenskommelser, utgör ett uttryck för demokratisering av arbetslivet.
            I detta hänseende har mycket skett under hela 1900-talet. Det
            är ett faktum att demokratiseringen ökat. Inrättandet av företags-
            nämnder, vilkas regler reviderades så sent som 1967, skapandet
            av Utvecklingsrådet för samarbetsfrågor — ett gemensamt organ
            för LO, TCO och SAF med syfte att bl. a. följa utvecklingen inom
            företags- nämndsverksamheten och bedriva försök med fördjupad
            företagsdemo- krati — samt den pågående försöksverksamheten med
            företagsdemokrati inom de statliga företagen, är exempel härpå.
            Med all säkerhet har emellertid de största framstegen nåtts i
            det praktiska vardagsarbetet ute bland företagen, där nya metoder
            och nya umgängesformer har införts — ofta i tysthet. För den anställde
            är frågan om att kunna utöva inflytande på den egna arbetssituationen
            mest näraliggande och påtaglig. Flera undersökningar visar att
            huvuddelen av de anställda ser en förbättring på den punkten som
            mest angelägen. Utökad delegering utgör ett viktigt instrument
            härför. Härigenom tillvaratas på ett bättre sätt arbetstagarens
            kunnande. Även på andra sätt kan individens behov av inte bara
            inkomst utan också trygghet, gemenskap, omväxling, uppskattning,
            självständighet och ut- vecklingsmöjligheter bättre tillgodoses.
            Försöken med s. k. självstyrande grupper liksom erfarenheterna
            av arbetsutvidgning och arbetsrotation bör kunna ligga till grund
            för reformer. Övergången från löpande band till arbetsgrupper
            som är mer sammanhållna — vilket planeras vid bl. a. Volvo — kommer
            att ge oss större kunskap om vilka möjligheter som finns att på
            detta sätt med bibehållen effektivitet göra arbetet för den enskilde
            arbetstagaren mer mänskligt. Såväl TCO som LO har tills nyligen
            motsatt sig tanken på representa- tion i företagens styrelser.
            Man har sagt — och säger fortfarande — att styrelserepresentation
            endast kan uppfylla en mindre del av önskemålen om ökat inflytande
            för de anställda. Först 1970 respektive 1971 beslöt organisationerna
            verka för facklig styrelserepresentation. Det tidigare synsättet
            kom dock till ett pregnant uttryck så sent som i rapporten till
            LO-kongressen 1971 ”Demokrati i företagen”, vari det sägs:
          </p>
          <p>
            För fackföreningsrörelsen innebär det att den tar på sig principiellt
            nya uppgifter och ett vidsträckt ansvar även för förvaltningen
            av de enskilda företagens kapital. Därmed kommer oundvikligen
            dess ställning som en fri och från företag och näringsliv oberoende
            organisation att förändras. Åtskilliga av de kompromisser som
            nu får göras när de fackliga kraven på ökad jämlikhet bryts mot
            arbetsgivarnas uppfattning, skulle då få göras inom de fackliga
            organisationerna.
          </p>
          <p>
            I samma rapport sägs vidare:
          </p>
          <p>
            Fackföreningsrörelsen måste, för att kunna genomföra de solidaritets-
          </p>
          <pb facs="riksdagen-motions-pdf/data/1972/mot_1972__1841/mot_1972__1841-006.pdf"/>
          <p>
            Mot. 1972:1841 7
          </p>
          <p>
            krävande delarna av arbetet, även i fortsättningen stå fri och
            oberoende av det enskilda företaget, näringslivet och samhället
            och bevara de organisations- och arbetsformer, som visat sig stödja
            en sådan politik. Detta oavvisliga villkor i fråga om fackligt
            oberoende utgör en begränsning vid valet av metoder för det ökade
            inflytandet. Den lokala fackliga organisationen kan inte få så
            stort ansvar för företagets framtid, att detta kommer i konflikt
            med arbetstagarnas långsiktiga och gemen- samma intressen.
          </p>
          <p>
            Det är framför allt denna dubbla lojalitet som utgjort en invändning
            mot införandet av styrelserepresentation. I 1961 års LO-betänkande
            ”Fackföreningsrörelsen och företagsdemokratin” anfördes härom
            bl. a. följande: Självfallet blir det rättsligt fråga om ett personligt
            ansvarstagande — som ledamöter i de företagsledande organen. Det
            är emellertid svårt att komma ifrån att det ansvar som det i praktiken
            kommer att röra sig om inte endast är av rättsligt formell karaktär.
            Det blir ju under alla förhållanden fråga om en representation
            för vars utseende fackliga organ reellt kommer att bli ansvariga.
            Dessa representanter kommer naturligen att framstå inte bara som
            företrädare för företaget utan även som talesmän för den fackliga
            rörelsen. Deras ställningstaganden kan lätt komma att bli ansedda
            som uttryck för fackföreningsrörelsens synpunk- ter och politik.
            Ett deltagande i företagsledande uppgifter kan också leda till
            att arbetstagarrepresentanterna riskerar att komma i konfliktsituationer
            mel- lan å ena sidan det förhållandet att de framstår som fackliga
            företrädare och å den andra deras uppgifter som företagsledare.
            Det har sagts att ett sådant deltagande ska skapa en ”dubbel lojalitet”
            mot företaget och mot de anställda, ett förhållande som inte kan
            anses ligga i linje med de fackliga värderingarna och som det
            även av andra skäl finns anledning att söka undvika. I 1971 års
            rapport hävdas att risken för att de anställda skulle tappa förtroendet
            för sina fackliga representanter genom en dylik dubbel lojalitet
            blir mindre om den fackliga organisationen dagligen effektivt
            bevakar de anställdas intressen. I likhet med departementschefen
            — som inte själv berört detta problem — avstår vi från att hävda
            en bestämd mening om riskerna förbundna med denna dubbla lojalitet.
            Eftersom eventuella olägenheter i första hand drabbar de fackliga
            organisationerna själva och dessa ändå anser sig vilja framföra
            kravet på representation i företagens styrelser, vill vi biträda
            förslaget om lagstiftning även om frivilliga överenskommelser
            hade varit att föredraga. Vi biträder således huvuddragen i propositionen
            och kommer i det följande endast att framföra förslag till justeringar.
            Vi anser således att man bör hålla fast vid principen om att de
            anställda skall vara represen- terade av en i företaget anställd
            person. De olägenheter som eventuellt kan uppstå i några enstaka
            företag genom denna regel kan inte motivera att principen överges.
            SACO och SR har ifrågasatt om inte lagen bör innehålla ett visst
            minoritetsskydd för organisation som representerar tio procent
            av de anställda eller minst 20 personer. Starka skäl talar för
            en sådan ordning, och vi vill kraftigt understryka vikten av departements-
            chefens uttalande om att inte någon kollektivavtalsbunden organisation
          </p>
          <pb facs="riksdagen-motions-pdf/data/1972/mot_1972__1841/mot_1972__1841-007.pdf"/>
          <p>
            Mot. 1972:1841 8
          </p>
          <p>
            redan från början får ställas utanför diskussionen om arbetstagarrepresen-
            tationens sammansättning. Enighet bör härvidlag i det längsta
            eftersträ- vas. Särskilt vid eventuell behandling av företagets
            personalpolitik är det av vikt att alla berörda parter får möjlighet
            att taga del i arbetet. Beträffande utseendet av arbetstagarledamot
            föreslås i propositionen att detta skall göras av lokal facklig
            organisation i den ordning organisa- tionen bestämmer. Detta kan
            sägas strida mot det från allmän demokra- tisk synpunkt motiverade
            förfarandet att låta samtliga anställda taga del i besluten. Praktiska
            och även andra synpunkter talar dock till förmån för den i propositionen
            föreslagna försöksverksamheten. Vi vill därför inte motsätta oss
            förslaget men finner det dock angeläget att man under försöksperioden
            gör försök med former som tillåter samtliga anställda att delta
            i beslutet. Det borde t. ex. vara möjligt att företagsledningen
            och de fackliga organisationerna i samverkan — kanske genom företagsnämndens
            försorg — ordnade nominering och val av de anställdas representanter
            i företagets styrelse. Vi håller för sannolikt att i de företag,
            där andelen fackligt organiserade icke uppgår till 50 procent,
            företagsledningen och de anställda kommer att söka nå sådana frivilliga
            överenskommelser om medinflytande, insyn och medansvar som enligt
            vår mening utgör den lämpligaste vägen att lösa dessa frågor.
            På vederbörande utskott torde få ankomma att utarbeta erforderliga
            författningsändringar.
          </p>
          <p>
            Hemställan
          </p>
          <p>
            Under åberopande av vad i motionen anförts hemställs att riksdagen
            1. ger Kungl. Maj:t till känna vad i motionen anförts beträffande
            uppgiftsskyldighet i vissa planeringsfrågor, 2. avslår förslaget
            om att offentliga styrelseledamöter skall utses i vissa aktiebolag
            och stiftelser, 3. hos Kungl. Maj:t anhåller om förslag till 1973
            års riksdag om utvidgad tillsyn av stiftelser, 4. beslutar att
            i 10 $ förslag till lag om styrelserepresentation för de anställda
            i aktiebolag och ekonomiska föreningar ordet ”bör” skall utbytas
            mot ordet ”skall”,
          </p>
          <pb facs="riksdagen-motions-pdf/data/1972/mot_1972__1841/mot_1972__1841-008.pdf"/>
          <p>
            Mot. 1972:1841 9
          </p>
          <p>
            5.ger Kungl. Maj:t till känna vad i övrigt i motionen anförts
            angående styrelserepresentation för de anställda i aktiebolag
            och ekonomiska föreningar.
          </p>
          <p>
            Stockholm den 21 november 1972 GÖSTA BOHMAN (m) STAFFAN BURENSTAM
            LINDER (m) ALLAN HERNELIUS (m)
          </p>
          <p>
            ASTRID KRISTENSSON (m) ERIC KRÖNMARK (m) BLENDA LJUNGBERG (m)
            G. IVAR VIRGIN (m) TAGE MAGNUSSON (m) N. YNGVE NILSSON (m) i Borås
            i Trobro
          </p>
          <p>
            PER PETERSSON (m) i Gäddvik
          </p>
        </div>
      </div>
    </body>
  </text>
</TEI>
