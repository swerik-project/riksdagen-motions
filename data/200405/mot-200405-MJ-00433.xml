<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_433/mot_200405_MJ_433-0001.pdf"/>
      <pb facs="riksdagen-motions-pdf/data/200405/mot_200405_MJ_433/mot_200405_MJ_433-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ433 pnr: c669
          </p>
          <p>
            Motion till riksdagen 2004/05:MJ433
          </p>
          <p>
            av Eskil Erlandsson och Agne Hansson (c)
          </p>
          <p>
            Jakt på gråsäl
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att länsstyrelserna omedelbart ges i uppdrag
            att se över begränsningarna för var säljakten får bedrivas och
            i förekommande fall tar bort de begränsningar som hindrar att
            den årliga kvoten kan uppfyllas. 2. Riksdagen tillkännager för
            regeringen som sin mening vad i motionen anförs om att jakt från
            båt blir tillåten.
          </p>
          <p>
            Motivering
          </p>
          <p>
            Det starkt ökande beståndet av gråsäl orsakar stora skador för
            yrkesfisket och är på väg att helt spoliera det kustnära fisket.
            Trots upprepade framställningar från dem som berörs till regering,
            statliga myndigheter och politiska företrädare har endast mycket
            begränsade åtgärder vidtagits. De förvaltningsplaner som lagts
            fram tar på intet vis hänsyn till att sälen på många platser utgör
            ett akut och grundläggande hot mot fiskets överlevnad. Den statliga
            ersättningen motsvarar inte tillnärmelsevis de kostnader och förlorade
            intäkter som säl orsakar. Redskap som skall motstå angreppen har
            visat sig vara en otillräcklig insats för att åtgärda problemen.
            Om det skulle ha varit så hade dessa redskap konstruerats av näringens
            företrädare långt tidigare. Det är att beklaga att de skrivbordsteorier
            som ligger till grund för arbetet med att konstruera sälsäkra
            redskap är bortkastade pengar. Det är oroande att Naturhistoriska
            riksmuseet och Naturvårdsverket med stöd av miljöorganisationerna
            sätter ut säl i södra Östersjön med motiveringen att sälbeståndet
            är svagt där. År 2002 hade Kalmar län det högsta antalet sälskador
            i kronor räknat i Sverige. Trots detta ingår inte länet i den
            tillåtna jakten utan den upphör i och med Östergötland. Efter
            upprepade framställningar har ett fåtal tillstånd för skyddsjakt
            i nämnda län beviljats. Tyvärr är reglerna för jaktens bedrivande
            så restriktiva
          </p>
          <pb facs="riksdagen-motions-pdf/data/200405/mot_200405_MJ_433/mot_200405_MJ_433-0002.pdf"/>
          <p>
            2004/05:MJ433
          </p>
          <p>
            att det i stort sett är omöjligt att skjuta de sälar som orsakar
            mest skada på ångst och redskap. Med det omfattande skydd sälen
            åtnjuter har den i stort sett blivit tam och har ej längre den
            naturliga skyggheten. Den nuvarande situationen har skapats av
            skrivbordsteoretiker som är tjärmade från verkligheten och saknar
            de praktiska kunskaperna om säl och deras beteende. Tyvärr lyssnar
            man inte till kustbefolkningen som levat med sälen i århundraden.
            När jakten var fri och inga reservat fanns gick det att leva tillsammans.
            I dag har sälen övertaget och är på väg att slå ut en näring ör
            all framtid. Skall balansen återställas måste sälskyddsområden
            och sälreservat upphöra, för med den population som finns idag
            har de ej något berättigande. Fri jakt bör införas och då även
            från båt och skador som sälen orsakar på ångst och redskap ersättas
            till 100 96. Med omfattande jakt enligt ovan .ommer sälen att
            återfå sitt naturliga beteende. Beståndet ökar idag med 7—10 94
            varje år och utgör en förnybar resurs väl värd att ta tillvara,
            därför är det angeläget att jakt blir tillåten och för att bevara
            ett kustnära fiske i framtiden.
          </p>
          <p>
            Sverige har idag som enda land i Norden en förvaltningsplan för
            gråsäl. Sedan den antogs har inte den årliga kvoten tilldelad
            för jakt fyllts något enda år. Anledningarna kan vara flera men
            med nuvarande regler och regionala begränsningar är jakten mycket
            svår att genomföra. Det är framförallt två faktorer som gör att
            den tilldelade kvoten inte kan uppnås i vissa delar av Sverige.
            Den ena är att man idag har skyddade områden som har ett onödigt
            förbud mot säljakt. När de bildades var sälstammen betydligt lägre
            än idag och framförallt inte i den snabba tillväxt som den bifinner
            sig i idag. På det har flera länsstyrelser infört jaktförbud i
            ytterligare områden. Det har gjort att områden som är lämpliga
            för säljakt i vissa län helt har försvunnit. Det är inte rimligt
            att först ge en tilldelning och sedan ta bort förutsättningarna
            för jakten. Jakten får idag inte bedrivas från båt vilket starkt
            begränsar möjligheterna till jakt. Många gånger är det fiskare
            som har sälar runt båten och i anslutning till sina fiskeredskap.
            Det är självklart så att de önskar få rätt att bedriva jakt från
            båten och därmed skydda sina redskap. Visst kan det vara svårt
            att skjuta från båt men i dessa fall är det ofta mycket korta
            avstånd det rör sig om.
          </p>
          <p>
            Stockholm den 2 oktober 2004
          </p>
          <p>
            Eskil Erlandsson (c) Agne Hansson (c)
          </p>
        </div>
      </div>
    </body>
  </text>
</TEI>
