<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01176">
  <teiHeader>
    <fileDesc>
      <titleStmt>
        <title>om åtgärder för att minska behovet av sjukvård</title>
        <author>av fru Wohlin-Andersson och herr Norrby</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att minska behovet av sjukvård</title>
          <idno type="rdwebb">G0021176</idno>
          <rs type="number">1176</rs>
          <ref type="dokument_url_text">http://data.riksdagen.se/dokument/G0021176/text</ref>
          <ref type="dokument_url_html">http://data.riksdagen.se/dokument/G0021176</ref>
          <ref type="dokumentstatus_url_xml">http://data.riksdagen.se/dokumentstatus/G0021176</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHo92dWsGUrUuPF6REqupQ</idno>
            <name>ANNA WOHLIN-ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-TihcZVivd1iNxtjFf2UaF4</idno>
            <name>KARL-ERIC NORRBY</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HoUHWyBYU7ekNeAgAMdgPW" type="signed"/>
        <correspContext corresp="i-HoUHWyBYU7ekNeAgAMdgPW">
          <note type="signatory" corresp="i-WHo92dWsGUrUuPF6REqupQ"/>
          <note type="signatory" corresp="i-TihcZVivd1iNxtjFf2UaF4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1176/mot_197677__1176-001.pdf"/>
      <fw xml:id="i-V2MtgtYbAPos9S99moooN9">
        Motion 1976/77: 1176
      </fw>
      <div xml:id="i-SxZAaLw7RQ9969MheqG2ZP" type="motHeader">
        <div xml:id="i-G2wo3rhP9CGVt3h2dHnYNk" type="motTitle"/>
        <div xml:id="i-XGo7m9aggVVjwCTyVkyuh5" type="motSubmissionInfo"/>
      </div>
      <div xml:id="i-Rb8ZsgVsKprEig9Rhuncyy" type="motBody">
        <div xml:id="i-D69ktAhFqBP26kshZWvVwf">
          <p xml:id="i-LsNQL4zstWmijZv1EvMJ6N">
            14
          </p>
          <p xml:id="i-BsbwAQ1FmGpYpu5uhPB5NN">
            av fru Wohlin-Andersson och herr Norrby om åtgärder för att minska
            behovet av sjukvård
          </p>
          <p xml:id="i-Tt8wYzaNrrT1xdK5CwwtpW">
            Vi lever i ett samhälle där sjukvårdsbehov och sjukvårdskostnader
            ständigt stiger. Detta innebär personliga lidanden och en stor
            samhällsekonomisk be- lastning. Vi kan inte möta detta ständigt
            stigande sjukvårdsbehov enbart genom fler läkare och ökat antal
            vårdplatser. Det är absolut nödvändigt att analysera grundorsakerna
            till att så många människor är i behov av psykisk och somatisk
            vård och att därefter försöka komma till rätta med dessa orsaker.
            Det är samhällets skyldighet att i samhällsplaneringen, genom
            en aktiv utbildnings-, miljö- och fritidspolitik samt genom andra
            förebyg- gande åtgärder, tillse att orsaker till sjukdom och sociala
            problem i största möjliga utsträckning elimineras. Detta förutsätter
            en helhetssyn på individ och samhälle som sätter människans behov
            och förutsättningar i centrum. Ett reducerat sjukvårdsbehov kan
            inte uppnås om inte samhällsbyggandet i övrigt har samma mål.
            Samhällsplaneringen måste därför målmedvetet inriktas på att förbättra
            människornas fysiska och psykiska hälsa och där- igenom förebygga
            sjukdomar. Man har i dag en god statistik över de van- ligaste
            sjukdomsorsakerna. Enligt vår mening är det av vikt att forskningen
            ges resurser att ytterligare utreda orsaker, behandling och förebyggande
            åt- gärder beträffande dessa. Inom många landsting räknar man
            i dag med en ökning av den psykiatriska vården. Detta är naturligtvis
            värdefullt och nödvändigt, men vår ambition måste dock vara att
            skapa ett samhälle där psykisk ohälsa och självmords- försök inte
            är så vanliga som i dag. En orsak till ökningen av de psykiska
            sjukdomarna är enligt vår mening den starka urbanisering vårt
            land genom- gått under de senaste årtiondena. Detta har ofta skapat
            känslor av främ- lingskap och rotlöshet. En annan orsak är att
            många människor i dag upplever att för dem viktiga beslut fattas
            så långt bort att den enskilde inte har möjlighet att påverka
            dem. Den decentralisering av bebyggelse, näringsliv och beslutsfunktioner
            som regeringsdeklarationen talar om är enligt vår me- ning av
            yttersta vikt när det gäller att råda bot på en del av grundorsakerna
            till de psykiska sjukdomarna. Psykoterapiutbildningen ligger nu
            i stöpsleven. En ökad utbildning och forskning i de psykiska sjukdomarnas
            orsak och verkan anser vi helt nödvändig. Mot bakgrund av den
            inställning som alltmer präglar hälso- och sjuk- vårdsdebatten
            med den allt starkare betoningen av insatser av hälsovård, anser
            vi det värdefullt om de hälsocentra och rekreationsanläggningar
            som i dag finns erhåller samhällets stöd att bevaras och utvecklas.
            Med tanke
          </p>
          <pb facs="riksdagen-motions-pdf/data/197677/mot_197677__1176/mot_197677__1176-002.pdf"/>
          <fw xml:id="i-VZQn6yPMYtVP7touWFxeXa">
            Mot. 1976/77:1176 15
          </fw>
          <p xml:id="i-SunSkrE3hpEmGhctZ4t7Bw">
            på den efterfrågan platserna på dessa anläggningar röner, vore
            det enligt vår mening en riktig satsning från samhällets sida
            om flera sådana centra skapades. I det sammanhanget vill vi erinra
            om den debatt som pågår om naturläkemedel. Vi efterlyser en betydligt
            tolerantare inställning från an- svariga myndigheter till de naturläkemedel
            som prövats och bevisligen be- funnits kunna ge hjälp utan biverkningar.
            Det är av stor vikt att kommunerna i sitt arbete med den fysiska
            riks- planeringen tar hänsyn till de krav en aktiv friskvårdspolitik
            ställer. Kvar- terslokaler och grönområden för aktiv fritid bör
            vara lika självklara som t. ex. gator, parkeringsplatser och butiker.
            Då bevisligen närhet till natur och mark medför större motiv för
            motion är det av vikt att lämpliga, nä- raliggande områden avsätts
            till friluftsområden med t. ex. motionsanlägg- ningar och elljusspår.
            Det får inte vara förenat med betydande besvär för den enskilde
            att skaffa sig daglig motion eller utöva någon form av idrott.
            Av grundläggande betydelse för en ökad idrottslig aktivitet bland
            de breda folklagren är olika idrottsanläggningars och lokalers
            tillgänglighet för den enskilde. Man bör därför satsa på mindre
            anläggningar med generösa öp- pethållandetider. En del av våra
            idrottsanläggningar står i dag tomma en stor del av dagen. Kanske
            skulle ett annat sätt att organisera aktiviteterna innebära att
            man med måttliga utgifter aktualiserade potentiella resurser och
            mobiliserade fler kategorier av människor. Av värde vore att läkare
            kunde stå till tjänst vid dessa motionscentraler för att ge råd
            och vid behov kunna kontrollera förutsättningarna för olika slag
            av motion. Vi anser att det statliga stödet till motionsanläggningar
            av den typ vi ovan skisserat bör ökas. En stor del av de akuta
            sjukvårdsresurserna och även rehabiliterings- insatserna åtgår
            för personer som skadats i trafiken. Samhällets kostnader för
            vägtrafikolyckor har beräknats till 2-3 miljarder kronor, varav
            mer än hälften i sjukvårdskostnader. Till detta kommer allt mänskligt
            lidande som följer i trafikolyckornas spår. Även av dessa skäl
            är det nödvändigt att satsa på en förbättring av vägnätet och
            på en utbyggd kollektivtrafik. I vårt land har rökningen ökat
            mycket kraftigt sedan sekelskiftet. Un- dersökningar i landet
            de senaste åren visar att drygt 40 26 av männen och 35 96 av kvinnorna
            i åldrarna 15-65 år är cigarrettrökare. Tobaksrökning orsakar
            varje år ca 4 000 dödsfall, de flesta i kranskärlsjukdomar, lugncancer
            och kronisk bronkit. Rökning och hjärtinfarkt har starkt statistiskt
            samband. Enligt en svensk undersökning 1970 skulle antalet besök
            i öppen vård vara 120 000 lägre om rökarna uppvisade samma sjuklighet
            som icke rökare. Antalet vårddagar skulle vara 180 000 lägre och
            antalet sjukfrånvaroår 16 400 lägre. Dessa siffror visar hur viktigt
            det är att vårt land görs röknegativt. Tobaksutredningen lade
            1973 fram ett åtgärdsprogram avseende de närmaste 20 åren. Vi
            anser det synnerligen viktigt att en del av de förslag utredningen
            lade fram snarast kommer till utförande. Sambandet mellan kost,
            fysisk aktivitet och hälsa har blivit alltmer upp-
          </p>
          <pb facs="riksdagen-motions-pdf/data/197677/mot_197677__1176/mot_197677__1176-003.pdf"/>
          <fw xml:id="i-UgiYY3uFCd1UGVKiiZfeRx">
            Mot. 1976/77:1176 16
          </fw>
          <p xml:id="i-ANTCAvYiL4FHeT5DcdRKJB">
            märksammat under senare år. Våra kostvanor har dock fortfarande
            inte i tillräcklig grad anpassats till det faktum att vi rör oss
            mindre i det dagliga livet. Konsumtionen av sötsaker, konditorivaror
            och alkohol är skrämmande hög i Sverige. För att ytterligare öka
            kunskapen om betydelsen av en rätt sammansatt kost är det av vikt
            att så många ungdomar som möjligt ges tillfälle att skaffa sig
            en grundläggande hushållsutbildning. Samhället bör därför kunna
            erbjuda såväl längre som kortare hushållskurser. Även stu- dieförbunden
            har här en viktig uppgift att fylla. Det är inte minst viktigt
            att man hos den yngre generationen skapar intresse för friskvård
            och ger den förutsättningar för ett aktivt motions- utövande.
            De unga måste motiveras för friskvård, det är därför angeläget
            att de i skolan får regelbunden motion i första hand under gymnastiklek-
            tionerna. Värdet av dessa lektioner skulle väsentligt förbättras
            vid en förlängning av gymnastiklektionerna till 60 minuter. Eleverna
            skulle då slippa att jäkta med omklädnad och få bättre tid till
            bad och dusch efter gymnastikpasset. Det är ofta i lågstadiet
            barnen är bäst motiverade för ämnet gymnastik. Vi anser det därför
            fel att barnen inte då undervisas av utbildade gym- nastiklärare
            och vi menar att möjligheten att genomföra detta snarast bör utredas.
            Byggandet av gymnastiklokaler får heller inte eftersättas. Skolan
            bör också samarbeta med organisationer utanför skolan som kan
            engageras i arbetet och ge service i idrotts- och friluftsfrågor.
            Gymanstikundervisningen på gymnasieskolan, inte minst dess praktiska
            linjer, är också av betydelse. Kunskaper om lyftteknik, rätta
            arbetsställningar och ryggstärkande gymnastik kan spara många
            besvär senare i livet. När det gäller universiteten finns rekommendationer
            från UKÄ att arbetsve- tenskap, ett vidare begrepp än ergonomi,
            skall föras in som moment i också andra utbildningar än tekniska,
            t. ex. samhällsvetenskapliga och medicinska. Vi anser att denna
            tankegång är riktig. När det gäller utbildning av läkare, sjuksköterskor
            och annan vårdpersonal i friskvård föreligger det i dag brister
            som bör rättas till. Vi har här velat visa på några områden där
            vi menar att friskvårdande åtgärder bör kunna sättas in. Studerar
            man olika myndigheters hälsovårdande verksamhet ger det en brokig
            bild av fördelningen av uppgifter, ansvar och kompetens i samhället.
            För den enskilde individen torde det innebära stora svårigheter
            att någorlunda klart veta vilken myndighet som svarar för vad,
            vilka regler och råd som gäller för olika hälsovårdsområden etc.
            Risk kan sannolikt också finnas att vissa områden bevakas/behandlas
            av mer än en myndighet samtidigt som andra områden inom hälsovården
            inte alls uppmärksammas. Vidare kan ett organ ha lagstadgad skyldighet
            att svara för en hälsovårdsuppgift medan t. ex. de personella
            resurserna härför återfinns hos ett annat organ. Detta aktualiserar
            behovet av en mer över- gripande översyn för bättre samordning
            och planering av samhällets totala
          </p>
          <pb facs="riksdagen-motions-pdf/data/197677/mot_197677__1176/mot_197677__1176-004.pdf"/>
          <fw xml:id="i-DR5PN1XCaJz7aBkJP1bqcb">
            Mot. 1976/77:1176 17
          </fw>
          <p xml:id="i-VmMEmpsCm4TK9ZebYfM7UH">
            hälsovård i syfte att ge befolkningen i vårt land möjlighet att
            uppnå och behålla bästa möjliga tillstånd av hälsa/livskvalitet.
            Med hänvisning till det anförda hemställes att riksdagen hos regeringen
            begär att Institutet för socialforskning ges i uppdrag att analysera
            de bakomliggande orsakssamman- hangen kring det ökande vårdbehovet
            i enlighet med vad som i motionen anförts beträffande samhällsstruktur
            och friskvårds- behov samt ge förslag till åtgärder inom utbildningen
            och sam- hällsplaneringen på alla nivåer.
          </p>
          <p xml:id="i-HFhQKWdjYPAnpgYUQ9ziNN" type="date">
            Stockholm den 25 januari 1977
          </p>
          <div xml:id="i-Ef9hasHEewSLf7bwUBpHc9" type="signatureBlock">
            <list xml:id="i-42s6vqaLTdQTVo2dwdnX3Q">
              <item xml:id="i-4Z7jPR3C3JWc8ghmXDTmGC" who="i-WHo92dWsGUrUuPF6REqupQ" type="signature">
                ANNA WOHLIN-ANDERSSON (c)
              </item>
              <item xml:id="i-Tjs4JEdRCZVkEu7ozWFquy" who="i-TihcZVivd1iNxtjFf2UaF4" type="signature">
                KARL-ERIC NORRBY (c)
              </item>
            </list>
          </div>
          <pb facs="riksdagen-motions-pdf/data/197677/mot_197677__1176/mot_197677__1176-005.pdf"/>
          <pb facs="riksdagen-motions-pdf/data/197677/mot_197677__1176/mot_197677__1176-006.pdf"/>
          <pb facs="riksdagen-motions-pdf/data/197677/mot_197677__1176/mot_197677__1176-007.pdf"/>
          <p xml:id="i-3deg876ENaaTfhEaxrMRQ5">
            GOTAB 53043 Stockholm 1977
          </p>
        </div>
      </div>
    </body>
  </text>
</TEI>
