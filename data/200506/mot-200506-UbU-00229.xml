<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UbU-00229">
  <teiHeader>
    <fileDesc>
      <titleStmt>
        <title>Högskolan i Gävle</title>
        <author corresp="i-Ha5uZXGHudhTidCuW8UjXN">av Ragnwi Marcelind (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolan i Gävle</title>
          <idno type="rdwebb">GT02Ub229</idno>
          <rs type="number">Ub229</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GT02Ub229/text</ref>
          <ref type="dokument_url_html">http://data.riksdagen.se/dokument/GT02Ub229</ref>
          <ref type="dokumentstatus_url_xml">http://data.riksdagen.se/dokumentstatus/GT02Ub229</ref>
          <ref type="doc">http://data.riksdagen.se/fil/F463A405-FB7E-4E46-AFCC-D5172F50FCA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ENyp9r2WH6pz28sQMGCSna" type="signed"/>
        <correspContext corresp="i-ENyp9r2WH6pz28sQMGCSna">
          <note type="signatory" corresp="i-Ha5uZXGHudhTidCuW8UjXN"/>
        </correspContext>
        <correspAction xml:id="i-8HNeoRQiGoLnKrCum3WLBG" type="referral">
          <date when="2005-10-13"/>
        </correspAction>
        <correspAction xml:id="i-X2X7ckXQtobCyCResgJzHt" type="dismissal">
          <date when="2005-10-13"/>
        </correspAction>
        <correspAction xml:id="i-JGyQe4aUJ1nBfWpBHPmVmj" type="submission">
          <date when="2005-10-05"/>
        </correspAction>
        <correspAction xml:id="i-3mgYiMaV1Mbr7X99zJJrqG" type="assigned"/>
        <correspContext corresp="i-3mgYiMaV1Mbr7X99zJJrqG">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ub_229/mot_200506_Ub_229-0001.pdf"/>
      <div xml:id="i-CoSQD5gzBGMANzMZQJDu1p" type="motHeader">
        <div xml:id="i-XSQUN9m9TrrjD5NJxHPW2W" type="motTitle"/>
        <div xml:id="i-AqMjhtywzHArnHPG7EdE9Z" type="motSubmissionInfo"/>
      </div>
      <div xml:id="i-QEyWyvzphpJVPCny63dxDi" type="motBody">
        <div xml:id="i-UcovSXTj4Qqiz9ZQKQQjBU">
          <p xml:id="i-WazALywJwnk6GoPN7RFVjQ">
            2005/06 mnr: Ub229 pnr: kd542
          </p>
          <p xml:id="i-KiRf7tYLNZZbGhmzAEEkDn">
            Motion till riksdagen 2005/06:Ub229
          </p>
          <p xml:id="i-Prm1jsYBEn9BvaGqxGMabh">
            av Ragnwi Marcelind (kd)
          </p>
          <p xml:id="i-RtCdwqPixeGzJcd7UxpGfR">
            Högskolan i Gävle
          </p>
          <p xml:id="i-EmCcHPUmwFh3GUjcVnGoyj">
            Förslag till riksdagsbeslut
          </p>
          <p xml:id="i-DjXkWMgvwfCyxoJLJFGfmL">
            1. Riksdagen tillkännager för regeringen som sin mening vad i
            motionen anförs om att tilldela Högskolan i Gävle vetenskapsområdet
            teknik. 2. Riksdagen tillkännager för regeringen som sin mening
            vad i motionen anförs om att tilldela Högskolan i Gävle universitetsstatus
            med inriktning IT/distansuniversitet.
          </p>
          <p xml:id="i-2pQfAE5cUoQqYwnsjXJVB3">
            Motivering
          </p>
          <p xml:id="i-k5ToPg2NvsVM41ZbVzELQ">
            Gävle har stora problem på arbetsmarknaden. Sedan valet 2002
            har arbetslösheten ökat med närmare 50 procent. Den öppna arbetslösheten
            är högre i Gävle än i landet som helhet och karakteristiskt för
            regionen är den omfattande ungdomsarbetslösheten och en långvarig
            arbetslöshet bland äldre. Gävleregionen har omfattande omställningsproblem
            kopplade till låg utbildningsnivå och allt färre arbetstillfällen
            hos regionens stora företag som Sandvik och Korsnäs. Satsningar
            på utbildning, forskning och utveckling har stor betydelse för
            utvecklingen lokalt och regionalt. Närheten till en expanderande
            högskola har redan märkts i form av ökat intresse för postgymnasial
            utbildning bland regionens ungdomar. I ett regionalt perspektiv
            behöver dock övergången till högre utbildning öka i än större
            omfattning. Högskolan i Gävle har en hög ambitionsnivå när det
            gäller att växa vidare med siktet inställt på att få ansvar för
            forskarutbildning och universitetsstatus, och har aktualiserat
            ett antal välmotiverade utvecklingsprojekt. Högskolan i Gävle,
            HiG, har spetsforskning av nationellt intresse inom sina nischområden.
            Området samhällsbyggnad ger goda exempel — geografiska informationssystem,
            energi och inneklimat, materialteknik — för att nämna några. Inom
            området radioteknik sker en betydande satsning. Det är även av
            nationellt intresse att kunna utnyttja den handledarkompetens
            som finns i HiG för att öka produktionen av forskarutbildade.
          </p>
          <pb facs="riksdagen-motions-pdf/data/200506/mot_200506_Ub_229/mot_200506_Ub_229-0002.pdf"/>
          <p xml:id="i-VCiFhZhzbffeiJZsZATp2T">
            2005/06:Ub229
          </p>
          <p xml:id="i-7kNVvAX6HvkAVHCAZQ9Y5e">
            Högskolan i Gävle har framgångsrikt knutit till sig avancerade
            forskarmiljöer av nationell och internationell betydelse som Byggd
            miljö i Gävle och Belastningsskadecentrum. Gävle högskolas spetsområden
            (arbetsskador och hållbar byggd miljö) är till stora delar unika
            och finns inte vid universiteten. HiG har stor potential att ge
            ett positivt bidrag till svensk forskarutbildning och har många
            kompetenta och erfarna handledare att erbjuda. Redan idag finansierar
            HiG ett hundratal doktorander. Forskningen är av tillämpad karaktär
            och bedrivs i samverkan med företag, kommuner och landsting och
            andra intressenter i samhället. Från ett regionalt perspektiv
            finns flera goda skäl till varför HiG bör få egen forskarutbildning.
            Ungdomarna i Gävleborgs län och studenterna vid HiG bör ha samma
            möjligheter som ungdomarna i landet i stort att skaffa sig en
            forskarutbildning. En egen forskarutbildning skulle också kunna
            stimulera högutbildade ungdomar att söka sig till eller stanna
            i regionen samt intressera högteknologiska företag att etablera
            sig här. Ytterligare ett mycket starkt skäl till att vilja ha
            vetenskapsområdet teknik är att det skulle stärka framtidstron
            och självmedvetandet i regionen och kunna bidra till nyföretagande
            och företagsetableringar. Utvecklingen av Gävleborgsregionen skulle
            gynnas av en egen forskarutbildning. En annan inriktning som jag
            anmodar regeringen att noga överväga är möjligheten att låta Högskolan
            i Gävle bli IT/distansuniversitet. HiG har många års erfarenhet
            av distansundervisning, har stor kompetens på området och förfogar
            över god teknisk utrustning och därmed goda förutsättningar för
            att kunna fungera som ett förstklassigt IT/distansuniversitet.
            Redan idag finns Gävlemodellen för distans. Mot bakgrund av att
            alltfler behöver läsa på distans, inte minst i vårt län med långa
            avstånd, skulle distansuniversitetet kunna leda till en positiv
            utveckling för länets arbetsmarknad, utbildningsmöjligheter och
            näringsliv. Tillsammans med andra ansökningar från flera andra
            högskolor har HiG:s ansökan blivit liggande på departementet utan
            åtgärd. Detta är ofattbart och en kraftig avvikelse från vad man
            gärna vill förknippa med svensk statsförvaltning. Det är nu hög
            tid att vidta åtgärder för en positiv utveckling av HiG och ge
            HiG universitetsstatus med en gren för distansutbildning. Högskolan
            i Gävle firade sitt 25-årsjubileum 2002. Formbarheten, nyfikenheten
            och öppenheten hos den unga högskolan är stor. Pionjärandan och
            viljan att söka nya former och nytt innehåll präglar verksamheten.
            Utvecklingsmöjligheterna är stora liksom omgivningens intresse
            och förväntningar. Redan för flera år sedan beslöt högskolans
            styrelse att sträva mot universitetsstatus. Ett första etappmål
            skulle vara att få rätten till vetenskapsområdet teknik. I en
            överenskommelse mellan Socialdemokraterna, Vänsterpartiet och
            Miljöpartiet, ”121 punkter för ett tryggare, rättvisare och grönare
            Sverige”, fastslås att samarbetspartierna vill öka satsningen
            på forskning och utbildning. Fler högskoleplatser behövs i hela
            landet enligt punktprogrammet, och därför ska ytterligare någon
            eller några högskolor ges möjlighet att utvecklas till universitet
            och få bedriva forskarutbildning.
          </p>
          <pb facs="riksdagen-motions-pdf/data/200506/mot_200506_Ub_229/mot_200506_Ub_229-0003.pdf"/>
          <p xml:id="i-5Q3J1KYTxbdA3KtacErujL">
            Gävle högskolas forskningskapacitet och dess handledarresurser
            är en nationell tillgång som kommer att kunna utnyttjas bättre
            med en universitetsstatus — eller, till en början, med vetenskapsområdet
            teknik. Mot bakgrund av detta, såväl ur ett nationellt som ur
            ett regionalt perspektiv, finns det mycket goda skäl att tilldela
            Högskolan i Gävle vetenskapsområdet teknik. Målsättningen är att
            i en inte alltför avlägsen framtid också ge HiG möjlighet att
            utvecklas till universitet.
          </p>
          <p xml:id="i-7pHCicKC5cPEjPba5C2VYj" type="date">
            Stockholm den 23 september 2005
          </p>
          <div xml:id="i-RmmX9t2jYG5u3XDd1oKv9n" type="signatureBlock">
            <p xml:id="i-XBwrucMNsPoyv9ZfrCqjiw" who="i-Ha5uZXGHudhTidCuW8UjXN" type="signature">
              Ragnwi Marcelind (kd)
            </p>
          </div>
          <p xml:id="i-X2qeVSjScd8k2CVDhTo6NC">
            2005/06:Ub229
          </p>
        </div>
      </div>
    </body>
  </text>
</TEI>
