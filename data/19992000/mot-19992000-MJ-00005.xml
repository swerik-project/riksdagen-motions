<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0005/mot_199900_MJ_0005-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ5 pnr: kd123
          </p>
          <p>
            Motion till riksdagen
          </p>
          <p>
            1999/2000:MJ5
          </p>
          <p>
            av Gunilla Tjernberg och Erling Wälivaara (kd)
          </p>
          <p>
            med anledning av skr. 1999/2000:14 En hållbar utveckling av landsbygden,
            m.m.
          </p>
          <p>
            De senaste årens trend med flyttning från glesbygd till storstäder
            är ett resul- tat av flera åra centraliseringspolitik där man
            inte tagit hänsyn till landsbygdens särskilda villkor. Höjda drivmedelspriser,
            fastighetsbeskattning och indragning av service är exempel på
            beslut som underminerar lands- och glesbygdsboende. En avgörande
            faktor är den förda jordbrukspolitiken som i rask takt slår ut
            svenska landsbygdsföretag. Basen för landsbygdsutveckling är aktiva
            konkurrenskraftiga jordbruks- och livsmedelsföretag. Men det förutsätter
            en jordbrukspolitik som ger svenska jordbrukare möjlighet till
            fortsatt jordbruksproduktion. Detta är inte minst viktigt för
            norra Sverige med sina speciella villkor, som hårdare klimat och
            långa transporter.
          </p>
          <p>
            Jordbruk i norra Sverige
          </p>
          <p>
            Jordbruket i norra Sverige har under lång tid erhållit en regionalpolitisk
            ersättning för att täcka de merkostnader som jordbruket i norra
            Sverige har. Motiven för ersättningen har varierat men idag torde
            de väsentligaste motiven vara att det genom jordbruket finns en
            möjlighet att bevara det öppna landskapet i delar av norra Sverige.
            Genom jordbruket skapas också ett betydande antal arbetstillfällen
            både inom själva jordbruket och inom livsmedelsindustrin. Genom
            att förädla norra Sveriges viktigaste gröda, vallen, till kött
            och mjölk har norra Sveriges konsumenter tillgång till högklassiga
            närproducerade livsmedel. Jordbruket spelar dessutom en central
            roll i arbetet med att skapa ett kretsloppssamhälle.
          </p>
          <p>
            Merkostnadsersättning
          </p>
          <p>
            Merkostnadsersättningen har lett till effektiva jordbruksföretag
            med stor geografisk spridning. Tyvärr minskar idag jordbruksföretagen
            och därmed också produktionen i norra Sverige, vilket tyder på
            att lönsamheten i jordbruket är sämre än på andra håll i landet.
            Jordbruksverkets översyn av de regionala ersättningarna visade
            på att EU-medlemskapet och övergången till EU:s ersättningssystem
            medförde att lönsamheten inom jordbruket, mätt som bruttoförädlingsvärde
            per årsarbetsinsats, ökade relativt kraftigt i de nya stödområdena
            i södra Sverige medan förändringarna längst i norr var obetydliga.
          </p>
          <pb facs="riksdagen-motions-pdf/data/199900/mot_199900_MJ_0005/mot_199900_MJ_0005-0002.pdf"/>
          <p>
            Det förslag till landsbygdsprogram som varit ute på remiss och
            som vi nu Mot. 1999/2000 har att behandla innebär att norra Sveriges
            konkurrensläge försämrats MJ5 ytterligare; särskilt gäller detta
            för stödområde 1-3. Tankegången att under perioden 2000-2006 fasa
            ut kompensationsersättningen på spannmål gör att svinproduktionen
            i norr i stor utsträckning kommer att tappa sin merkost- nadsersättning.
            För att täcka upp de merkostnader som jordbruket har i norra Sverige
            är kompensations- och miljöersättningarna två viktiga komponenter.
            Den tredje komponenten är den svenska nationella ersättningen.
            EU-inträdet innebar att ersättningen för intransport av jordbrukprodukter
            urholkades för mjölk och helt försvann för kött och ägg. Jordbrukets
            struktur i norra Sverige samt områdets stora avstånd gör att kostnaderna
            för insamling av mjölk, kött och ägg är högre än på andra håll
            i landet samtidigt som kostnaderna för uttransport av livsmedel
            genom stor befolkningsgleshet och många små butiker också är högre.
          </p>
          <p>
            Intransportstöd
          </p>
          <p>
            Ett höjt intransportstöd skulle sannolikt leda till ökad stabilitet,
            framtidstro och därmed en ökad investeringsvilja bland lantbrukarna
            i området. Till detta kommer att kadaverinsamlingen i norra Sverige
            har medfört att jordbruket i norra Sverige har drabbats av högre
            kostnader än i södra Sverige. Kostnaden för kadaverinsamlingen
            har inte heller tidigare beräknats ingå i underlaget för merkostnaderna
            i norra Sverige. Eftersom de högre kostnaderna är be- tingade
            av naturgivna nackdelar så borde naturligtvis kostnaden för insam-
            ling av kadaver ingå i merkostnadsersättningen. Dessa för Norrland
            viktiga särskilda ersättningar behöver förstärkas vilket bör ske
            inom ramen för landsbygdsutvecklingsprogrammet.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av en höjd intransportersättning för jordbruket i norra
            Sverige där kött och ägg ingår i underlaget, 2. att riksdagen
            som sin mening ger regeringen till känna vad i motionen anförts
            om att kostnaderna för kadaverinsamlingarna ingår i underlaget
            för merkostnaderna i norra Sverige, 3. att riksdagen beslutar
            om utformningen av Norrlandsstödet i enlighet med vad som anförts
            i motionen.
          </p>
          <p>
            Stockholm den 2 november 1999
          </p>
          <p>
            Gunilla Tjernberg (kd) Erling Wälivaara (kd)
          </p>
        </div>
      </div>
    </body>
  </text>
</TEI>
