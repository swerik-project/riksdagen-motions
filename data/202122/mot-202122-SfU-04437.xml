<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04437">
  <teiHeader>
    <fileDesc>
      <titleStmt>
        <title>med anledning av prop. 2021/22:134 Skärpta och förbättrade regler om arbetskraftsinvandring</title>
        <author corresp="i-QhdbBfCQXCqPEr4GTwvK8F">av Tony Haddou m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4437 av Tony Haddou m.fl. (V)</title>
          <idno type="rdwebb">H9024437</idno>
          <rs type="number">4437</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024437/text</ref>
          <ref type="dokument_url_html">http://data.riksdagen.se/dokument/H9024437</ref>
          <ref type="dokumentstatus_url_xml">http://data.riksdagen.se/dokumentstatus/H9024437</ref>
          <ref type="docx">http://data.riksdagen.se/fil/5C10F31C-AC5C-41FC-8598-26C6B218036B</ref>
          <ref type="pdf">http://data.riksdagen.se/fil/59EF3A39-86D3-40EC-864E-8F342DB28C5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JCRqpGHb9kcFF6phdHRgj" type="basedOn"/>
        <correspContext corresp="i-JCRqpGHb9kcFF6phdHRgj">
          <ref>Proposition 2021/22:134</ref>
        </correspContext>
        <correspAction xml:id="i-BeFV54KgjgExkZSxDmTC7e" type="signed"/>
        <correspContext corresp="i-BeFV54KgjgExkZSxDmTC7e">
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-FtNBtFD6FgbEiyC4qhhSvr" type="submitted">
          <date when="2022-03-11"/>
          <time when="12:01:32"/>
        </correspAction>
        <correspAction xml:id="i-TLo8h6EJGzdPgg4vDVhcBf" type="reviewed">
          <date when="2022-03-15"/>
          <time when="19:36:06"/>
        </correspAction>
        <correspAction xml:id="i-65Bc7cPNUKqBPWrK6xme9x" type="dismissed">
          <date when="2022-03-16"/>
        </correspAction>
        <correspAction xml:id="i-EJ9PL1xkcnXCzhJi9QZ7Aq" type="referred">
          <date when="2022-03-17"/>
        </correspAction>
        <correspAction xml:id="i-Mp5VETYnBGrb6E5neVz8Gy" type="assigned">
          <date when="2022-10-12"/>
          <time when="11:31:21"/>
        </correspAction>
        <correspContext corresp="i-Mp5VETYnBGrb6E5neVz8Gy">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-FiRepV1JUhoobexykJNiyZ" type="behandlas_i"/>
        <correspContext corresp="i-FiRepV1JUhoobexykJNiyZ">
          <ref type="uppgift">2021/22:SfU22</ref>
          <ref type="ref_dok_id">H901SfU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU22</ref>
          <ref type="ref_dok_titel">Skärpta och förbättrade regler om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B25cF3KS9jg1QyUY6vh3dR" type="motHeader">
        <div xml:id="i-NNq5uESb5mcxHUK4KLQobR" type="motTitle">
          Motion till riksdagen 2021/22:4437 av Tony Haddou m.fl. (V) med
          anledning av prop. 2021/22:134 Skärpta och förbättrade regler
          om arbetskraftsinvandring
        </div>
      </div>
      <div xml:id="i-8kyaWPaa4Wt8j3h9jdUegM" type="motBody">
        <div xml:id="i-HRnLBwzNecmpm17tg1gj9f" type="motProposal" subtype="förslag">
          <head xml:id="i-BETCMDnufpwSFidByeardj">
            1 Förslag till riksdagsbeslut
          </head>
          <list xml:id="i-WUXUKcZi78hgE2RN2cxGVd" style="ol">
            <item xml:id="i-HLX3udzySowyNsG6a25ZoA">
              Riksdagen avslår regeringens förslag till lag om ändring i utlänningslagen
              (2005:716) i de delar som avser 5 kap. 9 § och 5 kap. 25 §.
            </item>
            <item xml:id="i-4amdnwjHp5rRhMoCXU4wZo">
              Riksdagen ställer sig bakom det som anförs i motionen om att
              regeringen bör utreda regleringen avseende uppehållstillstånd
              för att bedriva näringsverksamhet utifrån vad som beskrivs i motionen
              och tillkännager detta för regeringen.
            </item>
            <item xml:id="i-SWgn5T5Qr7chkh3PUaEXD2">
              Riksdagen ställer sig bakom det som anförs i motionen om att
              regeringen bör återkomma med förslag om löpande och systematiska
              kontroller av arbetsgivare, automatisering av Migrationsverkets
              informationsinhämtning och bättre möjligheter för Migrationsverket
              att kontrollera arbetsplatserna och tillkännager detta för regeringen.
            </item>
            <item xml:id="i-GBr4zTmJhUbbAFUM1D58AQ">
              Riksdagen ställer sig bakom det som anförs i motionen om att
              regeringen bör återkomma med förslag om att utöka den föreslagna
              anmälningsskyldigheten till att omfatta alla arbetsgivare och
              tillkännager detta för regeringen.
            </item>
            <item xml:id="i-DdCdiMbDdRmZ9a6RHYtUMT">
              Riksdagen ställer sig bakom det som anförs i motionen om att
              regeringen bör återkomma med förslag om att samtliga arbetsgivare
              till en utlänning som beviljats uppehållstillstånd för arbete
              ska lämna skriftlig uppgift om de villkor som gäller för utlänningens
              anställning, och detta tillkännager riksdagen för regeringen.
            </item>
            <item xml:id="i-Ekc88cWNa12R1r9Ln2ztT7">
              Riksdagen ställer sig bakom det som anförs i motionen om att
              regeringen vid ett införande av försörjningskrav för anhöriginvandring
              där anknytningspersonen har uppehållstillstånd för arbete bör
              återkomma med förslag om att detta krav tas bort, och detta tillkännager
              riksdagen för regeringen.
            </item>
          </list>
        </div>
        <div xml:id="i-DHM9nbmAry2P9QVFEzFk2W" type="motContent">
          <head xml:id="i-JkWBzPCyX4iCKVWyPUVQXe" type="h1">
            2 Inledning
          </head>
          <p xml:id="i-UyWav7m3NWBkTEew1YfHFR">
            I propositionen föreslår regeringen ändringar i de nuvarande
            reglerna om arbetskrafts­invandring. Förslagen syftar, enligt
            regeringen, till att motverka utnyttjande av arbets­kraftsinvandrare
            samt till att attrahera och behålla internationell kompetens och
            mot­verka s.k. kompetensutvisningar.
          </p>
          <p xml:id="i-PrDxXQ32AkbUX1osnLBTiH">
            Bland annat föreslås att ett nytt uppehållstillstånd införs för
            vissa högkvalificerade personer som vill söka arbete eller undersöka
            förutsättningarna för att starta närings­verksamhet i Sverige,
            att ett tidsbegränsat uppehållstillstånd för arbete inte behöver
            återkallas vid ringa fall av avvikelse eller om en återkallelse
            med hänsyn till omständig­heterna inte framstår som skälig och
            att ett anställningsavtal ska krävas för att arbets­tillstånd
            ska kunna beviljas. Dessutom föreslår regeringen att arbetsgivare
            ska kunna åläggas en skyldighet att anmäla om anställningsvillkoren
            ändras och blir mindre för­månliga, att arbetsgivare ska få föreläggas
            vid vite att lämna skriftlig uppgift till Migra­tionsverket om
            de villkor som gäller för utlänningens anställning samt att ett
            försörj­ningskrav införs vid anhöriginvandring kopplat till utländsk
            arbetskraft och att brottet organiserande av människosmuggling
            utvidgas så att även tillstånd som har utfärdats på grundval av
            osanna uppgifter omfattas. Lagändringarna föreslås träda i kraft
            den 1 juni 2022.
          </p>
          <head xml:id="i-2rgPxUhZkcmKF8gQ6NdDVj" type="h1">
            3 Vänsterpartiets politik avseende arbetskraftsinvandring
          </head>
          <p xml:id="i-4XYsCpKeBF9xzNdEe8gy9U">
            Arbetskraftsinvandringen har historiskt varit positiv för Sverige
            och bidragit till vårt lands utveckling. En väl fungerande arbetskraftsinvandring
            kan även framöver tillföra mycket såväl för den enskilde som kommer
            hit för att arbeta som för svensk ekonomi och arbetsmarknad. Arbetskraftsbrist
            inom olika branscher och yrken kan hanteras. Människor som kommer
            hit bidrar med nya kunskaper och nya kontaktytor skapas.
          </p>
          <p xml:id="i-MQtVWz5baKEVAU96faokWF">
            För att arbetskraftsinvandringen ska bidra positivt för arbetstagaren,
            arbetsgivaren och hela samhället måste det finnas garantier för
            att de som invandrar inte utnyttjas och inte heller används för
            att dumpa löne- och arbetsvillkoren på den svenska arbetsmark­naden.
            Det kräver ett rättvist system för arbetskraftsinvandring.
          </p>
          <p xml:id="i-EdNJEPXJa61HN6dpRPBPcS">
            Nuvarande system för arbetskraftsinvandring, som infördes av
            alliansregeringen och Miljöpartiet 2008, lever inte upp till de
            kraven. Det är riggat för att arbetsgivare ska kunna ta hit lågbetald
            arbetskraft. Det har lett till lönedumpning, utnyttjande och osund
            konkurrens. Det är hög tid att införa ett rättvist system för
            arbetskraftsinvandring.
          </p>
          <p xml:id="i-NaX4fhjS8ETT2iXiWCtCs1">
            Vänsterpartiet har länge drivit på för att förändra nuvarande
            system för arbetskrafts­invandring. Våra huvudkrav är följande:
          </p>
          <list xml:id="i-3LzcxgyHU2e4nGQQ5dzMVS" style="ul">
            <item xml:id="i-3imQz3dY1e9smo4gJirBVz">
              Återinför den myndighetsbaserade arbetsmarknadsprövningen. Frågan
              om brist och påföljande arbetskraftsbehov ska prövas av Arbetsförmedlingen.
              Arbetstillstånd ska endast ges till de branscher där det råder
              arbetskraftsbrist.
            </item>
            <item xml:id="i-GLfL2Aye4c4nNioStmyCtM">
              Juridiskt bindande anställningserbjudande eller anställningsavtal.
              Den lön och de villkor som utlovas när arbetskraftsinvandraren
              beviljas arbetstillstånd ska gälla. Lön och villkor ska vara i
              nivå med kollektivavtalet för branschen.
            </item>
            <item xml:id="i-MjqwQVoxjJMncLuaNdcU4D">
              Heltidsanställning som krav för arbetstillstånd.
            </item>
            <item xml:id="i-3oWyjuJQkqUDENBh9Quzia">
              Vandelsprövning av arbetsgivare som söker arbetstillstånd för
              utländska arbetstagare innan arbetstillstånd beviljas.
            </item>
            <item xml:id="i-YJsGcWPTGUmcBD6HjcZaxy">
              Arbetskraftsinvandrare som träder fram och berättar om missförhållanden
              hos arbetsgivaren ska få stanna i Sverige tillståndstiden ut och
              ges möjlighet att söka en ny anställning.
            </item>
            <item xml:id="i-7ixjv4pjPkNp4vRhygSvBo">
              Straff för arbetsgivare som utnyttjar arbetskraftsinvandrare
              och skadestånd till den arbetstagare som drabbas.
            </item>
          </list>
          <head xml:id="i-9kBr4kKrLFeaEhXQJj49oU" type="h1">
            4 Propositionen
          </head>
          <p xml:id="i-LTjCtGwszUg3EXtBNfbv63">
            Under senare år har bristerna i det nuvarande systemet för arbetskraftsinvandring
            blivit allt tydligare för allt fler. Ett flertal granskningar
            har visat på allvarliga missförhållanden, däribland Dagens Arbetes
            uppmärksammade granskning av det s.k. skuggsamhället – det laglösa
            arbetsliv som präglar delar av svensk arbetsmarknad och där utnyttjandet
            av arbetskraftsinvandrare utgör en central del. Därtill har problemen
            med s.k. kompetens­utvisningar uppmärksammats vid ett flertal
            tillfällen, dvs. utvisningar av arbetskrafts­invandrare på grund
            av att arbetsgivaren inte uppfyllt vissa krav, exempelvis vad
            gäller lönenivå m.m.
          </p>
          <p xml:id="i-Ecve7QhSeF91RfxgNkN1wG">
            I februari 2020 tillsatte regeringen en utredning om arbetskraftsinvandring
            (dir. 2020:8), utifrån punkt 21 i januariavtalet. Punkten lyder:
            ”Problemet med kompetens­utvisningar måste lösas. Ett särskilt
            visum för högkvalificerade som vill söka jobb eller starta företag
            ska införas (Utredning 2019. Nya regler från 1 januari 2021).
            Dagens regler för arbetskraftsinvandring ska värnas.” Utredningen
            lämnade ett delbetänkande i februari 2021 och ett slutbetänkande
            i november 2021. Förslagen i propositionen bygger på delbetänkandet.
          </p>
          <p xml:id="i-E9EMDuoymeGpVLSuNppbqD">
            Vänsterpartiet kan konstatera att utredningens betänkanden är
            starkt präglade av januariavtalet och att förslagen från den därför
            inte åtgärdar de problem som präglar nuvarande system för arbetskraftsinvandring.
            Precis som flera andra utredningar baserade på januariavtalet
            präglas den av en oförmåga att förstå och beakta ojämlika maktförhållanden,
            i detta fall på arbetsmarknaden.
          </p>
          <p xml:id="i-2D6cxcdFEFG4L4njvi7nd3">
            Så länge dagens system för arbetskraftsinvandring inte ändras
            i grunden kommer människor fortsatt att utnyttjas och fara illa
            på svensk arbetsmarknad. Vår politik på området utvecklas ytterligare
            i motionen Ordning och reda på arbetsmarknaden (mot. 2021/22:469).
          </p>
          <p xml:id="i-Q1WFi7XempFcDqZSaGUufJ">
            En del av förslagen i propositionen kommer dock att leda till
            en bättre reglering av arbetskraftsinvandringen. Nedan beskriver
            vi vår kritik mot bristerna i propositionen och presenterar förslag
            på hur de kan åtgärdas. Vi förutsätter att regeringen återkommer
            med ytterligare förslag för att skapa ett rättvist system för
            arbetskraftsinvandring.
          </p>
          <head xml:id="i-91CDKRB3Q75S6FR8aHm9zK" type="h2">
            4.1 Uppehållstillstånd för att söka arbete eller undersöka förutsättningarna
            för att starta näringsverksamhet
          </head>
          <p xml:id="i-TNzwWRNGhxnZYFKYCMtgbS">
            Regeringen föreslår att ett tidsbegränsat uppehållstillstånd
            om högst nio månader ska få beviljas en utlänning som önskar vistas
            här i landet för att söka arbete eller undersöka förutsättningarna
            för att starta näringsverksamhet. För att beviljas tillståndet
            krävs att personen har slutfört studier som motsvarar en examen
            på avancerad nivå, har tillräck­liga medel för sitt uppehälle
            under tillståndstiden och för att täcka kostnader för sin återresa
            och har en heltäckande sjukförsäkring som gäller i Sverige.
          </p>
          <p xml:id="i-4V6hdfcbpKT9NUdgcwzAox">
            Förslaget är direkt hämtat ur januariavtalet. Det finns inga
            verkliga behov av detta förslag och det är uppenbart att reglerna
            kan missbrukas om de införs, vilket flera remissinstanser påtalar.
            Vänsterpartiet anser att förslaget bör avslås.
          </p>
          <p xml:id="i-NzshRi49iaVD7JU4dDmCwv">
            Riksdagen bör avslå förslaget till lag om ändring i 5 kap. 9
            § och 5 kap. 25 § utlänningslagen (2005:716). Detta bör riksdagen
            besluta.
          </p>
          <head xml:id="i-37NzvxUXKiHjDnfxrQE2BJ" type="h2">
            4.2 Regleringen av uppehållstillstånd för att bedriva näringsverksamhet
            bör förtydligas
          </head>
          <p xml:id="i-YBHfViZGS6ExfqXunC7fYK">
            Regeringen anser att regleringen av uppehållstillstånd för att
            bedriva näringsverksamhet behöver förtydligas. Den förtydligade
            regleringen föreslås innebära att ett tidsbegränsat uppehållstillstånd
            ska få beviljas en utlänning som önskar vistas här i landet för
            att bedriva näringsverksamhet, om han eller hon har förmåga att
            bedriva den aktuella verksamheten och kan försörja sig. Ett sådant
            tillstånd ska inte få beviljas för längre tid än två år åt gången.
            Ett permanent uppehållstillstånd ska få beviljas en utlänning
            som sedan minst två år har ett tidsbegränsat uppehållstillstånd
            för näringsverksamhet, om verksamheten är etablerad.
          </p>
          <p xml:id="i-8j5VBiaMXvRzx4whc9bWb2">
            Remissinstanserna har flera invändningar mot förslaget. Kammarrätten
            i Stockholm anser att det av den föreslagna bestämmelsen bör framgå
            att utlänningen ska ha en reell förmåga att bedriva den aktuella
            verksamheten. Några remissinstanser, bl.a. Förvalt­ningsrätten
            i Malmö och Migrationsverket, önskar ett förtydligande av vilka
            förutsätt­ningar som ska vara uppfyllda för att den sökande ska
            anses kunna försörja sig. Migra­tionsverket efterfrågar en återkallelseregel
            när det gäller tillstånd för att bedriva närings­verksamhet och
            har vissa synpunkter när det gäller de närmare krav som ställs
            i nuvar­ande praxis för att beviljas uppehållstillstånd.
          </p>
          <p xml:id="i-6SR6QNiaAKAAwCBLSAb6Kr">
            Utredningens analys av det nuvarande regelverket bygger på en
            genomgång av av­slagna ansökningar. Huruvida regelverket har missbrukats
            eller kan missbrukas verkar inte ha analyserats. Vänsterpartiet
            ifrågasätter också varför denna grupp ska kunna få permanent uppehållstillstånd
            efter kortare tid med tillfälligt uppehållstillstånd än övriga
            grupper. Sammantaget finns det för många brister i detta förslag
            för att det ska vara god­tagbart.
          </p>
          <p xml:id="i-RxsTN8fiisjNgsYDwpZVav">
            Vänsterpartiet anser att frågan bör utredas närmare för att säkerställa
            att regelverket inte missbrukas och att förutsättningarna för
            uppehållstillstånd för denna grupp i större utsträckning likställs
            med förutsättningarna för övriga grupper. Regeringen bör utreda
            regleringen avseende uppehållstillstånd för att bedriva näringsverksamhet
            utifrån vad som beskrivs ovan. Detta bör riksdagen ställa sig
            bakom och ge regeringen till känna.
          </p>
          <head xml:id="i-HWbRfTcBXaYVyw4zT8idGK" type="h2">
            4.3 Anställningsavtal vid ansökan om arbetstillstånd
          </head>
          <p xml:id="i-RYdNc7Be1kaaJekkdW3sN6">
            Regeringen föreslår att ett anställningsavtal ska krävas för
            att arbetstillstånd ska kunna beviljas enligt reglerna för arbetskraftsinvandring.
          </p>
          <p xml:id="i-GKe6ciydDS8px2qYU7pnEQ">
            För att beviljas arbetstillstånd krävs enligt nuvarande ordning
            ett erbjudande om en anställning. En blankett med anställningserbjudandet
            ska fyllas i av arbetsgivaren och innehålla uppgifter om bl.a.
            arbetstagaren, arbetsgivaren, arbetsuppgifter, anställnings­villkor,
            lön och försäkringsskydd. Det åligger sedan arbetstagaren att
            bifoga anställ­ningserbjudandet till sin ansökan om arbetstillstånd.
            Migrationsverket fattar sedan beslut utifrån de uppgifter som
            arbetsgivaren har lämnat i anställningserbjudandet.
          </p>
          <p xml:id="i-FZpZN5RBTrfiXY9L3WfHTx">
            Anställningserbjudandet är inte juridiskt bindande. Det finns
            inte heller något krav på anställningsavtal för att en arbetskraftsinvandrare
            ska kunna beviljas arbetstillstånd. Arbetstillstånd får ges till
            en utlänning som erbjudits en anställning om (i) anställningen
            gör det möjligt för honom eller henne att försörja sig och (ii)
            lönen, försäkringsskyddet och övriga anställningsvillkor inte
            är sämre än de villkor som följer av svenska kollek­tivavtal eller
            praxis inom yrket eller branschen (6 kap. 2 § första stycket UtlL).
          </p>
          <p xml:id="i-8UWeUUeapEou8VTWDcMuAu">
            Nuvarande ordning skapar problem med lönedumpning, utnyttjande
            och osund konkurrens. Arbetskraftsinvandrare kan lockas till Sverige
            med löfte om de villkor som anges i anställningserbjudandet. När
            arbetstagaren väl har fått sitt arbetstillstånd och på­börjar
            sitt arbete i Sverige behöver inte arbetsgivarens löften infrias.
            Villkoren som de facto erbjuds kan i stället vara betydligt sämre
            än de som utlovades i anställningserbju­dandet. Eftersom arbetskraftsinvandraren
            är starkt beroende av att anställningen kommer till stånd tvingas
            hen att acceptera avsevärt sämre anställningsvillkor än de som
            utlovats i anställningserbjudandet. Detta får effekter såväl för
            den enskilda arbetskraftsinvandra­ren som för arbetsmarknaden
            i stort: arbetskraftsinvandraren utnyttjas till låg lön och usla
            villkor, konkurrensen snedvrids och seriösa företag konkurreras
            ut (Polismyndig­heten 2021: Myndighetsgemensam lägesbild – Organiserad
            brottslighet 2021).
          </p>
          <p xml:id="i-T2WgExMA94jCBiCBz3zzTh">
            Regeringen framhåller att arbetskraftsinvandrare ska erhålla
            den lön och de övriga villkor som anges i anställningserbjudandet.
            För att åstadkomma detta, och komma till rätta med nuvarande brister,
            föreslår regeringen alltså att ett anställningsavtal ska krävas
            för att arbetstillstånd ska kunna beviljas enligt reglerna för
            arbetskraftsinvandring.
          </p>
          <p xml:id="i-E6F9tYQThUUMKZ4cSx3FJ6">
            Vänsterpartiet har länge krävt att de villkor som erbjuds den
            som arbetskraftsinvan­drar till Sverige ska vara juridiskt bindande.
            Det är en viktig ordning för att stäva ut­nyttjande och fusk.
            Vi bedömer att regeringens förslag lever upp till de kraven i
            och med att arbetstillståndet ska baseras på ett av båda parter
            ingånget anställningsavtal med lön och villkor i nivå med kollektivavtal
            och branschpraxis.
          </p>
          <p xml:id="i-Tb7ne7o62RdqzzTv4EguZZ">
            För att anställningsavtalet ska vara bindande i någon verklig
            mening krävs verkliga kontroller av att avtalet följs. På den
            punkten är regeringens och utredningens förslag otillräckliga.
            Vänsterpartiet anser, precis som LO, att det krävs löpande och
            systematiska kontroller av arbetsgivare, att Migrationsverkets
            informationsinhämtning bör automatise­ras och att Migrationsverket
            bör få bättre möjligheter till kontroller på arbetsplatserna.
            En sådan utökad kontroll av att arbetsgivare följer regelverket
            för arbetskraftsinvandring, i kombination med de förslag vi lägger
            nedan om mer omfatt­ande kontroller, behöver kombineras med förslagen
            nedan om bättre skydd för arbetskraftsinvandrare.
          </p>
          <p xml:id="i-DzX2NmqLb6AsSrzVYAbko5">
            Regeringen bör återkomma med förslag om löpande och systematiska
            kontroller av arbetsgivare, automatisering av Migrationsverkets
            informationsinhämtning och bättre möjligheter för Migrationsverket
            att kontrollera arbetsplatserna. Detta bör riksdagen ställa sig
            bakom och ge regeringen till känna.
          </p>
          <head xml:id="i-AwgwVG5WBY83FbgKadtAXA" type="h2">
            4.4 Straffsanktionerad anmälningsskyldighet
          </head>
          <p xml:id="i-D3r3pUJEGDSaZXwZM5woMR">
            Regeringen föreslår att det införs en straffsanktionerad skyldighet
            att anmäla försämrade villkor för ett urval av arbetsgivare. Enligt
            regeringen bör Migrationsverket få besluta vilka arbetsgivare
            som ska åläggas en anmälningsskyldighet. Inför beslut om urvalet
            ska Migrationsverket kunna samråda med relevanta myndigheter och
            organisationer som på olika sätt kommer i kontakt med de problem
            som kan uppstå för arbetskraftsinvandrare (prop. 2021/22:134 s.
            94–99). Vänsterpartiet välkomnar att regeringen tar steg för att
            stävja utnyttjandet av arbetskraftsinvandrare men anser att förslaget
            är otillräckligt. Regeringens förslag kommer enbart att träffa
            ett fåtal arbetsgivare och blir därmed i praktiken verkningslöst.
          </p>
          <p xml:id="i-R6kofgZ3YeKsrDQKp798Wy">
            Vänsterpartiet anser i likhet med LO, Saco och TCO att samtliga
            arbetsgivare bör omfattas av den föreslagna anmälningsskyldigheten.
            Uppgifter om lön och villkor är avgörande verktyg i den systematiska
            kontroll som Vänsterpartiet anser behövs av arbetsgivarna. En
            generell anmälningsskyldighet för alla arbetsgivare som anställer
            arbetskraftsinvandrare ger möjlighet att kontrollera att samtliga
            arbetskraftsinvandrare under arbetstillståndets giltighetstid
            har anställningsvillkor som lever upp till utlännings­lagens krav.
          </p>
          <p xml:id="i-FVcBerj2ip6A8Aqm3XthU">
            Regeringen bör återkomma med förslag om att utöka den föreslagna
            anmälnings­skyldigheten till att omfatta alla arbetsgivare. Detta
            bör riksdagen ställa sig bakom och ge regeringen till känna.
          </p>
          <p xml:id="i-Jaoascs5AAMptRRqLWud7t">
            Vi instämmer också i principerna bakom LO:s ståndpunkt om att
            ett åläggande av företagsbot bör ersätta ett beslut om utvisning
            av arbetskraftsinvandraren. Vi menar att en arbetskraftsinvandrare
            som träder fram och berättar om missförhållanden hos sin arbetsgivare
            inte ska riskera utvisning utan få stanna kvar i landet under
            den ursprung­liga tillståndstiden och ges möjlighet att söka en
            ny anställning – detta för att öka benägenheten att avslöja missförhållanden.
            Regeringen bör återkomma med förslag om att arbetskraftsinvandrare
            som avslöjar missförhållanden hos sin arbetsgivare ska få stanna
            kvar i landet under den ordinarie tillståndstiden även om anställningen
            avslutas.
          </p>
          <p xml:id="i-4N3A6uyeCKviGcFgZueYUA">
            Vänsterpartiet anser vidare, liksom LO och TCO, att en arbetskraftsinvandrare
            vars arbetstillstånd återkallas ska ha rätt till ersättning från
            arbetsgivaren. Jämlikhetskommis­sionen lämnar i betänkandet En
            gemensam angelägenhet (SOU 2020:46) förslag om att införa en sådan
            ordning. Kommissionen föreslår en möjlighet att ta ut sanktionsavgift
            för arbetsgivare till arbetskraftsinvandrare som inte uppfyller
            de villkor som legat till grund för arbetstillståndet, dvs. när
            arbetskraftsinvandraren har fått sämre villkor än det som framgår
            av anställningserbjudandet, som också föreslås göras bindande.
            Förslaget kompletteras med ett förslag om att ersättning ska betalas
            ut utan rättslig prövning till arbetstagare som lidit skada (SOU
            2020:46 s. 692 f.). Vänsterpartiet menar att denna kombination
            av förslag på ett tydligt sätt skulle utjämna de i dag ojämlika
            maktförhål­landena mellan arbetsgivare och arbetskraftsinvandrare.
            Regeringen bör återkomma med de förslag från En gemensam angelägenhet
            (SOU 2020:46) som beskrivs ovan.
          </p>
          <head xml:id="i-8nj3KEuy4yQJmBV3ApJJFn" type="h2">
            4.5 Förbättrade regler om uppgiftsskyldighet för arbetsgivare
          </head>
          <p xml:id="i-AEpoZ8gYajQEW1W4XTjuhc">
            Regeringen föreslår att Migrationsverket ska få förelägga en
            arbetsgivare till en utlän­ning som beviljats arbetstillstånd
            enligt reglerna för arbetskraftsinvandring att lämna skriftlig
            uppgift om de villkor som gäller för utlänningens anställning.
            Ett sådant före­läggande ska få förenas med vite.
          </p>
          <p xml:id="i-KAygK5Wao1AyR2tMdp5TRZ">
            Vänsterpartiet välkomnar att regeringen tar steg för att stävja
            utnyttjandet av arbets­kraftsinvandrare men anser att förslagen
            är otillräckliga. Precis som LO menar vi att förslaget bör omfatta
            alla arbetsgivare. För att komma åt de omfattande problem som
            finns avseende utnyttjande av arbetskraftsinvandrare krävs dessutom
            löpande och syste­matiska kontroller av arbetsgivare, att Migrationsverkets
            informationsinhämtning auto­matiseras och att Migrationsverket
            får bättre möjligheter till kontroller på arbetsplats­erna, vilket
            vi redogjort för och föreslagit ovan.
          </p>
          <p xml:id="i-SYxV7rL3LXJ6TfTSabZ4FW">
            Regeringen bör återkomma med förslag om att samtliga arbetsgivare
            till en utlän­ning som beviljats uppehållstillstånd för arbete
            ska lämna skriftlig uppgift om de villkor som gäller för utlänningens
            anställning. Detta bör riksdagen ställa sig bakom och ge regeringen
            till känna.
          </p>
          <head xml:id="i-XovtZn58hERZP55sXkGX4d" type="h2">
            4.6 Försörjningskrav vid anhöriginvandring kopplat till utländsk
            arbetskraft
          </head>
          <p xml:id="i-ECrmcpi2RntYUW3gjCL5eB">
            Regeringen föreslår att försörjningskrav införs för anhöriginvandring
            där anknytnings­personen har uppehållstillstånd för arbete. Försörjningskraven
            föreslås vara samma som de som gäller vid anhöriginvandring till
            en anknytningsperson som beviljats asyl i Sverige.
          </p>
          <p xml:id="i-RM4K6yatVnpB78PuyLEjf2">
            Vänsterpartiet anser att rätten och möjligheten att leva med
            sin familj, med dem man älskar, inte ska avgöras av storleken
            på ens inkomster eller plånbok. Rätten och möjlig­heten att leva
            med sin familj ska inte vara en klassfråga. Förslaget innebär
            att anknyt­ningspersonen kan tvingas välja vilket av sina barn
            hen vill leva tillsammans med i Sverige, eftersom varje barn medför
            ökade försörjningskrav. Människor som beviljas asyl i Sverige
            ställs redan inför det valet. Vänsterpartiet menar att det är
            en omänsklig politik.
          </p>
          <p xml:id="i-PTuTmJCZRer3gsRTeqDpND">
            Vänsterpartiet instämmer i Barnombudsmannens kritik, som också
            avstyrker för­slaget, och anser att risken är överhängande att
            det leder till att fler barn skiljs från sina föräldrar. Därmed
            anses förslaget inte vara förenligt med barnkonventionen.
          </p>
          <p xml:id="i-JtVBdvp4N5VNog9ZT7RfLc">
            Förmågan att försörja sin familj borde följa av att erbjudas
            rimliga villkor med avtals­enliga löner. Att staten i detalj ska
            reglera hur stora inkomster som behövs för att få leva med sin
            familj är en ordning vi inte skulle acceptera för andra grupper.
            Det riskerar dessutom att avskräcka människor från att söka sig
            till Sverige och minska möjligheten att locka hit relevant och
            nödvändig arbetskraft.
          </p>
          <p xml:id="i-JEqaBQ7y7L4tm9u3DYLmSc">
            Vid ett införande av försörjningskrav för anhöriginvandring där
            anknytningsperso­nen har uppehållstillstånd för arbete bör regeringen
            återkomma med ett förslag om att detta krav tas bort. Detta bör
            riksdagen ställa sig bakom och ge regeringen till känna.
          </p>
          <head xml:id="i-NqLgqK4hRArg4sET8mhHSz" type="h2">
            4.7 Arbetsmarknadsprövning
          </head>
          <p xml:id="i-6hzH1ZBBt5mEFhmcgdkemb">
            Med dagens regelverk kan arbetsgivarna ensidigt avgöra vilka
            som ska få komma till Sverige för att arbeta. Det görs ingen prövning
            av behov eller brist. Sverige anses ha ett av de mest öppna systemen
            för arbetskraftsinvandring inom OECD. Tillsammans med Estland
            och Lettland är Sverige det enda landet i EU som inte gör någon
            arbetsmarknads­prövning innan uppehållstillstånd för arbete beviljas.
          </p>
          <p xml:id="i-KGSHPpuXtwnKztYFmTGF8j">
            Arbetsmarknadsprövning fyller framför allt två syften: dels att
            säkerställa att det inte finns arbetskraft i Sverige eller övriga
            EES och Schweiz som skulle kunna passa för de lediga tjänsterna,
            dels att säkra att löner, försäkringsskydd och andra anställningsvillkor
            för arbetskraftsinvandrare är i nivå med dem som gäller för arbetstagare
            som redan fanns i landet.
          </p>
          <p xml:id="i-5PwgoQaDDTTyPQeoSVtPTz">
            År 2011 utvärderades det svenska regelverket i en rapport från
            OECD. Utvärderingen landade i bedömningen att det svenska systemet
            är relativt enkelt, snabbt och billigt för arbetsgivaren. OECD
            rekommenderade Sverige att bevaka ansökningar om arbetstill­stånd
            till områden där det inte råder någon brist och till lågkvalificerade
            yrken och antalet ansökningar till arbetsplatser där kollektivavtal
            och facklig organisering saknas. Organisationen underströk också
            vikten av att kontrollera att anställningserbjudandet respekteras
            efter ankomsten och att det inhämtas information om förändringar
            i anställ­ningsvillkoren under de första två åren (OECD 2011:
            Recruiting Immigrant Workers Sweden).
          </p>
          <p xml:id="i-75mSpgWt6qTjX7zgpzXRz3">
            Vänsterpartiet anser mot denna bakgrund att den myndighetsbaserade
            arbetsmark­nads­prövning som fanns innan lagstiftningen ändrades
            2008 bör återinföras. Frågan om brist och påföljande arbetskraftsbehov
            ska prövas av Arbetsförmedlingen med yttrande från representanter
            för de fackliga organisationerna och arbetsgivarna. Arbetstillstånd
            ska endast ges till de branscher där det råder brist på arbetskraft.
            Jämlikhetskommission­en landar i samma bedömning i sitt betänkande.
            Regeringen bör återkomma med förslag om att återgå till den myndighetsbaserade
            arbetsmarknadsprövningen för att bedöma behovet av att rekrytera
            arbetskraft från tredjeland.
          </p>
          <head xml:id="i-GvCgC28Jg5iZruy5gH9dGL" type="h2">
            4.8 Vandelsprövning av presumtiva arbetsgivare
          </head>
          <p xml:id="i-VtNksKHEpxHwrMa7ATWUjg">
            I dag sker ingen närmare kontroll av de arbetsgivare som rekryterar
            och anställer arbets­kraftsinvandrare, vare sig före eller efter
            tillståndsgivningen. De förslag som regeringen lägger fram i propositionen
            innebär ingen större förändring. Det finns således inga egentliga
            hinder för oseriösa arbetsgivare som tidigare gjort sig skyldiga
            till oegentlig­heter att rekrytera utländsk arbetskraft från tredjeland.
            Risken för utnyttjande och fusk är uppenbar. Vänsterpartiet har
            därför länge krävt att det införs en vandelsprövning av arbetsgivare
            som söker arbetstillstånd för utländska arbetstagare innan arbetstillstånd
            beviljas. Regeringen bör återkomma med förslag om vandelsprövning
            av arbetsgivare som söker arbetstillstånd för utländska arbetstagare
            innan arbetstillstånd beviljas.
          </p>
          <head xml:id="i-DsdFGuu1zTS5EDbgYwfJrb" type="h2">
            4.9 Heltidsanställning som krav för arbetstillstånd
          </head>
          <p xml:id="i-QkpgMCMevuqeVWXnvBQECu">
            I dag finns inga krav på anställningens omfattning vid beviljande
            av arbetstillstånd. Det bidrar till svartjobb och utnyttjande.
            Vänsterpartiet anser, i likhet med LO, att ett anställ­ningsavtal
            med heltid ska vara en förutsättning för beviljande av arbetstillstånd.
            Reger­ingen bör återkomma med förslag om heltidsanställning som
            krav för arbetstillstånd.
          </p>
        </div>
        <div xml:id="i-AM2yeeiQj9Adzr3YCcu1yC" type="signatureBlock">
          <list xml:id="i-QsJg1E4w5YH1myrecNM7dC">
            <item xml:id="i-2AnjEsv3Qkdje52HM4SLue" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-X7LXRv5vZ6FrqkMTJiffF5" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-56m9GyYA1JT89mUXpFe97K" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-TDS7qqCeVpG9eLmpYM6rRa" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-3vh5iCVAvnDYGW47y9BvAD" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-J5732R7qb7tSEFjNbZdD7Q" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
