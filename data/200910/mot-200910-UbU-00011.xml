<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00011">
  <teiHeader>
    <fileDesc>
      <titleStmt>
        <title>med anledning av prop. 2009/10:149 En akademi i tiden – ökad frihet för universitet och högskolor</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:149 En akademi i tiden – ökad frihet för universitet och högskolor</title>
          <idno type="rdwebb">GX02Ub11</idno>
          <rs type="number">Ub11</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub11/text</ref>
          <ref type="dokument_url_html">http://data.riksdagen.se/dokument/GX02Ub11</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub11</ref>
          <ref type="doc">http://data.riksdagen.se/fil/6B4DDBC9-B833-4AF7-BFAF-81FD4BF1FBE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Re7o5ejQikvjMzxRqFCgMC" type="basedOn"/>
        <correspContext corresp="i-Re7o5ejQikvjMzxRqFCgMC">
          <ref>Proposition 2009/10:149</ref>
        </correspContext>
        <correspAction xml:id="i-HmUjwDJVrEngkbfA3pGzWD" type="signed"/>
        <correspContext corresp="i-HmUjwDJVrEngkbfA3pGzWD">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-DSgCixAdAvhSA1u2TeDZQH"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-PPtpTU7erj7n8C4rdQihuK"/>
        </correspContext>
        <correspAction xml:id="i-WJSmfdmDiDWaMWYKUQX79Y" type="referral">
          <date when="2010-04-09"/>
        </correspAction>
        <correspAction xml:id="i-WwUMau3w1ehzFQVA9U3eaj" type="referral">
          <date when="2010-04-09"/>
        </correspAction>
        <correspAction xml:id="i-JHGTiR8usVgMtNnnJzxF4f" type="dismissal">
          <date when="2010-04-08"/>
        </correspAction>
        <correspAction xml:id="i-BreiQ3qKaCdnCE8WMhQQfv" type="dismissal">
          <date when="2010-04-08"/>
        </correspAction>
        <correspAction xml:id="i-4GT9YCSmo4AqrEGHRTksji" type="transfer">
          <date when="2010-04-07"/>
        </correspAction>
        <correspAction xml:id="i-AkQpbabZk7gr7gQ7najmii" type="submission">
          <date when="2010-04-07"/>
        </correspAction>
        <correspAction xml:id="i-7dTXrgJZyrKp3Yh4fnvDrU" type="assigned"/>
        <correspContext corresp="i-7dTXrgJZyrKp3Yh4fnvDrU">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CojASZBfzLAFB82rrS1sfw">
            Förslag till riksdagsbeslut
          </head>
          <list style="ol">
            <item xml:id="i-J9A5ndmCt7cxb3uvV2u3yF">
              Riksdagen avslår regeringens proposition 2009/10:149 En akademi
              i tiden ökad frihet för universitet och högskolor.
            </item>
            <item xml:id="i-WkB11RfpmcXU2HCwFyizbn">
              Riksdagen tillkännager för regeringen som sin mening vad som
              anförs i motionen om att återkomma till riksdagen med ett nytt
              och reviderat förslag till ökad frihet för universitet och högskolor.
            </item>
          </list>
        </div>
        <div type="motContent">
          <head xml:id="i-3ftta29UxFuf4HJtUnTpia" type="h1">
            Motivering
          </head>
          <p xml:id="i-AbBkduhgRtwqqJQNyahzB">
            Det är ostridigt att Sveriges universitet och högskolor möter
            en ny, mer internationaliserad tid. Forskare och studerande rör
            sig alltmer inom landet och både mellan EU:s medlemsstater och
            mellan olika stater i världen. Forskningsresultat och studentuppsatser
            blir tillgängliga för alla genom en kombination av den nya tekniken
            och ett friare utbyte mellan forskare. Nätverksbildande och annan
            samverkan ökar på alla områden men också konkurrensen. Förväntningarna
            och kvalitetskraven skruvas upp i både undervisning och forskning.
            Vi menar att lärosätena måste ha både kompetenta och legitima
            ledningsorgan och ledningsstrukturer för att klara framtiden.
            Samtidigt är det viktigt att slå vakt om kollegialt inflytande
            och ett starkt studerandeinflytande för att säkra kvalitet och
            legitimitet inom lärosätena.
          </p>
          <p xml:id="i-HYmXUF7qSUrC16tWo4HX6k">
            Akademin måste både vara en oberoende och självständig kraft
            och en del av det samhälle som den ingår i. Den utbildning och
            forskning som högskolor och universitet erbjuder är den sista
            länken i samhällets utbildningskedja. En förutsättning för att
            få kritiska och entreprenöriellt inriktade studenter är att de
            i sin tidigare utbildning har utbildats i en sådan anda.
          </p>
          <p xml:id="i-2wqvpg6avNdTsSvWgwey8Y">
            Sverige som nation är beroende av forskning och högre utbildning
            för hållbar utveckling samt för nyskapande och utveckling av resurser.
            Därför har vi alltid tyckt att staten, regioner och kommuner har
            intressen av samverkan och dialog med universitet och högskolor.
            Vi har aktivt arbetat för fler och akademiskt alltmer kompetenta
            högskolor och universitet. Både bredd och spets behövs.
          </p>
          <p xml:id="i-NFeTq95oGZy8aLXXrJMkuA">
            Vi är positiva till en minskad detaljreglering av verksamhet
            och organisation vid universitet och högskolor. I all forskning
            och högre utbildning behöver den egna verksamheten knytas samman
            med andra lärosätens för att upprätthålla kvalitet och för att
            kunna utvecklas. Den europeiska och globala samverkan har blivit
            mer omfattande i de akademiska ämnena som sådana och mellan lärosätena.
            Samverkan öppnar samtidigt för profilering och mångfald. Att stärka
            lärosätenas eget ansvar för detta kan vara pådrivande på kvalitetsarbetet
            och öka profileringen av lärosäten. Vi tycker att propositionen
            i fråga om ökad frihet inom myndighetsformen har landat bättre
            än regeringens initiala planer på att privatisera universitet
            och högskolor. Regeringen har klokt nog valt att följa vad majoriteten
            bland remissinstanserna tycker: att de statliga lärosätena ska
            fortsätta att vara en del av staten. Vi menar att staten även
            fortsättningsvis ska ta ett huvudansvar för forskning och högre
            utbildning.
          </p>
          <p xml:id="i-LrFfHXHC46kHEqk2h35KAy">
            Regeringen går emellertid allför långt när det gäller avregleringar
            så att både rättssäkerheten och kvaliteten i utbildning och forskning
            riskeras. Regeringen är samtidigt överraskande passiv i fråga
            om universitetens och högskolornas ekonomiska frihet. På det området
            redogör regeringen för tänkt utredningsarbete i stället för att
            lägga skarpa förslag.
          </p>
          <head xml:id="i-Gw2iWxnP8uhBb3QufLAfSy" type="h2">
            Dimensionering
          </head>
          <p xml:id="i-EFfSeQoj5zjxa6AVrY96pt">
            Regeringen föreslår att målen för antal examinerade på ett antal
            utbildningar tas bort. Regeringen framhåller samtidigt att även
            om regeringen upphör med att ange mål för antal examina för utbildningar
            kommer regeringen även fortsättningsvis att noga följa utvecklingen
            för olika utbildningsprogram och återkomma med förslag på åtgärder,
            om utvecklingen så kräver. Vad som nu har sagts innebär inte annat
            än att det i dialog med ett lärosäte kan finnas anledning att
            ange behov av ökad eller minskad dimensionering för vissa utbildningar.
            Vi är starkt tveksamma till detta. Vi har i flera sammanhang kritiserat
            regeringen för att den tar bort generella mål och övergripande
            styrning och ersätter detta med mer detaljerad styrning och öppna
            eller förtäckta direktiv direkt från departementet till lärosäten
            och forskningsfinansiärer. En sådan typ av styrning är ett hot
            mot den akademiska friheten. Det finns också en bred konsensus
            uttryckt av en rad olika aktörer om att kopplingen mellan grundutbildning,
            forskning och arbetsmarknad behöver stärkas, inte försvagas. Att
            ta bort examensmålen utan att ersätta dem med något annat är en
            uppgiven politik. Vi anser att regeringen bör återkomma med förslag
            och former på hur kopplingen mellan arbetsmarknad och grundutbildning
            kan stärkas på ett sådant sätt att både akademin och det omgivande
            samhället involveras i analys och förslag till åtgärder samtidigt
            som principerna för den akademiska friheten och respekten för
            studenternas intresse och valfrihet respekteras. Dimensioneringen
            är en viktig del av detta.
          </p>
          <head xml:id="i-Q5esrvx5c9EKjHBGFnYi19" type="h2">
            En modern ledning
          </head>
          <p xml:id="i-RTTp3Q4JcLp7f6HHerLqfT">
            Ökad självständighet kommer att ställa stora krav på ledningen
            vid lärosätena. Regeringen har på ett olyckligt sätt förändrat
            hur universitetsstyrelser ska nomineras. Den nya ordningen där
            rektorerna själva ska utse sina styrelseledamöter och ha möjlighet
            att samtidigt bli styrelseordförande finner vi minst sagt omodern.
          </p>
          <p xml:id="i-G1KCA6XdN6MH53uHspvVec">
            Det är viktigt att lärosätenas styrelser har ledamöter som representerar
            lärarna, studenterna samt personer utanför det egna lärosätet.
            I England, Danmark och Finland är externa ledamöter ordförande
            i styrelserna och vi anser att det vore en god ordning även i
            Sverige.
          </p>
          <p xml:id="i-X3zoTnvhLu5YeovzMCaLJ6">
            Kravet på administrativ skicklighet vid anställning av rektor
            bör stå kvar. Som flera remissinstanser påpekat leder rektor en
            omfattande verksamhet som ställer stora krav på ledaren även om
            han eller hon har stöd i en kvalificerad styrelse. Däremot delar
            vi uppfattningen att kravet på svenskt medborgarskap för rektor
            och styrelseledamöter bör tas bort. Det är otidsenligt och exkluderar
            internationella rekryteringar och personer med utländskt medborgarskap
            boende i Sverige.
          </p>
          <p xml:id="i-A8equwsW4frQURW6yW7m1T">
            För att ett lärosätes styrelses beslut ska få tyngd och upplevas
            som legitima både internt i organisationen och externt är det
            viktigt att skapa en god balans mellan det beslutsfattande som
            är av övergripande art beträffande ekonomi, strategi och organisation
            och det som kräver stor akademisk kompetens. Den balans som måste
            finnas mellan kollegiala organ och styrelserna med extern majoritet
            är inte alltid enkel, men ger samtidigt en fruktbar spänning mellan
            olika kompetenser och perspektiv.
          </p>
          <head xml:id="i-4Yz9UUth82rUCph1GsXXDL" type="h2">
            Fortsatt kollegialt inflytande och garanterat studentinflytande
          </head>
          <p xml:id="i-AXrCzZmpACPWZy2xS8tRe1">
            Vad gäller propositionens förslag om den interna organisationen
            så menar vi i likhet med flera remissinstanser att både det kollegiala
            beslutsfattandet och studerandeinflytandet borde fortsatt regleras
            nationellt. Det är fortsatt viktigt att det finns någon form av
            kollegialt organ baserade på ett demokratiskt valförfarande varigenom
            anställda och studerande kan utöva ett inflytande. Det kollegiala
            arbetet utgör en grundbult i den akademiska friheten. Det finns
            en uppenbar risk att den inom akademin grundläggande friheten
            riskerar att urholkas med propositionens förslag.
          </p>
          <p xml:id="i-4R2zoZp9bT7LFQrhYMqApB">
            Den akademiska friheten hotas inte på något sätt genom att studentinflytandet
            garanteras på nationell nivå. Det bör vara en viktigare uppgift
            för staten att garantera studenternas inflytande än att införa
            en uppluckring av studentinflytandet som endast har marginell
            betydelse för den organisatoriska frihet för rektor eller styrelse
            som man försöker uppnå med förslaget.
          </p>
          <p xml:id="i-4mGV7hedZhAzwoiHjrQtFs">
            Regeringen föreslår att beslut i undervisnings- och forskningsfrågor
            ska kunna fattas av personer med vetenskaplig eller konstnärlig
            kompetens utan att besluten fattas i kollegiala organ. Detta innebär
            i praktiken en ökad makt till rektor och till styrelsen eller
            till en akademiskt/vetenskapligt välmeriterad förvaltningschef.
            Detta vore olyckligt. Varje lärosäte ska enligt vår mening utöver
            styrelse och rektor ha minst ett kollegialt organ. När det gäller
            studentinflytande delar vi åsikten från många remissinstanser
            att ett lägsta antal studentrepresentanter ska regleras även i
            fortsättningen.
          </p>
          <head xml:id="i-EubZhznWPqSZ685ayxBbhZ" type="h2">
            De bästa lärarna och doktoranderna
          </head>
          <p xml:id="i-QWbxQseXrxVWPij8rfzuiX">
            I likhet med regeringen lyssnar vi på den majoritet av remissinstanserna
            som ställt sig positiva till uppfattningen att staten inte behöver
            detaljreglera hur befattningsstrukturen ska se ut. Möjlighet till
            olikhet och anpassning till lärosätets speciella inriktning måste
            finnas. Samtidigt har samma remissinstanser påpekat att lärosätena
            har ett ansvar för jämförbarhet och att rörlighet nationellt och
            internationellt inte påverkas negativt. Den vetenskapliga och
            pedagogiska (samt i förekommande fall den konstnärliga) kompetensen
            bakom tjänstebeteckningen eller anställningsbenämningen måste
            vara tydliggjord och transparent. Annars kan akademins trovärdighet
            undergrävas.
          </p>
          <p xml:id="i-E4PfyidUPB9aofAdJgVhuz">
            Vi anser att tjänster vid högskolan normalt ska innehålla både
            undervisning och forskning. Det krävs för att forskningsanknytningen
            i utbildningen ska kunna upprätthållas. Vi tror annars att skillnaderna
            mellan högskolor kan komma att öka. Det kan leda till att det
            endast kommer att bedrivas grundutbildning vid de mindre högskolorna.
            Inom vissa utbildningar, t.ex. lärarutbildningen, är forskningsanknytningen
            redan i dag otillräcklig, vilket bl.a. beror på att resurserna
            till forskning är för små och inte medger att lärarna bedriver
            egen forskning.
          </p>
          <p xml:id="i-8RV5EfvDt2EmqDTUATtauj">
            Vårt förslag är att lärosätena ges ökad självbestämmanderätt
            men att denna bygger på att man i högskoleförordningen anger att
            vissa nationella krav måste uppfyllas. Lärosätena åläggs att fastställa
            tydliga och transparenta regelverk kring tjänsterna, såsom innehåll,
            kungörande, ansökningsförfarande, sakkunnigutlåtande, studentmedverkan
            vid rekryteringar och bedömningsgrunder för att få tjänsterna.
            Det ska inte finnas tvivel kring att det är den med de bästa vetenskapliga
            och pedagogiska kvalifikationerna som anställs som forskare och
            lärare. Däremot är vi inte beredda att gå så långt i det nationella
            regelverket som att fastslå att samtliga tjänstetillsättningar
            ska underställas kollegiala organ. Beslut om tjänstetillsättning
            ska kunna överklagas.
          </p>
          <p xml:id="i-QGdFewUDFTt3sPUDjEEUqn">
            Vi vill dock vara tydliga med att vi ser fortsatt stora värden
            i att kollegiala organ ansvarar för tjänstetillsättningar vid
            landets lärosäten eftersom det skapar öppenhet och slår vakt om
            den akademiska professionen. Mycket av högskolornas legitimitet
            bygger på att tjänster tillsätts i konkurrens och öppenhet och
            att de sökandes meriter bedöms av oberoende sakkunniga. Vi är
            medvetna om att det samtidigt kan vara ett tungrott och långsamt
            system. Vi vet emellertid också att mer informella system för
            tjänstetillsättningar i allmänhet missgynnar kvinnor. Dessutom
            finns det anledning att misstänka att mindre öppenhet och insyn
            leder till att rörligheten minskar.
          </p>
          <p xml:id="i-PrGnmodYfWEZjuFEig8oAt">
            Propositionen är i sin regelförenklingsiver ovarsam kring doktorandernas
            redan i dag utsatta situation. Ett levande akademiskt ämne kräver
            ständig tillförsel av nya doktorander. Det är ofta doktorander
            och nyexaminerade forskare som bryter ny mark. Bestämmelser om
            utbildning av handledare och högskolepedagogisk utbildning av
            doktorander ska definitivt kvarstå. Det behövs också tydligt fastställda
            regler på varje lärosäte kring bl.a. rätten att byta handledare
            och regler kring beslut om fråntagande av resurser. Det måste
            finnas lokalt beslutade tydliga och rättssäkra regler för dessa
            frågor. Under förra mandatperioden uppmärksammade vi behovet av
            tydliga regler för bl.a. antagning och anställning av doktorander
            för att locka fler kvalificerade sökande till och höja kvaliteten
            inom forskarutbildningen (prop. 2004/05:80 och prop. 2004/05:162).
            Vi är också beredda att vid behov avisera ytterligare förbättringar.
          </p>
          <p xml:id="i-LvZuYWdCuw8nVxFbcRCNFG">
            Vi anser till skillnad från propositionen att kravet på högskolepedagogisk
            utbildning eller på annat sätt förvärvade motsvarande kunskaper
            ska finnas kvar i fråga om anställning av lektorer och professorer.
            Universitet och högskolor måste i likhet med skolan ständigt arbeta
            med pedagogisk utveckling. Studenterna kommer att ställa allt
            högre krav på detta, och den tredje uppgiften, att sprida forskningsresultat
            till det omgivande samhället, kräver också pedagogisk kompetens.
            Professorer och lektorer har ett särskilt ansvar som ambassadörer
            för sina ämnen, även pedagogiskt.
          </p>
          <head xml:id="i-E76dwupBBHboVTzgT571t9" type="h2">
            Utbildningskvalitet och rättssäkerhet
          </head>
          <p xml:id="i-YTvxb1EVvaZJTKsXWaVg36">
            Regeringen säger i propositionen att lärosätena själva ska få
            bestämma innehållet i kurs- och utbildningsplanerna. Likaså vill
            regeringen ta bort bestämmelserna kring disputation och betygsnämnder.
            Vi menar att det är viktigt att staten kan garantera kvalitet
            i undervisningen och att det fortsatt behövs jämförbarhet, nationellt
            och internationellt. Vi menar, i likhet med Högskoleverket, att
            det finns starka skäl för att reglera vad som måste tas upp i
            kursplaner, t.ex. kursens omfattning, nivå, mål och fördjupning
            i förhållande till examensfordringarna. Att ställa upp sådana
            krav på kursplaner, utan att detaljreglera innehåll eller hur
            aspekterna ska tillgodoses, innebär inte något ingrepp i den akademiska
            friheten. Regeringens förslag skulle innebära att studenternas
            inflytande och rättssäkerhet försämras samtidigt som den oberoende
            granskningen av verksamheten försvåras.
          </p>
          <p xml:id="i-VjtZzJdDMCV75qZ3FAKu7o">
            Regeringens argumentation att den minskar detaljstyrningen genom
            att ta bort kraven på nationell likvärdighet och jämförbarhet
            i kurs och utbildningsplanerna håller inte. Det sätt på vilket
            regeringen vill detaljstyra kvalitetsgranskningen i det nya resursutvärderingssystemet
            i en annan proposition än denna saknar motstycke. Argumentationen
            saknar helhet och vrängs efter vad som passar för de olika förslag
            som läggs.
          </p>
          <p xml:id="i-9yqNpYDrJhGFJaQwM7HMpe">
            Vi menar att den granskande verksamheten ytterligare behöver
            stärkas i en högskolesektor som går mot friare villkor. En effektiv
            uppföljning och utvärdering av politiken är nödvändig för att
            utveckla kvaliteten i samhällets gemensamt finansierade verksamhet.
            Vi menar att Högskoleverket även fortsättningsvis ska ha en viktig
            och oberoende granskande roll i att svara för utvärdering och
            tillsyn. Vi är oroliga för vad den detaljstyrning som regeringen
            föreslår vad gäller kvalitetsutvärdering kan få för anseendet
            och förtroendet för det svenska kvalitetsutvärderingssystemet
            för högre utbildning.
          </p>
          <p xml:id="i-SxPLGJSiUNWwBujY41SkZZ">
            Den föreslagna avregleringen av disputationsbestämmelserna är
            tveksam, det ökar definitivt riskerna för att kvalitetsbrister
            blir opåtalade. Lärosätet ska enligt regeringen fritt få utforma
            sitt betygssystem för doktorsavhandlingar, och någon betygsnämnd
            är inte längre obligatoriskt. Det räcker därmed med att en person
            som inte är verksam vid den högskola där doktoranden examineras
            deltar vid bedömningen. Det anges ingenting om vilken kompetens
            en sådan person ska ha eller att personen inte ska vara eller
            ska ha varit handledare för doktoranden. Om dessa förslag genomförs
            kommer det inte längre att finnas någon grund för en enhetlig
            bedömning av doktorsavhandlingar inom ett ämnesområde, och i förlängningen
            kan det innebära en devalvering av värdet av en doktorsexamen.
          </p>
          <p xml:id="i-NfSiRuFwoxZqnAk45wzyQg">
            Flera av de förändringar och avregleringar som regeringen föreslår
            kan komma att ha negativa effekter på internationaliseringen av
            högskolan. Rörligheten bland såväl studenter som lärare och forskare
            främjas av transparens och tydlighet i regelverket. Det är bl.a.
            därför som Sverige som ett av 47 länder har anslutit sig till
            Bolognaprocessen, vilken var ett av incitamenten till den senaste
            stora reformen av högskolan. Detta och andra internationella samarbeten
            nämns dock inte med ett ord i propositionen. När regeringen i
            undantagsfall tar upp internationaliseringen handlar den endast
            om konkurrens. Det är därför oklart hur förslagen i propositionen
            kommer att påverka befintliga överenskommelser och avtal om samarbete
            med olika åtaganden som ingåtts av såväl den svenska staten som
            enskilda högskolor. De långsiktiga konsekvenserna är också svåra
            att överblicka, men vi befarar att otydliga regelverk kommer att
            göra det svårare att delta i internationella samarbeten.
          </p>
          <head xml:id="i-Msi9UhxCRWeA6Q4mHSMJsz" type="h2">
            Vad hände med den ökade ekonomiska friheten?
          </head>
          <p xml:id="i-TvMfsQTUPQhYFMp7W2pA8H">
            Propositionen beskriver ett antal förslag som berör lärosätenas
            ekonomi. Det är inga skarpa förslag utan mer resonemang om olika
            översyner. Det är förvånande att regeringen inte kommer med några
            konkreta förslag i denna del eftersom autonomiutredningen skapade
            stora förväntningar inom sektorn.
          </p>
          <p xml:id="i-A7k61gV7yh5E52UqXhSC9c">
            Det är anmärkningsvärt att regeringen inte kommit längre med
            en rad angelägna frågor som skulle kunna underlätta svenska lärosätens
            samarbeten med det omgivande samhället och främja en fortsatt
            internationalisering. Regeringen måste i denna del skyndsamt återkomma
            med förslag.
          </p>
        </div>
        <div type="motSignatures">
          <list>
            <item xml:id="i-VJUANhGdRKMhWHiE6n4URA" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-Q2mirSrUWxgSe1UA2vzame" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-LKy5GHqBtGKjCoYKhcHiw5" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-PQpHzvZeFhB6q7c22pTrrX" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-QzuU341sAZwbXJh1JsvZmF" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-BRg8fhoYjcChx5d9khEoob" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-8k2h5c1ZYk2qyyMKKEHwKu" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-97RJngZ2cXdqn5AbRN3k5U" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-CEC2rMnpaoDJhZQvhsoGFU" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-RNfDJwtYqRzHQcCJTMmXut" who="i-DSgCixAdAvhSA1u2TeDZQH">
              Jan Emanuel Johansson (s)
            </item>
            <item xml:id="i-WqiYgmftSbFr6ZLf2iho3m" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-QbFUAeg8cJgaaaiNj4GnhV" who="i-PPtpTU7erj7n8C4rdQihuK">
              Lage Rahm (mp)
            </item>
          </list>
        </div>
      </div>
    </body>
  </text>
</TEI>
