<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959-höst-fk--00580">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959_höst_fk__580/mot_1959_höst_fk__580-001.pdf"/>
      <fw xml:id="i-FXEYGTxo8BAjLwAECYmXwd">
        Motioner i Första kammaren, nr 580 år 1959 11
      </fw>
      <div xml:id="i-RNjfJxd1NZ6LL5uSUihqWs" type="motHeader">
        <div xml:id="i-C1dUxs5Qisy65pxmfTwqRq" type="motTitle"/>
        <div xml:id="i-6Bu5oxiqRHvUhCeiDCwwDa" type="motSubmissionInfo"/>
      </div>
      <div xml:id="i-LLrHhgvzvHVmYqWAqrwehA" type="motBody">
        <div xml:id="i-NyB4LnhAogoTE5PTCYLqFX">
          <p xml:id="i-MeCNBsZrgkWmJJvwguhhK7">
            Nr 580
          </p>
          <p xml:id="i-WDFMa94GQJaAoeTUu6kyXq">
            Av herr Andersson, Torsten, m. fl., i anledning av Kungl. Maj:ts
            proposition nr 162, med förslag till förordning om allmän varuskatt,
            m.m.
          </p>
          <p xml:id="i-CetYQoHPrTbfXSGNecjcSJ">
            I Kungl. Maj:ts proposition nr 162/1959, med förslag till förordning
            om allmän varuskatt, m. m., föreslås en allmän varuskatt på alla
            konsum- tions- och kapitalvaror att utgå med 4 procent från och
            med den 1 januari 1960. Alla varor blir sålunda i princip skattepliktiga
            liksom också vissa tjänsteprestationer, vilka huvudsakligen har
            avseende på skattepliktiga varor. Från den principiella skatteplikten
            för varor har föreslagits vissa begrän- sade undantag. Skattefrihet
            skall sålunda, enligt propositionen, föreligga vid försäljning
            av levande djur, av jord, sand, grus och sten, av drivmedel och
            andra bränslen, av större fartyg, luftfartyg och viss krigsmateriel,
            av dags- tidningar samt av receptbelagda läkemedel, varjämte genom
            särskilt stad- gande jordbruksråvarorna undantagits från skatteplikt.
            Stadgandena vad avser nämnda undantag från den principiella skatteplikten
            återfinnes i hu- vudsak i tionde paragrafen i det till propositionen
            fogade förslaget till förordning om allmän varuskatt. I denna
            dag av centerpartiet avgiven motion har yrkats avslag på Kungl.
            Maj:ts proposition med förslag om allmän varuskatt. För den händelse
            riks- dagen icke skulle komma att bifalla denna hemställan, har
            vi velat anföra följande beträffande det föreslagna uttaget av
            varuskatt å vissa tidningar och tidskrifter. I den nämnda paragraf
            10 med undantag från den principiella skatte- plikten heter det
            i första momentet — angående »Från skatteplikt undan- tagas följande
            varor» — under punkten 7: »Allmänna nyhetstidningar så ock periodiskt
            utgivna medlemsblad, personaltidningar och liknande publi- kationer,
            dock endast i den mån dessa publikationer tillhandahållas utan
            särskild avgift.» I de till förslaget fogade anvisningarna anför
            finansminis- tern beträffande denna punkt: »Undantaget för allmänna
            nyhetstidningar gäller sådana publikationer med nyhetsinnehåll,
            som normalt utkomma med minst tre nummer per vecka. Undantaget
            från övriga periodiskt utgivna publikationer gäller sådana alster
            av angivet slag, som enligt utgivningsplan utkomma med minst fyra
            nummer om året. Skattefriheten omfattar även utländska publikationer
            av angivet slag.» I sitt den 11 april 1957 avlämnade betänkande
            angående den statliga in- direkta konsumtionsbeskattningen (SOU
            1957/13) föreslog 1952 års kom-
          </p>
          <pb facs="riksdagen-motions-pdf/data/1959/mot_1959_höst_fk__580/mot_1959_höst_fk__580-002.pdf"/>
          <fw xml:id="i-75nPzbeRrxnPwZpTfyjT5Q">
            12 Motioner i Första kammaren, nr 580 år 1959
          </fw>
          <p xml:id="i-5QQVPZVW7EVZx9mjQHDSoQ">
            mitté för indirekta skatter att tidningar och tidskrifter borde
            undantas från beskattning. Kommittén hade kommit till den uppfattningen,
            då en gräns- dragning mellan vad som är att anse som yrkesmässigt
            och icke yrkes- mässigt utgivna publikationer skulle skapa svårbemästrade
            problem. I sin motivering till förslaget om en allmän varuskatt
            anför finansministern att de uppkommande avgränsningsproblemen
            tillfredsställande kan lösas på det sätt han anvisat och som ovan
            återgetts. Han säger bland annat: »Till att börja med bör från
            beskattning undantagas allmänna nyhetstidningar, eller vad som
            i dagligt tal brukar benämnas dagspressen. Därmed bör förstås
            tidningar med nyhetsinnehåll, som utkommer med i regel minst tre
            num- mer per vecka. Det torde inte erbjuda några svårigheter med
            en sådan av- gränsning av beskattningsområdet.»
          </p>
          <p xml:id="i-NaaChQcr18jKzoiy3xRGg4">
            Enligt vår uppfattning har finansministern här dragit en gräns,
            som för åtskilliga tidningar och tidskrifter i vårt land av politisk,
            religiös, veten- skaplig och facklig karaktär kommer att innebära
            ekonomiska påfrest- ningar. I och för sig blir nämligen den föreslagna
            varuskatten en ekonomisk belastning av kännbar art. Flera av de
            av skatten berörda tidningsorganen, framför allt de av politisk
            karaktär, har i allmänhet redan betydande eko- nomiska svårigheter
            att brottas med. Deras utgivning möjliggöres i stor utsträckning
            endast genom att olika intressegrupper ger dem pekuniärt stöd.
            Under sådana förhållanden blir den föreslagna varuskatten en belast-
            ning av alldeles särskilt kännbart slag. Det kan icke vara ett
            statens intresse att på detta sätt lägga ökade utgifter på de
            politiska meningsriktningarna. Att särskilt beklaga är också det
            förhållandet, att skatt också kommer att läggas på de flesta utkommande
            tidningar och tidskrifter, som är opinions- bildande organ för
            våra politiska, religiösa och övriga ideellt arbetande ung- domsorganisationer.
            På flera olika sätt ger statsmakterna sitt stöd åt ung- domsorganisationerna
            i deras för vår ungdoms fostran och välfärd så ytter- ligt värdefulla
            arbete. Om denna skatt nu genomföres så som föreslagits, innebär
            detta att staten tar tillbaka en del av vad den i andra sammanhang
            lämnat som stöd. Inkonsekvensen häri torde vara uppenbar.
          </p>
          <p xml:id="i-Ds3VbTFWnpkDJ3DRdf1Phv">
            Av det 40-tal »publikationer med nyhetsinnehåll» i vårt land
            som ut- kommer en eller två dagar i veckan, vilka enligt den föreliggande
            proposi- tionen skulle beläggas med varuskatt, är de allra flesta
            organ för de i riks- dagen representerade politiska partierna.
            Således företrädes exempelvis centerpartiet av inte mindre än
            13 av dessa tidningar. En skattebeläggning som den nu föreslagna,
            vilken lämnar de flesta och de största tidningarna av olika politisk
            färg fria från skatt, och vilka avskiljts genom att en god- tyckligt
            vald gräns dragits endast med hänsyn till antalet utgivningsdagar,
            kan icke vara riktig. Den är diskriminerande för det eller de
            politiska par- tier, vilkas resurser i varje särskilt fall icke
            medger tätare utgivning, och den kan icke anses fullgod ur demokratiska
            synpunkter. Finansministerns gränsdragning — att beteckna tidningar
            som utkommer
          </p>
          <pb facs="riksdagen-motions-pdf/data/1959/mot_1959_höst_fk__580/mot_1959_höst_fk__580-003.pdf"/>
          <fw xml:id="i-MS8QGgQ465B5c9gkNdvRA3">
            Motioner i Första kammaren, nr 580 år 1959 13
          </fw>
          <p xml:id="i-KEN98z9oPGazAHwDL9HJVt">
            minst tre dagar i veckan som »dagspress» eller »allmänna nyhetstidningar»
            och hänvisa de en eller två dagar i veckan utkommande tidningarna
            till annan kategori — torde icke heller ha stöd i det allmänna
            språkbruket. I den av AB Tidningsstatistik utgivna Svensk Annonstaxa
            skiljer man sedan många år tillbaka på Storstadspress, Landsortspress,
            Veckotidningar och tidskrifter samt Fackpress. I gruppen Landsortspress
            ingår det 40-tal tid- ningar, som vi här särskilt diskuterat,
            vilket visar att de av tidningspressens egna företrädare räknas
            såsom tillhörande vad som av finansministern be- tecknas som »dagspress».
            Liknande synpunkter anföres av redaktör Frans Sewerin i nr 21
            av Pres- sens Tidning: »Under beskattningen faller ett antal tidningar,
            vilka otvivel- aktigt måste betraktas som nyhets- och informationsorgan.
            Vi har ett dussintal tidningar i landet, som utkommer 2 gånger
            i veckan och är att anse som nyhets- och informationsorgan för
            orten. Dessutom utkommer ett 30-tal 1-dagstidningar, som är lokala
            eller politiska informationsorgan. Till informationsorganen hör
            också den mycket betydande fackpressen, som dels kan sägas vara
            opinionsbildande, dels också innehåller nyheter av vikt för sina
            läsare, vilka icke meddelas på annat håll.» Vi är alltså av den
            bestämda uppfattningen att förslaget till uttagande av en allmän
            varuskatt vad beträffar tidningar och tidskrifter är utformat
            på ett sådant sätt att det diskriminerar och otillbörligt belastar
            vissa tid- ningsorgan. Vi anser därför att förslaget i detta stycke,
            för den händelse propositionen antages av riksdagen, bör så utformas,
            att alla tidningar av dagspresskaraktär liksom tidningar, tidskrifter,
            medlemsblad och personal- tidningar med politiskt, religiöst,
            vetenskapligt och fackligt innehåll undan- tas från beskattning.
            Med anledning av det sålunda anförda får vi hemställa, att riksdagen
            — för den händelse motionen om avslag å Kungl. Maj:ts proposition
            nr 162 icke kommer att av riks- dagen bifallas — måtte besluta
            att alla tidningar av dagspresskaraktär så ock tidningar och tidskrifter,
            medlemsblad och personaltidningar med po- litiskt, religiöst,
            vetenskapligt och fackligt innehåll måtte undantas från varubeskattning,
            samt att i anledning därav $ 10 mom. 1 punkt 7 i till propo- sitionen
            fogat förslag till förordning om allmän varuskatt erhåller följande
            lydelse: »7. Tidningar av dagspresskarak- tär så ock tidningar
            och tidskrifter, medlemsblad och per- sonaltidningar med politiskt,
            religiöst, vetenskapligt och
          </p>
          <p xml:id="i-U4WrsvjE6b14fvHWzS7Ugp">
            fackligt innehåll.»
          </p>
          <p type="date" id="i-UiYqPRWd9tgDVBDKftNEP9">
            Stockholm den 6 november 1959
          </p>
          <p xml:id="i-JZoUgCeVV1MUDNwn72uaF3" type="signatureBlock">
            Torsten Andersson Eric Carlsson Ivar Johansson
          </p>
        </div>
      </div>
    </body>
  </text>
</TEI>
