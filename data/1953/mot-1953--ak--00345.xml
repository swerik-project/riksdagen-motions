<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00345">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__345/mot_1953__ak__345-001.pdf"/>
      <fw xml:id="i-AixMgDXFJZN1d96cmxXa64">
        2 Motioner i Andra kammaren, nr 345.
      </fw>
      <div xml:id="i-KcTodiiP8VTejLZufdyU8c" type="motHeader">
        <div xml:id="i-6uzudxEXGVLMiihT3CYXEx" type="motTitle"/>
        <div xml:id="i-NxeFx5k2H72gTA1TCHWz7H" type="motSubmissionInfo"/>
      </div>
      <div xml:id="i-3BythycTuoNnKpiurrmiCq" type="motBody">
        <div xml:id="i-NLZR118nAt7m5b4EaUQEC9">
          <p xml:id="i-YacyoPEAf4vmcTXXMHD1ZT">
            Nr 345.
          </p>
          <p xml:id="i-3o1gLumndinLWiBgS2texk">
            Av herrar Håstad och Severin i Stockholm, i anledning av Kungt.
            Maj:ts framställning om anslag till vissa kostnader för intervjuundersökningar,
            m. m.
          </p>
          <p xml:id="i-34M6PJ5eofCwafTFJMFnNc">
            I årets statsverksproposition, finansdepartementets huvudtitel,
            bilaga 9 punkterna 12 och 15, föreslås, att till statistiska centralbyrån
            anvisas dels medel för anställandet av en extra befattningshavare
            i högst Cg 31, dels ett reservationsanslag på 100 000 kronor för
            vissa kostnader för intervjuunder- sökningar. Avsikten är att
            försöksvis vid statistiska centralbyrån inrätta en utredningsavdelning
            för stickprovsundersökningar samt en därtill an- knuten fältorganisation
            för intervjuverksamhet. Såsom redan vid frågans förberedande behandling
            framkommit, föreligger ett stort behov av att för undersökningar
            av dylik art få till stånd en orga- nisation, vilken kan arbeta
            med de bästa möjliga vetenskapliga och tekniska resurser. Genom
            att organisationen ej är uppbyggd för en speciell under- sökning
            utan på längre sikt kan den samla erfarenheter ägnade att främja
            effektivaste möjliga användning av de för de olika undersökningarna
            till- gängliga medlen. Det finnes sålunda anledning att med tillfredsställelse
            hälsa det initiativ som här tagits. Kungl. Maj:ts förslag avviker
            bland annat i en punkt från statistiska centralbyråns framställning
            i föreliggande ärende. Centralbyrån har be- gärt, att vid sidan
            av den nämnda utredningsavdelningen skulle inrättas ett vetenskapligt
            råd på tolv personer, representerande universiteten och vissa
            högskolor samt centralbyrån, kommerskollegium och socialstyrelsen.
            De- partementschefen uttalar emellertid — vilket möjligen sammanhänger
            med att han ansett den tillämnade organisationen från början böra
            få en mera provisorisk karaktär — att han för närvarande icke
            vill biträda förslaget om inrättandet av ett vetenskapligt råd.
            Frågan om det vetenskapliga rådet kan möjligen förefalla vara
            av ganska underordnad betydelse. Av flera skäl finns det emellertid
            anledning att redan från början uppmärksamma detta spörsmål. Statistiska
            centralbyrån har sålunda bland annat förklarat, att det vore av
            största värde, om ett sam- arbete här kunde etableras med universitetens
            lärare i socialvetenskapliga ämnen. För utredningsavdelningen
            borde den sakkunskap som där funnes samlad vara ett betydelsefullt
            stöd. För universiteten och högskolorna be- reddes möjlighet att
            som ett led i undervisningen placera studerande an- tingen som
            extra personal vid tillfälliga utredningar eller som intervjuare.
            Härutöver må följande framhållas. Det har förutsatts, att intervjuorga-
            nisationen, som i princip skall vara självförsörjande, inte bara
            skall kunna användas av statliga myndigheter, kommittéer m. m.
            liksom kommunala
          </p>
          <pb facs="riksdagen-motions-pdf/data/1953/mot_1953__ak__345/mot_1953__ak__345-002.pdf"/>
          <fw xml:id="i-4t9cGTucP5T5NM7wp1UhXu">
            Motioner i Andra kammaren, nr 345. 3
          </fw>
          <p xml:id="i-CyVvjMDUrNZLDeB7ZhVGBU">
            myndigheter utan att den också skall kunna mottaga beställningar
            av andra uppdragsgivare såsom vetenskapliga institutioner och
            organisationer av skil- da slag. När det gäller att taga ställning
            till beställningsuppdrag av sist- nämnda art kan otvivelaktigt
            vissa problem uppstå. Att exempelvis kom- mersiella marknadsundersökningar
            ej bör ifrågakomma, förefaller ganska klart, men i andra fall
            kan bedömningen vara mera oviss. Det skulle härvid vara av värde
            att kunna inhämta yttrande från ett vetenskapligt råd. Än viktigare
            är, att existensen av det vetenskapliga rådet över huvud skulle
            möjliggöra att intervjuorganisationen, åtminstone när det gäller
            en- skilda uppdrag, kunde framträda under ett neutralt namn, som
            icke ut- pekade en statlig myndighet som frågeställare eller garant
            för undersök- ningen. I själva verket torde, om statistiska centralbyrån
            som sådan alltid skall framträda vid dylika undersökningar, den
            planerade intervjuorganisa- tionen i många fall ej kunna utnyttjas
            av vare sig vetenskapliga institu- tioner eller enskilda organisationer.
            Under vissa förhållanden kan detta för övrigt gälla också för
            statliga kommittéer. Så fort man nämligen kommer in på frågor,
            som berör politiska, etiska eller över huvud mera personliga förhållanden,
            kan en statlig myndighets engagemang framkalla betänklig- heter.
            Om dylika frågor måste uteslutas, minskas alltså organisationens
            an- vändbarhet till förfång för forskarnas och andras berättigade
            intressen. Här- till kommer, att organisationens intäkter och
            möjligheten att hålla de an- ställda intervjuarna sysselsatta
            med icke alltför långa tidsintervaller — en sak som anses vara
            av vikt — på motsvarande sätt begränsas. Spörsmålet om hur intervjuorganisationen
            lämpligen skall framträda in- för allmänheten har i själva verket
            en räckvidd, som sträcker sig utöver de nyss berörda, mera »ömtåliga»
            undersökningarna. Också när det gäller reguljära statliga undersökningar
            har man att taga hänsyn till allmänhetens psykologiska reaktion
            vid intervjuer. Det bör finnas anledning att förmoda, att statistiska
            centralbyrån under förberedelsearbetet vid organisationens tillblivelse
            även får tillfälle att närmare överväga dessa spörsmål. Om ett
            vetenskapligt råd inrättas, synes centralbyrån ha större rörelsefrihet
            och bättre möjligheter att välja den lämpliga lösningen. Slutligen
            må framhållas, att något ytterligare anslag till det vetenskapliga
            rådet icke torde erfordras. De mycket begränsade kostnaderna för
            rådet torde utan svårighet kunna inrymmas under det föreslagna
            reservations- anslaget. Med hänvisning till ovanstående hemställes,
            att riksdagen i samband med behandlingen av sjunde hu- vudtitelns
            punkter 12 och 15 hemställer, att Kungl. Maj:t måtte förordna
            om ett vetenskapligt råd, anknutet till den föreslagna organisationen
            för stickprovsundersökningar i intervjuform.
          </p>
          <p xml:id="i-B8TJwwCtxLHp44CKS7scUu" type="date">
            Stockholm den 27 januari 1953.
          </p>
          <p xml:id="i-E26Rb5bYG4S1Z6FFrkcqte" type="signatureBlock">
            Elis Håstad. Frans Severin.
          </p>
        </div>
      </div>
    </body>
  </text>
</TEI>
