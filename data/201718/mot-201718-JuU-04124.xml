<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-04124">
  <teiHeader>
    <fileDesc>
      <titleStmt>
        <title>med anledning av prop. 2017/18:174 En mer heltäckande terrorismlagstiftning</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4124 av Tomas Tobé m.fl. (M)</title>
          <idno type="rdwebb">H5024124</idno>
          <rs type="number">4124</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5024124/text</ref>
          <ref type="dokument_url_html">http://data.riksdagen.se/dokument/H5024124</ref>
          <ref type="dokumentstatus_url_xml">http://data.riksdagen.se/dokumentstatus/H5024124</ref>
          <ref type="docx">http://data.riksdagen.se/fil/8D9F27AD-3A17-4EDD-A2F8-97612F1C1AC4</ref>
          <ref type="pdf">http://data.riksdagen.se/fil/484FD2A2-ACBD-41A9-B328-F4873F9B166A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XQafjXTqH8t3EQUtaffuzU" type="basedOn"/>
        <correspContext corresp="i-XQafjXTqH8t3EQUtaffuzU">
          <ref>Proposition 2017/18:174</ref>
        </correspContext>
        <correspAction xml:id="i-UifayKCyMkBBzNMUKvU5xC" type="signed"/>
        <correspContext corresp="i-UifayKCyMkBBzNMUKvU5xC">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction xml:id="i-EEr4FJDosxjUVahnc1LEvY" type="submitted">
          <date when="2018-04-11"/>
          <time when="16:46:44"/>
        </correspAction>
        <correspAction xml:id="i-Fig2z2q8vUDYDzRXK8RxLA" type="reviewed">
          <date when="2018-04-13"/>
          <time when="16:01:56"/>
        </correspAction>
        <correspAction xml:id="i-13ABauviUFMcwUWdth7EC9" type="dismissed">
          <date when="2018-04-16"/>
        </correspAction>
        <correspAction xml:id="i-JUsQMPowgpAVxka71nEuAc" type="referred">
          <date when="2018-04-17"/>
        </correspAction>
        <correspAction xml:id="i-3DkeLhPQTSMMaWTu5rybhd" type="assigned">
          <date when="2018-06-13"/>
          <time when="16:48:39"/>
        </correspAction>
        <correspContext corresp="i-3DkeLhPQTSMMaWTu5rybhd">
          <ref type="assignedTo">Justitieutskottet</ref>
        </correspContext>
        <correspAction xml:id="i-M8mdz9HomK7GNq9TxyrCRy" type="behandlas_i"/>
        <correspContext corresp="i-M8mdz9HomK7GNq9TxyrCRy">
          <ref type="uppgift">2017/18:JuU35</ref>
          <ref type="ref_dok_id">H501JuU35</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU35</ref>
          <ref type="ref_dok_titel">En mer heltäckande terrorismlagstiftning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LFSpf2iDj3g5HRDs4UTSru" type="motHeader">
        <div xml:id="i-LgxykCDLLt9tKohKdkcMU6" type="motTitle">
          Motion till riksdagen 2017/18:4124 av Tomas Tobé m.fl. (M) med
          anledning av prop. 2017/18:174 En mer heltäckande terrorismlagstiftning
        </div>
      </div>
      <div xml:id="i-QKTcbNTbDFqRVRHUJxShb" type="motBody">
        <div xml:id="i-S2qzxByFgz5vNLZr7zsnUT" type="motProposal" subtype="förslag">
          <head xml:id="i-iLUr31WhPrPZcXLSqY1LS">
            Förslag till riksdagsbeslut
          </head>
          <list xml:id="i-QvdKsSxiDdMDRpUpmg3Ert" style="ol">
            <item xml:id="i-MmyBn5PcvTfWWUPjoEa4QE">
              Riksdagen ställer sig bakom det som anförs i motionen om en bred
              översyn av lagstiftningen på tvångsmedelsområdet och tillkännager
              detta för regeringen.
            </item>
            <item xml:id="i-SDWs9kVDHtEyt6AsXer2Gc">
              Riksdagen ställer sig bakom det som anförs i motionen om att
              regeringen ska ta initiativ till en översyn av Säkerhetspolisens
              behov av nya verktyg för att upptäcka och utreda terroristbrott,
              utöver hemlig dataavläsning, och tillkännager detta för regeringen.
            </item>
            <item xml:id="i-PSoFGRAg6ftEMiY64L5buR">
              Riksdagen ställer sig bakom det som anförs i motionen om att
              lagstiftningen om preventiva tvångsmedel bör kunna användas i
              fler fall än i dag och tillkännager detta för regeringen.
            </item>
            <item xml:id="i-RfAfr9eVuEwkYurYFB4aRF">
              Riksdagen ställer sig bakom det som anförs i motionen om att
              regeringen snarast ska presentera lagförslag som skapar förutsättningar
              för att lagringen och överlämningen av trafikdatauppgifter fungerar
              när det gäller brott som hotar rikets säkerhet och tillkännager
              detta för regeringen.
            </item>
            <item xml:id="i-ESLrid5kNqbaPPb22joGNx">
              Riksdagen ställer sig bakom det som anförs i motionen om skärpta
              straff för vissa brott inom terrorismområdet, såsom offentlig
              uppmaning till terroristbrott, rekrytering till terroristbrott,
              utbildning till terroristbrott, finansiering av terroristbrott
              och resor i terrorismsyfte, och tillkännager detta för regeringen.
            </item>
          </list>
        </div>
        <div xml:id="i-F8M8KN84HcxmcT9kgQyzq3" type="motContent">
          <head xml:id="i-2W2DzjBPZGkkntg9wwkDAq" type="h1">
            Motivering
          </head>
          <p xml:id="i-8LRywQGBATdYnbb7oDAJSw">
            Terrorhotet i Sverige ligger kvar på en förhöjd nivå. Säkerhetspolisens
            bedömning är att den våldsbejakande islamistiska miljön utgör
            det största hotet mot Sverige. Enligt Säkerhetspolisen finns omkring
            3 000 våldsbejakande extremister i Sverige, varav drygt 2 000
            personer härrör från den våldsbejakande islamistiska miljön. En
            relativt stor mängd människor har dessutom under de senaste åren
            rest till konfliktområden för att ansluta sig till terroristorganisationer,
            för att tränas för strid eller för att ingå i stridande grupperingar.
            Flera av de som har rest har återvänt eller vill återvända till
            Sverige. Dessa individer har då med sig nya kunskaper, färdigheter
            och erfarenheter. De har typiskt sett ökat acceptansen för våldsanvändning
            och kanske även har en avsikt att begå terrorattentat.
          </p>
          <p xml:id="i-QzEHupq7eM3LQbFKwxL9vb">
            Sveriges förmåga att motverka terrorism måste stärkas. Säkerhetspolisen,
            polisen och andra myndigheter måste ha förmågan att motverka och
            bekämpa terrorism. Detta kräver att det finns effektiva verktyg
            i det arbetet. Moderaterna har i flera sammanhang fört fram förslag
            som syftar till att öka Sveriges förmåga att möta terroristhotet.
            Sådana förslag återfinns bl.a. i moderata kommittémotioner i justitieutskottet
            och i konstitutionsutskottet. Där påpekas att det i Sverige saknas
            regler som innebär att ett svenskt medborgarskap kan återkallas
            för den som har dubbelt medborgarskap och som begått terroristbrott.
            Detta skiljer oss från länder som Tyskland, Danmark och Finland
            och bör ändras.
          </p>
          <p xml:id="i-87C52MavdgAtEQH9omAGQj">
            Vi vill även se över regelverket kring hur religiösa samfund
            finansieras. Det förekommer att det finns en direkt koppling mellan
            å ena sidan våldsbejakande extremister och å andra sidan ett religiöst
            samfund eller en förening där det predikas hat och radikala idéer.
            Dessa föreningar och samfund bärs i vissa fall upp av offentliga
            skattemedel, vilket är fel. I denna del har Moderaterna ett flertal
            förslag för hur detta ska stoppas och hur felaktigt utbetalda
            medel ska kunna återkrävas. Härutöver behöver fokus sättas på
            den externa finansiering, ibland från andra stater, som sker av
            vissa religiösa samfund och föreningar. Det är inte acceptabelt
            att det sker sådan finansiering som innebär att extrema uttolkningar
            av religiösa skrifter sprids som bidrar till radikalisering och
            ökat hat i vårt samhälle.
          </p>
          <head xml:id="i-Vca7t8Gm2oMZGScexxo8nd" type="h2">
            Förslagen i propositionen
          </head>
          <p xml:id="i-VVPQbXDRzuQykKkKERoYfP">
            Det är angeläget att regeringen nu presenterar ett antal nya
            förslag på terrorismområdet för att Sverige ska kunna implementera
            EU:s terrorismdirektiv och tillträda tilläggsprotokollet till
            Europarådets konvention om förebyggande av terrorism.
          </p>
          <p xml:id="i-9HLPN4k42Qrkw8DBn7kH9A">
            Ett svenskt deltagande i det internationella arbetet mot terrorism
            och våldsbejakande extremism måste ges högsta prioritet och är
            också ett sätt för Sverige att bidra till internationell säkerhet
            och stabilitet. Att bekämpa terrorism och våldsbejakande extremism
            är en grundförutsättning för att kunna uppnå säkerhet och stabilitet
            såväl globalt som regionalt och nationellt.
          </p>
          <p xml:id="i-Y8EC3MGmaAFQE7XGEA7vsg">
            Den klara och uttalade målsättningen med all lagstiftning på
            terrorismområdet ska vara att den är så effektiv och träffsäker
            som möjligt samtidigt som människor som lagstiftningen inte är
            avsedd för eller riktar sig emot inte ska drabbas i negativ bemärkelse,
            eller om detta är oundvikligt, i vart fall i så liten omfattning
            som möjligt.
          </p>
          <p xml:id="i-TJPrw1AoY8jD1VdxDaT48R">
            I regeringens förslag sker en utvidgning att terroristbrottet
            och därutöver nykriminalisering även i andra avseenden. Det påpekas
            i propositionen att detta medför att tvångsmedel kan användas
            i fler situationer än i dag, vilket i och för sig är riktigt.
            I många fall innebär både befintlig lagstiftning på terrorismområdet
            och förslagen i detta lagstiftningsärende att gärningar straffbeläggs
            på ett tidigt stadium. Detta innebär i sin tur att det kommer
            att föreligga en skyldighet att inleda förundersökning i fler
            fall än i dag och att – innan regeringen har presenterat nya lagförslag
            inom detta område – Säkerhetspolisens möjligheter att genom signalspaning
            få tillgång till underrättelseinformation kommer att begränsas
            ytterligare.
          </p>
          <p xml:id="i-PdgGJ4spynDLCAzALVvp9w">
            Frågan om Säkerhetspolisens tillgång till underrättelseinformation
            är under utredning (Ju2017/07406/LP) och förväntas redovisas senast
            den 1 oktober 2018. Som en förutsättning för utredningen har angetts
            att de uppgifter som erhålls genom underrättelseinformation inte
            får användas i förundersökningar. Detta kommer i sin tur medföra
            att uppgifter som hade kunnat användas som bevisning inte kommer
            att kunna åberopas. Individer som på goda grunder kan bedömas
            ha gjort sig skyldiga till brott kommer därmed inte att kunna
            bli föremål för åtal och rättegång trots att det finns uppgifter
            som skulle kunna leda till fällande dom, om uppgifterna fick användas
            som bevisning. På sikt kommer det att bli nödvändigt att hantera
            denna fråga och hur rättssäkerhetsgarantierna ska kunna upprätthållas
            för den här typen av uppgifter.
          </p>
          <p xml:id="i-MPc1g63SLWe81n3Wpr6Ssg">
            Den slutligen avgörande frågan för om bekämpningen av terrorism
            med legala medel är framgångsrik handlar inte om huruvida det
            finns en stor mängd straffrättsliga bestämmelser eller inte. Den
            straffrättsliga regleringen är en grundförutsättning, men det
            avgörande för om någon kan lagföras eller inte är möjligheterna
            att säkra bevisning av tillräcklig kvalitet för att den ska kunna
            läggas till grund för en fällande dom. Därför är det i grunden
            inte tillfredsställande att regeringen nöjer sig med att konstatera
            att svensk rätt uppfyller kraven i EU:s terrorismdirektiv på ”effektiva
            utredningsverktyg”. Även om det är så i formell mening krävs det
            fler nya verktyg utöver hemlig dataavläsning.
          </p>
          <head xml:id="i-DgSUf21Mo8Bgfv7ZztZWGg" type="h2">
            Behovet av bevisning och tvångsmedel
          </head>
          <p xml:id="i-BDhUDWTZ9v3Gp9LhymEGh4">
            Den tekniska utvecklingen går fort och nya möjligheter öppnar
            sig ständigt även för den som har onda avsikter. Detta kan leda
            till nya begränsningar för Säkerhetspolisen och polisen när de
            ska fullgöra sina uppgifter och mer specifikt när det gäller användningen
            av de hemliga tvångsmedel som finns att tillgå i dag.
          </p>
          <p xml:id="i-McCeZCzvj3Ne3Lk4g5QLQA">
            Det bör därför tillsättas en utredning med uppdrag att inventera
            alla i dag föreliggande problem när det gäller möjligheterna att
            säkra bevisning, vilka tekniska problem som föreligger och om
            nuvarande lagstiftning på tvångsmedelsområdet står i överensstämmelse
            med dagens tekniska utveckling. Uppdraget för utredningen bör
            också vara att blicka framåt i syfte att om möjligt skapa framförhållning.
          </p>
          <p xml:id="i-DBWDo4qWzU9Yq1N7egdggd">
            Vi anser således att regeringen ska ta initiativ till en bredare
            översyn av om nuvarande lagstiftning på tvångsmedelsområdet står
            i överensstämmelse med dagens tekniska utveckling samt redan känd
            kommande och förväntad teknikutveckling och vid behov återkomma
            med förslag till lagändringar och eventuell ny lagstiftning.
          </p>
          <p xml:id="i-4vbkfTx5CqDhnS6qfXjaKf">
            Vi anser även att regeringen ska ta initiativ till en översyn
            av Säkerhetspolisens behov av nya verktyg för att upptäcka och
            utreda brottslighet inom terrorismområdet, utöver hemlig dataavläsning
            för vilken remisstiden löpte ut den 6 mars 2018. En del i den
            åsyftade översynen är att överväga möjligheten att vid vissa grova
            brott inom terrorismområdet använda hemlig rumsavlyssning. Detta
            trots att minimistraffet för dessa brott är lägre än fyra års
            fängelse. Här kan nämnas offentlig uppmaning till terroristbrott,
            rekrytering till terroristbrott, utbildning till terroristbrott,
            finansiering av terroristbrott och resor i terrorismsyfte. Svårigheterna
            att utreda brott av dessa slag i kombination med det starka intresset
            av att de beivras gör det eventuellt motiverat att frångå huvudregeln
            om fyra års minimistraff.
          </p>
          <p xml:id="i-KEoxe9aPVVummaaGMWogEq">
            En särskild del av tvångsmedelslagstiftningen är lagstiftningen
            om s.k. preventiva tvångsmedel som tillåter användningen av hemliga
            tvångsmedel för att förebygga och förhindra allvarliga brott.
            De nu aktuella reglerna finns i lagen (2007:979) om åtgärder för
            att förhindra vissa särskilt allvarliga brott. Möjligheten att
            använda detta regelverk aktualiseras innan det finns förutsättningar
            att inleda förundersökning. Om det finns förutsättningar för att
            inleda förundersökning ska i stället tvångsmedelsbestämmelserna
            i rättegångsbalken tillämpas.
          </p>
          <p xml:id="i-VHnFadmGtzkRREEPokgrWF">
            Möjligheterna att använda lagstiftningen om preventiva tvångsmedel
            för att exempelvis förebygga terrorbrott bör ökas. Det bör vara
            tillräckligt att det föreligger en risk för de allvarliga brott
            som anges i lagstiftningen för att den ska kunna tillämpas. På
            så sätt kommer möjligheten till hemlig teleavlyssning och hemlig
            kameraövervakning i syfte att stoppa t.ex. terrorattentat att
            öka. Kravet på att åtgärden ska vara av synnerlig vikt för att
            förhindra brottsligheten bör dessutom förändras så att det räcker
            att en åtgärd kan vara av vikt för att förhindra brott, t.ex.
            ett terrorattentat. Slutligen bör en möjlighet att också besluta
            om hemlig rumsavlyssning inkluderas i lagstiftningen.
          </p>
          <head xml:id="i-EjvVL5mSrayNPfaNudwkfJ" type="h2">
            Datalagring
          </head>
          <p xml:id="i-TQXmUj2nYwYTZjNjPLDL21">
            EU-domstolens förhandsavgörande avseende datalagring har slagit
            undan de generella förutsättningarna för datalagring och den svenska
            lagstiftningen som bygger på EU:s datalagringsdirektiv.
          </p>
          <p xml:id="i-MYz7myPcJj9cHuwS3zxmjS">
            Nationell säkerhet och nationella skyddsintressen, såsom kvalificerad
            brottslighet som hotar rikets säkerhet, faller dock utanför EU:s
            kompetensområde. Det området omfattas därför inte av EU-domstolens
            förhandsavgörande avseende datalagring.
          </p>
          <p xml:id="i-PMr9SskcWQQuPZDe1DKtna">
            En utredning har tillsatts av regeringen som ska titta närmare
            på förutsättningarna för datalagring. Frågan är mycket angelägen
            att hantera skyndsamt. Regeringen bör därför snarast presentera
            lagförslag som skapar förutsättningar för att lagringen och överlämningen
            av trafikdatauppgifter fungerar när det gäller brott som hotar
            rikets säkerhet.
          </p>
          <head xml:id="i-3wEUHHZoVxvtPnCVtMMCt5" type="h2">
            Vissa straffskärpningar
          </head>
          <p xml:id="i-JgaWXgANh2uy8pUV3NsNXB">
            I dag framstår straffnivåerna för vissa brott inom terrorismområdet,
            dvs. de straffnivåer som straffskalorna omfattar, som orimligt
            låga. Straffskalorna kan inte sägas spegla brottens allvar. Dessutom
            skulle förändrade straffnivåer även öka förutsättningarna att
            använda hemliga tvångsmedel och därmed förbättra förutsättningarna
            för att brotten ska kunna klaras upp.
          </p>
          <p xml:id="i-EhiExQzCTmYoSfs221gSPc">
            Vi anser att straffen bör skärpas väsentligt för exempelvis följande
            brott inom terrorismområdet: offentlig uppmaning till terroristbrott,
            rekrytering till terroristbrott, utbildning till terroristbrott,
            finansiering av terroristbrott och resor i terrorismsyfte.
          </p>
          <p xml:id="i-KwbFXgpXEz81pd9yYT6x9r">
            När det gäller dessa brott bör spannet för straffnivåerna omfatta
            från fängelse i sex månader till fängelse i fyra år i stället
            för, som i dag, från fängelse i 14 dagar till fängelse i två år.
          </p>
          <p xml:id="i-Fs5bscqB7MvkfqynUaSLHC">
            Vi vill även se en höjning av straffnivåerna för grova brott.
            Är brotten grova bör det dömas till fängelse i lägst två år och
            högst tio år, i stället för fängelse i lägst sex månader och högst
            sex år som gäller i dag. Detta skulle också innebära ett närmande
            till straffnivåerna i motsvarande lagstiftning i andra jämförbara
            länder.
          </p>
          <p xml:id="i-Wy3pzcGem7EdUNHoowG6yL">
            Regeringen bör därför ta fram förslag i syfte att skärpa straffen
            för vissa brott inom terrorismområdet, såsom offentlig uppmaning
            till terroristbrott, rekrytering till terroristbrott, utbildning
            till terroristbrott, finansiering av terroristbrott och resor
            i terrorismsyfte.
          </p>
        </div>
        <div xml:id="i-Kwacb5hpREYzX3qpw2Gd4H" type="signatureBlock">
          <list xml:id="i-PRPUxbhrGVW1QkRTNBriye">
            <item xml:id="i-CVMcehi6cCPFE2rieA3pDS" type="signature">
              Tomas Tobé (M)
            </item>
            <item xml:id="i-G1h98JbwKAv2Vnt9c2YymL" type="signature">
              Krister Hammarbergh (M)
            </item>
            <item xml:id="i-SKB5EuyZyMoxFCGYJaVD7C" type="signature">
              Anti Avsan (M)
            </item>
            <item xml:id="i-6pFFte6zhcDHwyX6c1GwBh" type="signature">
              Anders Hansson (M)
            </item>
            <item xml:id="i-WW5LdXN1SWeQn2MoEw8rv" type="signature">
              Ellen Juntti (M)
            </item>
            <item xml:id="i-G3nZjvetEJhMktCH7wus9" type="signature">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
