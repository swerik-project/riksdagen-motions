<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00238">
  <teiHeader>
    <fileDesc>
      <titleStmt>
        <title>Förstärkning av reumatikervården</title>
        <author>Sten Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förstärkning av reumatikervården</title>
          <idno type="rdwebb">G602238</idno>
          <rs type="number">238</rs>
          <ref type="dokument_url_text">http://data.riksdagen.se/dokument/G602238/text</ref>
          <ref type="dokument_url_html">http://data.riksdagen.se/dokument/G602238</ref>
          <ref type="dokumentstatus_url_xml">http://data.riksdagen.se/dokumentstatus/G602238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DHPLdUZGK647TQMh2oqFxG" type="signed"/>
        <correspContext corresp="i-DHPLdUZGK647TQMh2oqFxG">
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__238/mot_198283__238-001.pdf"/>
      <fw xml:id="i-6LKFUyy5g1rDAURV3UFoit">
        Motion 1982/83: 238
      </fw>
      <div type="motHeader" xml:id="i-E4bkag9P4ScAceBT42Cw1X">
        <div type="motTitle" xml:id="i-VkTzWSjs4jt9n4wGGgycKN"/>
        <div type="motSubmissionInfo" xml:id="i-QiXmentycWS8PY2bV8RVe"/>
      </div>
      <div type="motBody" xml:id="i-3Mvyvn7x3aPxXHi3xvmp6L">
        <div xml:id="i-NU7SNT6PSyavhr5Qi1y3dM">
          <p xml:id="i-FPJSQN1movF8sLkU2s9AiU">
            Sten Svensson Förstärkning av reumatikervården
          </p>
          <p xml:id="i-LoLVRjjoAQf9uw7Ks3ApHY">
            Under senare år har de reumatologiska sjukdomarna ökat i oroväckande
            omfattning. Successivt har landstingen inrättat reumatologiska
            kliniker, och ”länsplaner för reumatologisk verksamhet” upprättas,
            men tillgången på reumatologspecialister är ytterst begränsad.
            Det har därför sedan lång tid varit ett angeläget önskemål att
            få till stånd en ökad utbildning inom denna sektor av sjukvårdsutbildningen.
            Under ett flertal år har väckts motioner i riksdagen om en ökad
            utbildning av läkare inom reumatologin. I socialutskottets betänkande
            1982/83:10 behandlades ånyo dessa frågor. Socialutskottet gav
            i anslutning till detta ärende följande beskrivning av sakläget,
            till vilken fogades några viktiga uttalanden:
          </p>
          <p xml:id="i-H5jEYEiGXYWN9UoaM6VwrC">
            Utskottet framhöll redan år 1978 (SoU 1978/79:6) vid behandlingen
            av motioner om utbyggnad av reumatikervården — bl. a. om ökning
            av antalet vårdplatser för reumatologisk specialistvård för barn
            — att det fanns starka skäl för att den reumatologiska vården
            ägnades särskild uppmärksamhet vid den fortsatta strukturomvandlingen
            och utbyggnaden av hälso- och sjukvår- den, att särskilda resurser
            i olika delar av landet för behandling och vård av reumatiska
            barn tedde sig mycket angelägna och att det var angeläget att
            ett förutskickat utredningsarbete av socialstyrelsen om rörelseorganens
            sjukdo- mar sattes i gång utan dröjsmål och bedrevs med största
            skyndsamhet. Utskottets uttalanden, som riksdagen beslutade ge
            regeringen till känna (rskr 1978/79:7), ledde bl. a. till att
            regeringen gav socialstyrelsen i uppdrag att skyndsamt utarbeta
            ett sektorprogram för vårdsektorn rörelseorganens sjukdomar och
            att därvid överväga bl. a. vilka åtgärder som bör vidtas för att
            förbättra rekryteringen av läkare och annan vårdpersonal till
            ifrågavarande vårdområden. Resultat från det utredningsarbete
            om vårdsektorn rörelseorganens sjukdomar som socialstyrelsen därefter
            igångsatte beräknas komma att redovisas inom kort i en skrift
            om sektorprogram för rörelseorganens sjukdomar. Skriften skall
            remissbehandlas. Därefter beräknas socialstyrel- sen komma att
            under våren 1983 ta ställning till ett sektorprogram. I skriften
            kommer bl. a. utbildningsfrågor och frågor om vården av barnreumatiker
            att behandlas. Tlikhet med tidigare vill utskottet understryka
            angelägenheten av att, när ett sektorprogram föreligger, kraftfulla
            åtgärder vidtas för att förstärka reumatikervården. Utskottet
            vill dessutom än en gång framhålla angelägen- heten av att det
            tillskapas särskilda resurser i olika delar av landet för vård
            av reumatiska barn. Detta är bl. a. motiverat av hänsyn till att
            föräldrarna skall kunna upprätthålla en nära kontakt med sina
            barn under de ofta långvariga sjukhusvistelserna.
          </p>
          <p xml:id="i-NvJ4QvqNdEPFzt9p6HvDTX">
            Två motioner om en förstärkning av reumatikervården avstyrktes
            av
          </p>
          <p xml:id="i-UeW8CvudoQmqfhUjQxMp5E">
            1 Riksdagen 19821/83. 3 saml. Nr 238-244
          </p>
          <p xml:id="i-DAB8d4B4F839aV4UBTXp1b">
            Mot. 1982/83 238-244
          </p>
          <pb facs="riksdagen-motions-pdf/data/198283/mot_198283__238/mot_198283__238-002.pdf"/>
          <fw xml:id="i-Jcd31YdraS7h63K1JPfJtg">
            Mot. 1982/83:238 2
          </fw>
          <p xml:id="i-EEp4N94KVRtwUsQayxV33d">
            utskottet med hänvisning till det utredningsarbete som pågår
            inom social- styrelsen rörande vårdsektorn rörelseorganens sjukdomar.
            Enligt planerna kommer socialstyrelsen att under våren 1983 ta
            ställning till ett sektorpro- gram inom detta vårdområde, varvid
            även utbildningsfrågorna kommer att behandlas. I detta sammanhang
            är det viktigt att uppmärksamma behovet av samverkan mellan primärvård
            och länssjukvård. I vårdorganisationen på detta område måste ingå
            sjukgymnaster och arbetsterapeuter, varvid distriktssjukvården
            måste påta sig ett betydande ansvar. Kort sagt: reumatikervården
            måste betraktas som ett omsorgsfullt lagarbete. Det är således
            fel att bedöma reumatikernas situation, de långa väntetiderna
            till den slutna vården och andra problem inom området enbart i
            förhållande till den aktuella tillgången på läkarspecialister
            på detta område, även om detta problem i sig är det mest angelägna
            att uppmärksamma. Vad som krävs är en samordnad strategi för att
            allmänt förbättra rekryteringsläget för alla befattningar i denna
            vårdorganisation. En dylik vårdorganisation är självfallet som
            ovan framhållits mycket beroende av att ha läkartjänsterna besatta,
            men akuta och mycket kännbara problem kan likväl uppstå om erforderligt
            antal sjukgymnaster ej finns att tillgå. Här spelar kapaciteten
            på sjukgymnastutbildningen en avgörande roll. En förbättring av
            reumatikervården skulle också kunna åstadkommas om tillgången
            på distriktsläkare ökade. Möjligheten att låta flertalet distriktslä-
            kare genomgå utbildning under ca 1-3 månader vid en specialavdelning
            för reumatikervård bör vidgas, vilket skulle vara av värde för
            reumatikervården. Patienter med begynnande reumatiska sjukdomar
            kommer i regel först till primärvården. Därför är det av vikt
            att bl. a. distriktsläkarna har erfarenhet av och är kunniga vad
            gäller behandling av dessa sjukdomar. I samband med det förestående
            beredningsarbetet i regeringens kansli rörande resultatet jämte
            remissutfall av socialstyrelsens utredningsarbete om vårdsektorn
            rörelseorganens sjukdomar, bör således de synpunkter som anförts
            ovan beaktas. Riksdagen bör därför göra ett uttalande av denna
            innebörd. Samtidigt bör riksdagen uttala sig för en höjd prioriteringsgrad
            av detta vårdområde samt, med hänsyn till de ofta förekommande
            årslånga väntetiderna till den slutna vården, att regeringen skyndsamt
            bör redovisa förslag till riksdagen som syftar till att snabbt
            förbättra rekryteringsläget för specialistfunktioner inom reumatikervården
            såsom läkare, sjukgymnaster och arbetsterapeuter. Med anledning
            av vad som ovan anförts hemställer jag att riksdagen beslutar
            att som sin mening ge regeringen till känna vad som i motionen
            anförts om angelägenheten av samordnade utbildningsinsatser för
            att förbättra rekryteringsläget för alla berörda tjänstefunktioner
            inom reumatikervårdorganisationer- na.
          </p>
          <p xml:id="i-6HqMocchqzNXFpGkLPFRcN">
            Stockholm den 12 januari 1983
          </p>
          <p xml:id="i-WPHpr7myLKUTebGVjbrL1h">
            STEN SVENSSON (m)
          </p>
        </div>
      </div>
    </body>
  </text>
</TEI>
