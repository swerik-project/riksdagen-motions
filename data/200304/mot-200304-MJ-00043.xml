<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0043/mot_200304_MJ_0043-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ43 pnr: m228
          </p>
          <p>
            Motion till riksdagen 2003/04:MJ43
          </p>
          <p>
            av Catharina Elmsäter-Svärd m.fl. (m) med anledning av skr. 2003/04:54
          </p>
          <p>
            Handlingsplan för åtgärder inom hästsektorn
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att bättre villkor för företag gynnar hästhållningen.
            2. Riksdagen tillkännager för regeringen som sin mening vad i
            motionen anförs om likvärdiga konkurrensvillkor för samtliga aktörer
            på spelmarknaden.
          </p>
          <p>
            2 Bakgrund
          </p>
          <p>
            Regeringen har nu presenterat en skrivelse som den kallar handlingsplan
            för hästsektorn. Rubriken saknar täckning i skrivelsens innehåll.
            Enligt vår mening är detta inget att sörja över. Farhågorna om
            politiska ingrepp och regleringar har vuxit sedan regeringen för
            drygt tre år sedan utlovade en hästpolitik. Nu föreligger en skrivelse
            med föga substans. Politik kan även vara att styra och reglera
            mindre. Vi förutsätter att regeringen skrinlagt eventuella planer
            på politiska ingrepp i de framtids- och tillväxtnäringar som är
            beroende av hästen och i stället ser till att de ges förutsättningar
            att utvecklas på egna villkor och efter egen styrka. Svensk hästhållning
            bedrivs antingen av olika kategorier företagare eller som hobbyverksamhet
            enskilt eller i föreningsform. Ingen av dessa grupper är betjänt
            av en politiskt utformad handlingsplan för ytterligare en sektor.
            Det som behövs är i stället att villkoren för företagande och
            för hästhållning i övrigt generellt förbättras och att dessa verksamheter
            tas på allvar som delar i svenskt näringsliv. Företag och organisationer
            inom hästsektorn har olika inriktning. De kan hålla hästar åt
            sig själva och andra, de kan bedriva ridskoleverksamhet, ge övriga
            utbildningar, bedriva avel, vara inriktade på tävlingar med totalisator
            i trav- och galoppsport, eller utan som dressyr eller körning.
            Därtill finns det en kringverksamhet runt hästanknutna verksamheter
            som att odla och
          </p>
          <pb facs="riksdagen-motions-pdf/data/200304/mot_200304_MJ_0043/mot_200304_MJ_0043-0002.pdf"/>
          <p>
            2003/04:MJ43
          </p>
          <p>
            transportera foder, bygga stallar och ridanläggningar och tillverka
            och sälja hästutrustning. Företagen har föga gemensamt förutom
            att hästen är en nödvändig del i företaget. De vitt skilda områdena
            och omfattningen av verksamheten visar att ambitionen med en handlingsplan
            för hästsektorn i bästa fall är svår att få substantiell, i värsta
            fall dömd att misslyckas. Skrivelsen indikerar att det förstnämnda
            kommer att bli resultatet. För företagarna behövs ett bättre företagsklimat.
            Som för alla andra företagare är skattebelastningen stor. De flesta
            av företagen i hästbranschen är små familjeföretag. Där vet vi
            att fåmansbolagsregler medför högre skatter för just dessa företagare
            än för andra. Emellertid är det inte bara ekonomiska incitament
            som behöver förbättras. Miljötillsynen är ofta ojämn mellan kommunerna
            och miljöbalkens tillämpning ofta alltför rigid. Djurskyddstillsynen
            lider av samma brister. För samtliga hästägare och hästhållare
            vore det fördelaktigt med klara spelregler, likabehandling och
            en rimlig tillämpning inom dessa områden. Hästar är levande varelser
            och därmed beroende av ständigt näringsintag. De är stora konsumenter
            av vallfoder. Denna produktion drabbas liksom övrig växtodling
            av extra höga kostnader i Sverige på grund av särskatterna på
            växtnäring och på drivmedel. En sänkt kostnadsnivå i jordbruket
            vore därför värdefullt också för alla hästägare. Totalt sett bättre
            villkor för hästanknuten verksamhet skulle dessutom medföra att
            fler människor kunde få sin utkomst på landsbygden. Hästen skall
            inte underskattas som landskapsvårdare. Hästens mule är väl så
            effektiv som klövdjurens när det gäller att hålla betesmarker
            i hävd. Det är därför förvånansvärt att hästen diskriminerats
            när det gäller just hävd av betesmarker. Förändringen av EU:s
            jordbrukspolitik innebär, när den genomförs, att bidrag för hävd
            kommer att utgå per hektar. Om detta inte skulle bli fallet utan
            bidrag för hävd utbetalas på grundval av betande djur bör hästen
            ingå som ett av dessa. Svensk spelmarknad är stadd i omvandling.
            De nationella monopolen kan inte längre upprätthållas vilket betyder
            att ATG:s särställning i längden inte kan upprätthållas. Dels
            öppnar gemensamhetslagstiftningen för spelbolag från andra EU-länder,
            dels medför Internetbaserat spel att aktörer från hela världen
            lätt når den svenska spelaren. Detta får konsekvenser för hästhållningen
            i Sverige eftersom ATG under åren avsatt stora summor för hästens
            och ridsportens främjande. Tillskotten från ATG är viktiga för
            de svenska hästintressenterna. Det vore värdefullt om även konkurrenter
            till ATG avsatte motsvarande medel för att jämställa konkurrensvillkoren.
            Då drabbas inte svensk hästhållning. Ett sätt som kunde prövas
            är en licensiering av spelaktörer där licensavgiften fördelas
            i enlighet med ATG:s nuvarande avtal med staten. Den internationella
            konkurrensen kan också komma att tvinga fram en likformad beskattning
            av spelvinster för att spel inte skall förläggas till länder där
            skatterna är lägst. Är de svenska skatterna för höga riskerar
            svenskt spel att tappa i attraktionskraft. Medlen till hästintressenterna
            kommer då att minska. Vi förutsätter att
          </p>
          <p>
            regeringen följer utvecklingen.
          </p>
          <pb facs="riksdagen-motions-pdf/data/200304/mot_200304_MJ_0043/mot_200304_MJ_0043-0003.pdf"/>
          <p>
            Stockholm den 4 februari 2004
          </p>
          <p>
            Catharina Elmsäter-Svärd (m) Lars Lindblad (m) Cecilia Widegren
            (m) Anders G Högmark (m) Jeppe Johnsson (m)
          </p>
          <p>
            Bengt-Anders Johansson (m) Jan-Evert Rådhström (m) Ola Sundell
            (m)
          </p>
          <p>
            2003/04:MJ43
          </p>
        </div>
      </div>
    </body>
  </text>
</TEI>
