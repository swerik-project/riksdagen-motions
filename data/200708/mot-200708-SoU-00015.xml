<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00015">
  <teiHeader>
    <fileDesc>
      <titleStmt>
        <title>med anledning av prop. 2007/08:70 Ny vårdform inom den psykiatriska tvångsvården</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:70 Ny vårdform inom den psykiatriska tvångsvården</title>
          <idno type="rdwebb">GV02So15</idno>
          <rs type="number">So15</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So15/text</ref>
          <ref type="dokument_url_html">http://data.riksdagen.se/dokument/GV02So15</ref>
          <ref type="dokumentstatus_url_xml">http://data.riksdagen.se/dokumentstatus/GV02So15</ref>
          <ref type="doc">http://data.riksdagen.se/fil/626A0D97-BD49-4AA8-8316-D5C307B9FD1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ls5FQMtfV8wWYnPH12JnPX" type="basedOn"/>
        <correspContext corresp="i-Ls5FQMtfV8wWYnPH12JnPX">
          <ref>Proposition 2007/08:70</ref>
        </correspContext>
        <correspAction xml:id="i-PPvdFQgE8rEBFf2kDhnWL7" type="signed"/>
        <correspContext corresp="i-PPvdFQgE8rEBFf2kDhnWL7">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-RLZ88Gcr8mnsXM2c5qJpfc" type="referral">
          <date when="2008-03-25"/>
        </correspAction>
        <correspAction xml:id="i-GYw9xF4gWRxHy4S8j5UeXx" type="dismissal">
          <date when="2008-03-20"/>
        </correspAction>
        <correspAction xml:id="i-EXiJifw9nCDxoPG9VEvE9k" type="dismissal">
          <date when="2008-03-20"/>
        </correspAction>
        <correspAction xml:id="i-K3bZK2i69cbA2oR335Qt5t" type="transfer">
          <date when="2008-03-18"/>
        </correspAction>
        <correspAction xml:id="i-LXP4MPWeBtbZwDD9NU9zzA" type="submission">
          <date when="2008-03-18"/>
        </correspAction>
        <correspAction xml:id="i-45mDnZu8TwcUc236oj9VEf" type="assigned"/>
        <correspContext corresp="i-45mDnZu8TwcUc236oj9VEf">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N8K8CKe7kR2XBJo8GDy1RC" type="motBody">
        <div xml:id="i-6wRVGZP8Lzs9dfXVzXju2G" type="motProposal" subtype="förslag">
          <head xml:id="i-NjC3EM4tW3K7xL6zPD8HEA">
            Förslag till riksdagsbeslut
          </head>
          <list xml:id="i-U3aUEZzPmhWgn7AYNM5Pkw" style="ol">
            <item xml:id="i-BKju4LomfUTsqVFM1Cc6ET">
              Riksdagen avslår proposition 2007/08:70 Ny vårdform inom den
              psykiatriska tvångsvården.
            </item>
            <item xml:id="i-R83aoKbt5uLiMT3xSu2P3f">
              Riksdagen tillkännager för regeringen som sin mening vad som
              anförs i motionen om att ett förtydligat krav på samordnad vårdplan
              bör läggas till nu gällande lag.
            </item>
            <item xml:id="i-PfNWtx6WiqcMrJxAof1ZH7">
              Riksdagen begär att regeringen återkommer med förslag på omvänt
              kravförhållande som inkluderar möjlighet till särskild avgift.
            </item>
            <item xml:id="i-QzAPfxHrBKrgUoXYuFfxiw">
              Riksdagen tillkännager för regeringen som sin mening vad som
              anförs i motionen om att utreda och till riksdagen återkomma i
              frågan om patientavgift vid tvångsvård.
            </item>
            <item xml:id="i-M6JoFE1ydET3qAfTQf4kc6">
              Riksdagen tillkännager för regeringen som sin mening vad som
              anförs i motionen om uppföljning av reformen i det fall den införs.
            </item>
          </list>
        </div>
        <div xml:id="i-TXBCmT6MWCeaosmLh6qi33" type="motContent">
          <head xml:id="i-Dv6w6bXu8ouqb4kgi61MBu" type="h1">
            Motivering
          </head>
          <p xml:id="i-Pa8wfmcKT6sQEwyMHjYT7d">
            Regeringen har valt att lägga fram en proposition om en ny vårdform
            inom den psykiatriska tvångsvården. Den föreslagna vårdformen
            kallas öppen psykiatrisk tvångsvård och ska enligt förslaget skrivas
            in i lagen om psykiatrisk tvångsvård (LPT) och under begreppet
            öppen rättspsykiatrisk vård i lagen om rättspsykiatrisk vård (LRV).
            Man menar att vården ska kunna ges utanför sjukhuset, men då med
            krav på att patienten underkastar sig den behandling som man har
            fastställt i en särskild vårdplan.
          </p>
          <p xml:id="i-EyTso6PT1NnQ6X2ujRpCYy">
            Miljöpartiet ställer sig kritiskt till förslaget och föreslår
            avslag på propositionen. Vi delar bedömningen att det finns stora
            problem inom psykiatrin i dag. Människor får långt ifrån alltid
            tillgång till den vård de behöver. Allmänhetens tilltro till psykiatrin
            är låg i förhållande till den somatiska vården. Förbättringar
            behöver helt klart göras. Vi menar dock att det är helt andra
            åtgärder som behövs än att skapa fler vårdformer med tvångsinslag.
          </p>
          <p xml:id="i-5rR9GCrKJ8K71d2CNNJCdi">
            Psykiatrisamordningen lade i november 2006 fram sitt slutbetänkande,
            Ambition och ansvar. Där finns ett antal bra förslag som syftar
            till att förbättra vården. Därför är det anmärkningsvärt att regeringen
            valt ut just öppen psykiatrisk tvångsvård och endast detta förslag
            att gå vidare med.
          </p>
          <p xml:id="i-GMsmzKi1hWMdYtjd7KJkFd">
            Vi lyfter i vår motion fram ett antal aspekter med vilka vi jämför
            dagens lagstiftning och möjligheter i förhållande till regeringens
            förslag.
          </p>
          <head xml:id="i-7qC3SHEQ5yYZKw4fG1qLvg" type="h2">
            Behov av mer tvångslagstiftning?
          </head>
          <p xml:id="i-7PTj4J3QbYfAiVamx2MRY7">
            Övergripande anser vi att dagens lagstiftning ger goda möjligheter
            att ge människor den vård de behöver. Problemet är att den i dag
            i många fall inte efterlevs. Tvångsvård är en liten del av den
            totala psykiatriska vården. 2005 var 855 personer psykiatriskt
            tvångs­vårdade, 939 fanns inom rättspsykiatrisk vård medan 2 320
            fick frivillig vård i psykiatrisk slutenvårdsenhet. Till detta
            kommer det stora antal som får insatser i öppenvård.
          </p>
          <p xml:id="i-MwekxvVSiqf54n9R8Z51kT">
            Det ska vara lätt att söka sig till psykiatrin för den som behöver,
            och man ska också kunna räkna med att bli väl mottagen. Så är
            det långt ifrån alltid. Flera av de våldsdåd som skakat om vårt
            samhälle vet vi har utförts av psykiskt sjuka människor som på
            olika sätt sökt sig till vården, men inte blivit mottagna. Människor
            har ofta en egen inre varningsklocka som gör att man söker vård
            även om man inte tydligt kan uttrycka hur det är fatt. Det gäller
            att erfaren tillgänglig personal då ska kunna ta sig tid, ge hopp
            och inleda kontakt i lämplig form. Den öppna vården behöver förbättras
            och bli mer tillgänglig. Det måste också bli lättare att bli inlagd
            för sluten vård för dem som har behov av det. Att införa mer tvångslagstiftning
            anser Miljöpartiet är fel lösning på dagens problem inom psykiatrin.
          </p>
          <head xml:id="i-XbZTYKSCCvwF7kaig42jvR" type="h2">
            Brist på evidens
          </head>
          <p xml:id="i-UjMZC1URQz6om8cK4urmtj">
            Regeringen har inte presenterat något vetenskapligt underlag
            som visar att den nya vårdformen skulle förbättra situationen
            inom dagens psykiatri, inte heller vilka effekter som kan förväntas.
            På vilket sätt menar man att det kommer att bli bättre för patienterna,
            deras symtom och sociala situation? Öppenvård under tvång har
            prövats i flera länder och det saknas evidens för att detta har
            lett till förbättringar i tillstånd och livskvalitet hos de berörda
            patienterna. Förutom att evidens saknas för förbättrad behandlingseffekt
            finns heller ingen evidens för att samhällsskyddet skulle förbättras
            av öppenvård under tvång. Det är anmärkningsvärt att regeringen
            ändå väljer att gå fram med ett sådant förslag i tider när man
            frekvent talar om vikten av att förslag och beslut är evidensbaserade.
          </p>
          <p xml:id="i-TyRWiStE7spTo23eD6mLum">
            I stället vore det värt att inspireras av de exempel där man
            lyckats integrera psykiskt sjuka i samhället, där man satsat och
            arbetar offensivt och kunskapsbaserat med olika behandlingsmetoder.
            Av stor vikt är också satsningar som görs på samspel mellan forskning
            och praktik.
          </p>
          <head xml:id="i-9feVn1PgFCPFKTCH3ToCvJ" type="h2">
            Vilka patientgrupper kommer att omfattas?
          </head>
          <p xml:id="i-WVcvn9jouYP184LULHsLX8">
            En stor brist i regeringens förslag är att man inte har analyserat
            vilka patientgrupper som förväntas omfattas av förslaget och på
            vilket sätt deras behandling förväntas bli bättre i förhållande
            till dagsläget.
          </p>
          <head xml:id="i-42w71GXw1LW7ghpQtZ4pFn" type="h2">
            Permissionsinstitutet
          </head>
          <p xml:id="i-K3a9mQuzhgy3MqdvQUjak3">
            Redan i dag finns möjlighet till öppenvård under tvång genom
            det så kallade permissionsinstitutet. Permission får ges för ett
            visst tillfälle, återkommande tillfällen eller för en längre period
            om det finns särskilda skäl att anta att åtgärden är angelägen
            för att förbereda att tvångsvården upphör. Permissionen får enligt
            25 a § LPT redan i dag förenas med villkor som anges i lagen.
            Det kan vara skyldighet att hålla kontakt med en viss person,
            delta i viss verksamhet eller behandling, kontinuerligt ta medicin
            eller annat som följer av vårdplanen. För enskilda ser vi ingen
            förbättring genom att den föreslagna lagändringen görs.
          </p>
          <p xml:id="i-CEBSDBt1ywoYWbEiUPPVxQ">
            Brukarorganisationerna RSMH och RFHL har i sina remissvar tagit
            upp risken att läkare, för att vara på den säkra sidan, kommer
            att kräva mer medicinering än vad som egentligen är nödvändig
            i den nya vårdformen. Vi delar den riskbedömningen. Läkemedelsbehandling
            är aldrig hundra procent säker. Biverkningar finns alltid, och
            inom psykiatrin vet vi av erfarenhet att skadorna har varit avsevärda.
            Att skapa nya vårdformer där medicinering riskerar att bli en
            grundpelare i behandlingen anser vi är felaktigt.
          </p>
          <head xml:id="i-A2Bv7cZ9NkWx2cYtX8tgjz" type="h2">
            Tidsgränsen
          </head>
          <p xml:id="i-9s8XRGjsDQuizH3MrC33Cs">
            Strikt tillämpad ger dagens lagstiftning möjlighet till permission
            och utslussning i högst ett år. Det finns dock exempel på att
            man i vissa fall givit permission även under längre tider, något
            som dock inte kan anses vara vanligt förekommande. Nuvarande lagstiftning
            är inte tänkt för längre permissioner och innebär att en press
            sätts på vården att sätta in alla resurser inför att patienten
            ska skrivas ut. I regeringens nya förslag om öppen tvångsvård
            finns ingen bortre gräns för hur länge en person kan tvångsvårdas.
            Visserligen ska frågan tas upp till ny prövning med högst sex
            månaders mellanrum, men det finns inget inbyggt skydd som skyndar
            på behandlingsprocessen.
          </p>
          <head xml:id="i-7wsTvPNnwMRnvN5fXE3WMB" type="h2">
            Samordnad vårdplan
          </head>
          <p xml:id="i-M5mFBNnjMo5TZJFRQzeEu7">
            Redan i dag sägs i lagen att till ansökan om LPT skall fogas
            en redogörelse för det stöd och den behandling som planeras för
            patienten under och efter vistelsen på vård­enheten. En vårdplan
            ska enligt 16 § LPT upprättas snarast efter det att patienten
            har tagits in för tvångsvård. Regeringen vill att det, i samband
            med att ansökan om öppen psykiatrisk tvångsvård görs för en person,
            tillfogas en samordnad vårdplan. Enligt lagförslaget finns uppgifter
            om vad en sådan ska innehålla; det bedömda behovet av insatser
            från landstingets hälso- och sjukvård och kommunens socialtjänst
            eller hälso- och sjukvård, beslut om insatser, vilken enhet vid
            landstinget eller kommunen som ansvarar för respektive insats
            och eventuella åtgärder som vidtas av andra än landstinget eller
            kommunen.
          </p>
          <p xml:id="i-QHFbtkipfK4DUf419FiuBw">
            Enligt Socialstyrelsens uppföljningar saknas det vårdplaner vid
            30 % av vård­tillfällena inom den psykiatriska tvångsvården. Vi
            menar att användningen av vård­planer måste bli en självklarhet
            och kvaliteten behöver förbättras. För att åstadkomma detta är
            det viktigt att i lag ange vad vårdplanen måste innehålla och
            vi föreslår därför att en sådan specificering införs i dagens
            lagstiftning, i likhet med förslaget om samordnad vårdplan. En
            sådan behövs för att förstärka patienternas rätt i dagsläget,
            och är inte avhängigt en ny vårdform om öppen psykiatrisk tvångsvård.
          </p>
          <head xml:id="i-X2JDstU6CSbYczqsy5pXsk" type="h2">
            Samtycke minskat rättsskydd
          </head>
          <p xml:id="i-4X41U6XwLMXeeyFnHfUTGf">
            En enskild viktig invändning mot regeringens lagförslag om öppen
            tvångsvård är den om minskat rättsskydd. En öppenvård som inte
            fungerar eller är tillräckligt tillgänglig kan innebära att en
            person som själv är motiverad och söker hjälp inte blir mottagen,
            medan samma person i ett senare skede i stället blir tvångsintagen
            och hänvisad till öppen psykiatrisk tvångsvård där hon t.ex. tvingas
            ta medicin. I jämförelse med om hon från början blivit erbjuden
            kontakt och medicinering är det en avgörande skillnad för den
            enskilde. Människor som är utsatta för tvång från samhällets sida
            befinner sig i ett markant underläge, och många upplever sig kränkta.
          </p>
          <p xml:id="i-WMWJwL6TrFRaSGWFF6TAEN">
            Vi uppfattar att det är en väsentlig skillnad när det gäller
            samtycke mellan dagens system och det föreslagna. En person kan
            knappast få permission mot sin vilja. Även om permissionen när
            den kommer till stånd innehåller moment enligt vårdplanen som
            kan vara mot den enskildes vilja, så har denne ändå i grunden
            själv valt att gå med på permission.
          </p>
          <p xml:id="i-G4P7vGx9s2UG9r4UR5Pban">
            Regeringens föreslagna form bygger in ett tvång från början,
            vilket är en avsevärd skillnad. Därmed minskar rättsskyddet för
            den enskilde.
          </p>
          <head xml:id="i-KXTTejfzadzjzjXAFvU2SN" type="h2">
            Behandlingsinnehåll
          </head>
          <p xml:id="i-QYPvG137rTeJUB3NXSWeBJ">
            Det är i dag stora svårigheter att få tillgång till andra behandlingsmetoder
            än läkemedels­behandling. Detta trots att olika terapeutiska insatser
            och behandlingsmetoder ibland kan ha lika bra eller bättre effekt
            än läkemedelsbehandling. I vissa lägen anses nöd­vändig läkemedelsbehandling
            i kombination med alternativ behandlingsinsats vara det bästa
            alternativet, men trots det får många enbart läkemedelsbehandling.
          </p>
          <p xml:id="i-QKsQgGqkeYQUyJ9eCxPqvP">
            Det finns alltid en risk med läkemedelsbehandling eftersom den
            kan ge stora, allvarliga och svåra biverkningar. Ibland ger läkemedelsbehandling
            inte bättre resultat än vad placeboeffekten gör. Nyligen har nya
            forskningsrön kommit t.ex. angående Prozac och antidepressiva
            läkemedel som bör medföra att man omprövar deras användningsområde.
            I de fall psykologiskt inriktade behandlingsmetoder eller liknande
            förväntas ge bättre resultat än läkemedelsbehandling bör dessa
            erbjudas i första hand. Det nya lagförslaget säkerställer inte
            att andra behandlingsformer än läkemedelsbehandling erbjuds, vilket
            vi anser är anmärkningsvärt.
          </p>
          <head xml:id="i-LMNWySK9rzBjoxjo3iGorF" type="h2">
            En modell med omvänt kravförhållande
          </head>
          <p xml:id="i-HCe1bjrUr3Vnq7psKv783E">
            Flera av remissinstanserna påpekar svårigheterna i samarbetet
            mellan olika huvudmän. Dalarnas läns landsting påpekar att lagtexten
            knappast har den skärpa och utformning som skulle kunna öka kraven
            på huvudmännen att bättre samordna och utnyttja sina resurser.
          </p>
          <p xml:id="i-X1HRvtQ2fHZgvC6dSodH7B">
            I dag skrivs vårdplaner i för liten utsträckning. Det brister
            också ofta genom att den enskilde och dennes anhöriga inte är
            med i planeringen. Planerna kan vara dåligt utformade, i för liten
            utsträckning vara individuellt anpassade, inte innehålla realistisk
            planering för att tillgodose grundläggande behov såsom bostad,
            bostöd, regelbunden mat och sysselsättning.
          </p>
          <p xml:id="i-DWtKcQELG2yhvuHZt2W95r">
            Det basala måste fungera för att behandlingsinsatser i sin tur
            ska kunna fungera. Det kan vara bra att i lag specificera vad
            vårdplanen ska innehålla, på liknande sätt som regeringen nu föreslår
            för den nya vårdformen. Vi anser dock, som sagts ovan, att nuvarande
            lagstiftning är tillräcklig, men skulle vinna på krav på förtydligat
            innehåll av vårdplanen. En bra utformad vårdplan ligger sedan
            till grund för villkor i samband med permission.
          </p>
          <p xml:id="i-5eyYLyFcpkRWkHcjR1bYuf">
            Att vårdplaner inte uppfylls är ett ansvar som ligger hos olika
            omsorgsgivare, snarare än hos den enskilde. Öppenpsykiatrin måste
            t.ex. kunna söka upp enskilda om de inte hör av sig frivilligt.
            Kommuner måste bistå med bostadsstöd som är anpassat till den
            enskildes sjukdomsbild och inte orsakar ständiga konflikter.
          </p>
          <p xml:id="i-Dz5XngTbYAsnLycFcsW8sj">
            I stället för regeringens förslag om ökat tvång mot den enskilde
            skulle vi vilja se ett omvänt kravförhållande. På senare år har
            det införts skärpta förhållanden i socialtjänst­lagen (SOL) för
            ej verkställda beslut, och nu nyligen har ett lagförslag antagits
            även när det gäller lag om stöd och service till vissa funktionshindrade
            (LSS). Det gäller om en kommun eller ett landsting inte inom skälig
            tid tillhandahåller en insats som någon är berättigad till, dvs.
            ej verkställda beslut (se 28 a § LSS och 16 kap. 6 a § SOL). Kommunen
            eller landstinget kan bli skyldiga att betala en särskild avgift
            (lägst 10 000 kr och högst 1 miljon kronor) vilket är tänkt som
            ett påtryckningsmedel för att människor ska få de insatser de
            har rätt till.
          </p>
          <p xml:id="i-CUCyJdcd6tz1cdhAgPbKp3">
            Mer komplicerat är det förstås för människor med psykisk sjukdom
            som kan ha rätt till insatser från olika huvudmän. Deras behov
            är minst lika stora, om inte större i vissa lägen.
          </p>
          <p xml:id="i-Wc2r9htKjXTyBVbrkgQLDi">
            Om vårdplanen får den nya utformning som regeringen föreslår
            så ska beslut om insatser ingå. Det krävs emellertid att besluten
            om insatser är formulerade så att reglerna om ej verkställda beslut
            enligt SOL och LSS ska kunna vara tillämpliga. Det kan också finnas
            andra delar av vårdplanen där andra huvudmän är aktörer, t.ex.
            öppenpsykiatri där ett omvänt kravförhållande ska kunna gälla.
            Det finns också skäl att se över tidsaspekten, dvs. inom vilken
            tid det är rimligt att huvudmän tar sitt ansvar gentemot psykiskt
            sjuka med vårdplan.
          </p>
          <p xml:id="i-XySEkEL5WeAXC54J7aEyxw">
            Vi anser därför att regeringen bör återkomma med ett förslag
            på omvänt krav­förhållande som inkluderar möjlighet till särskild
            avgift. Detta för att tillgodose behovet hos människor som fått
            en vårdplan, men där vårdgivarna inte följer det som står i vårdplanen.
          </p>
          <head xml:id="i-C8jyJcz74T849vhXivKdpn" type="h2">
            Uppföljning och forskning
          </head>
          <p xml:id="i-4coxZWazHvMxYaC5kpFBcb">
            Vi anser att det är i högsta grad angeläget att reformen och
            dess följdverkningar följs upp för att möjliggöra forskning.
          </p>
          <head xml:id="i-H54MsD7j5mBLKKstf1nf7P" type="h2">
            Patientavgift vid tvångsvård
          </head>
          <p xml:id="i-7s6ymoyRefamR2y2CYzPTN">
            En person som tvångsvårdas mot sin vilja är skyldig att betala
            patientavgift. Summan är visserligen inte hög, men det kan ändå
            te sig fel för den enskilde att tvingas betala den. En person
            som ligger inlagd på avdelning behöver inte betala den medicin
            hon eller han får. Det behöver däremot den som får medicinering
            i öppenvård, enligt det nya förslaget om öppen psykiatrisk tvångsvård.
            Vi anser det orimligt att behöva betala för integritetskränkande
            insatser oavsett hur rimliga de än kan anses vara och anser att
            regeringen bör utreda frågan och återkomma med förslag om förändrade
            regler när det gäller möjligheten att ta ut patientavgift vid
            tvångsvård.
          </p>
          <head xml:id="i-QpD4ZZ2Hh9ta4vWn8XosBY" type="h2">
            Behövliga förändringar
          </head>
          <p xml:id="i-BQTuNg57QSeQ1dtCdq6yAv">
            Parallellt med psykiatrisamordnarens arbete skrev olika brukarorganisationer
            som är verksamma inom området psykiatri och psykisk ohälsa ett
            viktigt gemensamt program. Det är viktig läsning för alla som
            vill åstadkomma en förbättrad och tillgänglig vård. Psykiatrisamordnaren
            har också tagit intryck av detta, det är tydligt i slut­betänkandet.
          </p>
          <p xml:id="i-MLdXj18wK8jqxnH1mqVri7">
            Vi anser att regeringen snarast behöver återkomma med förslag
            som bygger på slutbetänkandet och där ett tydligt brukarperspektiv
            finns närvarande. Det är dessa grupper som bäst av alla vet vad
            som behövs. Hur detta organiseras och säkerställs är en fråga
            för regeringen att återkomma med ett förankrat förslag om.
          </p>
        </div>
        <div xml:id="i-YUJ44XMuPKwCYQ8zuB8STZ" type="signatureBlock">
          <list xml:id="i-PUv28PT24pXrX8gAokEPQX">
            <item xml:id="i-JRtxJmSyC6ct8jjnesgaS1" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-7MTbUwvWmoKcuJchygXTkb" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-G6SJsYy1DUjnoWb4cBq3KQ" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
