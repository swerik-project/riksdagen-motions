<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00016">
  <teiHeader>
    <fileDesc>
      <titleStmt>
        <title>med anledning av skr. 2008/09:114 Strategisk exportkontroll 2008 – krigsmateriel och produkter med dubbla användningsområden</title>
        <author corresp="i-Q6UywURdDfH4kXfTm7hwEb">av Max Andersson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:114 Strategisk exportkontroll 2008 – krigsmateriel och produkter med dubbla användningsområden</title>
          <idno type="rdwebb">GW02U16</idno>
          <rs type="number">U16</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U16/text</ref>
          <ref type="dokument_url_html">http://data.riksdagen.se/dokument/GW02U16</ref>
          <ref type="dokumentstatus_url_xml">http://data.riksdagen.se/dokumentstatus/GW02U16</ref>
          <ref type="doc">http://data.riksdagen.se/fil/40DD1393-AAB1-40A0-8358-6E2A51C6F848</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-X3Nya35kNZcze3Nps3jJr1"/>
        <correspContext corresp="i-X3Nya35kNZcze3Nps3jJr1">
          <ref>Regeringsskrivelse 2008/09:114</ref>
        </correspContext>
        <correspAction xml:id="i-QFnTMQDPniUDP2eEiYfieA" type="signed"/>
        <correspContext corresp="i-QFnTMQDPniUDP2eEiYfieA">
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction type="referral" xml:id="i-LjixT9g7zuTrrjmQkggdci">
          <date when="2009-04-03"/>
        </correspAction>
        <correspAction type="dismissal" xml:id="i-WABUX49zEU6abxuKtjyomr">
          <date when="2009-04-02"/>
        </correspAction>
        <correspAction type="dismissal" xml:id="i-XyQTLpfTjTsScGyDFSrNdQ">
          <date when="2009-04-02"/>
        </correspAction>
        <correspAction type="transfer" xml:id="i-Jf77u6bwD185sfqPKBEQMQ">
          <date when="2009-04-01"/>
        </correspAction>
        <correspAction type="submission" xml:id="i-Chg22syxQddpNs7WqQtpho">
          <date when="2009-04-01"/>
        </correspAction>
        <correspAction type="assigned" xml:id="i-Cti4kNpBcGy2kDqdb3tLqp"/>
        <correspContext corresp="i-Cti4kNpBcGy2kDqdb3tLqp">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EPctfKQR19QxovvhK58ckY">
            Förslag till riksdagsbeslut
          </head>
          <list style="ol">
            <item xml:id="i-V3dVFbJRb98qnv7ux5ZvBy">
              Riksdagen tillkännager för regeringen som sin mening vad som
              anförs i motionen om den omfattande svenska vapenexporten.
            </item>
            <item xml:id="i-K8DbFVeuq6x1as1BjLMum2">
              Riksdagen tillkännager för regeringen som sin mening vad som
              anförs i motionen om att inte sälja vapen till krigförande länder.
            </item>
            <item xml:id="i-2Nd2GKXv6o6tmwhhwQoZjG">
              Riksdagen tillkännager för regeringen som sin mening vad som
              anförs i motionen om att Sverige bidrar till fattigdom och underutveckling.
            </item>
            <item xml:id="i-24JSnhk2FxwxjFRDELqqoW">
              Riksdagen tillkännager för regeringen som sin mening vad som
              anförs i motionen om att Sverige med sin krigsmaterielexport bidrar
              till en upprustningsspiral i en av världens mest explosiva regioner.
            </item>
            <item xml:id="i-PcyVHND93y1j2sztsR6LKw">
              Riksdagen tillkännager för regeringen som sin mening vad som
              anförs i motionen om införande av demokratikriterium för vapenexporten.
            </item>
            <item xml:id="i-NGE8MmgUjFraAmZjhKVAi1">
              Riksdagen tillkännager för regeringen som sin mening vad som
              anförs i motionen om att stoppa exporten av krigsmateriel till
              diktaturer.
            </item>
            <item xml:id="i-QAZjWmYZUuPWuXtiaKGcbT">
              Riksdagen tillkännager för regeringen som sin mening vad som
              anförs i motionen om den europeiska försvarsbyrån.
            </item>
          </list>
        </div>
        <div type="motContent">
          <head type="h1" xml:id="i-6mvTBtbVHvpUdrLihQ8EfA">
            Försäljningsrekord för svensk vapenexport
          </head>
          <p xml:id="i-QjSeArwSiL34vFz78YaYf">
            Under 2008 satte Sveriges vapenexport ett försäljningsrekord.
            Krigsmaterielexporten uppgick under förra året till 12,7 miljarder
            kronor, vilket är den högsta summan någonsin för svensk export
            av krigsmateriel. Jämfört med 2007 ökade svensk vapenexport med
            32 %. Denna ökning sker trots en i teorin restriktiv vapenexportpolitik.
            Antalet länder som Sverige exporterade krigsmateriel till uppgår
            till 54. Till ytterligare 7 beviljades export av olika sorters
            ammunition.
          </p>
          <p xml:id="i-BmrjHVSPkBpRZPtgrsgRbZ">
            Den svenska vapenexporten är omfattande, vilket är ett problem
            i sig. I strid med gällande riktlinjer fortsätter Sveriges krigsmaterielexport
            till krigförande länder. Dessutom säljer Sverige vapen till förtryckarstater
            och militärdiktaturer. Detta trots att den borgerliga regeringen
            säger sig sätta demokrati och mänskliga rättigheter högt på den
            utrikespolitiska agendan.
          </p>
          <p xml:id="i-5DZfX1THFcB1HrMAEyn8Aa">
            Den största mottagaren av svensk försvarsmateriel 2008 var Sydafrika
            (1,9 miljarder kronor) dit Jas 39 Gripen-plan levererades. Den
            näst största var Nederländerna (1,8 miljarder kronor), följt av
            Danmark (1,8 miljarder kronor), Grekland (1,1 miljarder kronor),
            Pakistan (846 miljoner kronor) och USA (800 miljoner kronor).
            Regeringen skriver i sin skrivelse att fördelningen mellan övrig
            krigsmateriel (ÖK) och krigsmateriel för strid (KS) under 2008
            var 50/50. Exporten av KS-klassade produkter gick till 97 % till
            etablerade mottagarländer inom EU och Sydafrika samt till USA
            och Australien.
          </p>
          <p xml:id="i-CUTB5n714z791vybc2APkP">
            Som synliggörs av statistiken är två av de största mottagarna
            av svensk krigsmateriel utvecklingsländer. Under 2008 är Sverige
            världens åttonde största leverantör av krigsmateriel till utvecklingsländer.
            Räknat per capita är Sverige världsledande.
          </p>
          <p xml:id="i-Jjw92fE5tJUsL9aFpok45n">
            Sedan Sveriges politik för global utveckling (PGU) infördes har
            Sveriges vapenexport till utvecklingsländer skjutit i höjden.
            Vart fjärde svenskt vapen säljs i dag till fattiga utvecklingsländer.
            Detta är en olycklig trend. Trots den moderatstyrda regeringens
            propositioner och skrivelser och dess fagra tal om mänskliga rättigheter
            och demokrati gör den ingenting för att stoppa denna negativa
            utveckling.
          </p>
          <p xml:id="i-7ELLwWiNPGZmjDrPbxzDyW">
            Sverige sålde under 2008 krigsmateriel till flera länder som
            av flera demokratiinstitut klassas som icke-demokratier, däribland
            Saudiarabien, Förenade Arabemiraten, Egypten och Oman.
          </p>
          <p xml:id="i-9a3hBmZRiv9yTTLHc5dSTh">
            Miljöpartiet har länge krävt att ett demokratikriterium borde
            införas för att få köpa svenska vapen.
          </p>
          <head type="h1" xml:id="i-KFSLfUWNuFeCKdmTtxLx3v">
            Svenska vapen till krigförande länder
          </head>
          <p xml:id="i-CA4LPvCJZ1XLz1YgwHDcSa">
            Sverige har kanske världens tuffaste lagstiftning för export
            av krigsmateriel. Trots att riktlinjerna är tydliga och förbjuder
            försäljning av krigsmateriel till krigförande länder, fortsätter
            Inspektionen för strategiska produkter (ISP) att ge tillstånd
            för sådan försäljning. Dessutom exporterar Sverige krigsmateriel
            till länder där det förekommer grova kränkningar av de mänskliga
            rättigheterna.
          </p>
          <p xml:id="i-WBRVbVHPF833DP4c7cBQGP">
            Bland mottagarländerna för svensk krigsmateriel återfinns flera
            länder som är inblandade i väpnad konflikt. Dit hör Indien, Thailand,
            Turkiet och inte minst USA. Det är inte acceptabelt. Riksdagens
            riktlinjer måste skärpas så att den stora vapen­exporten av svensk
            krigsmateriel till krigförande länder, länder som grovt kränker
            de mänskliga rättigheterna och länder med stora fattigdomsproblem
            stoppas. Svenska politiker ska inte få fortsätta att systematiskt
            åsidosätta reglerna för vapenexport.
          </p>
          <p xml:id="i-CePg1BuTgEmV2qLZUD7thd">
            Miljöpartiet menar att gällande lagstiftning ska efterlevas,
            vilket innebär att man inte ska sälja krigsmateriel till krigförande
            länder.
          </p>
          <p xml:id="i-UEMSqqgcAsE97bY8UuV3jt">
            Trots gällande lagstiftning som förbjuder export av vapen till
            krigförande länder säljer vi krigsmateriel för strid till USA,
            som är den huvudsakliga krigförande parten i både Irak och Afghanistan.
            FN drar slutsatsen att det pågår krig i dessa båda länder. Denna
            slutsats delas dock inte av ISP som årligen godkänner export av
            krigsmateriel för strid för nästan en miljard kronor till USA.
            Den borgerliga regeringen måste veta något som inte FN vet, eftersom
            en annan myndighet, Migrationsverket, rutinmässigt sänder tillbaka
            asylsökande från dessa båda länder, med hänvisning till att det
            inte pågår en väpnad konflikt i Iran och Afghanistan.
          </p>
          <head type="h1" xml:id="i-P7n6q5PMA99oZAegLZboqR">
            Svensk vapenexport bidrar till fattigdom och underutveckling
          </head>
          <p xml:id="i-RLRKZT1Ysz4VPQsuKmyr59">
            Under 2008 sålde Sverige krigsmateriel till flera länder som
            dras med allvarliga fattigdomsproblem. De två främsta mottagarländerna
            är Sydafrika och Pakistan.
          </p>
          <p xml:id="i-QCEkyKhZZ3mM1JAaMFW5wA">
            Problemet som Miljöpartiet ser det är att vi har en regering
            som inte för en konsekvent politik. Regeringen säger sig verka
            för fattigdomsbekämpning men gör samtidigt stora exportsatsningar
            av krigsmateriel till fattiga länder, som t.ex. Sydafrika och
            Pakistan. Trots stor fattigdomsproblematik är Pakistan ett av
            få länder i världen som lägger mer pengar på försvaret än på utbildning
            och hälsa tillsammans. Krigsmaterielexporten till Sydafrika är
            större än Sidas hela bistånd till humanitära insatser och konfliktrelaterad
            verksamhet för alla länder i Afrika söder om Sahara.
          </p>
          <p xml:id="i-8dfpv1PWKkqQDjU92MK2dt">
            FN:s utvecklingsorgan UNDP lyfter i sina rapporter fram problemet
            att militära investeringar av fattiga länder hämmar livsviktiga
            satsningar på rent vatten och sanitet. Pakistan omnämns särskilt
            då landet lägger 47 gånger mer på militären än på vatten och sanitet,
            samtidigt som närmare 120 000 människor årligen dör av diarré
            i landet.
          </p>
          <p xml:id="i-Feb2A687b7t9XeausajeHy">
            Svenska vapen säljs till länder med stor fattigdom där vapenköpen
            kan direkt motverka arbetet mot fattigdom. Det är ett grundläggande
            problem att världen väljer att prioritera militära satsningar
            i stället för att lösa problemen med fattigdom. För varje krona
            som läggs på bistånd i världen läggs ytterligare 15 kronor på
            militära utgifter.
          </p>
          <p xml:id="i-8ZBmnf5ucohFsPJGh5aaQR">
            När riksdagen beslutade om politiken för global utveckling (PGU)
            i december 2003 var huvudpunkten att Sveriges politik måste vara
            samstämmig: Det Sverige säger och gör i ett sammanhang måste stämma
            med svenskt agerande i ett annat. Alla politikområden ska sträva
            mot samma mål. Målet är att bidra till en rättvis och hållbar
            global utveckling. Politiken ska präglas av ett rättighetsperspektiv
            och kännetecknas av de fattigas perspektiv på utveckling. Det
            innebär att de fattiga människornas behov, intressen och förutsättningar
            ska vara utgångspunkt i strävandena mot en rättvis och hållbar
            utveckling.
          </p>
          <p xml:id="i-7FvEXGGgBtxqcVf3ZEPkGX">
            Sedan december 2008 är EU:s uppförandekod för vapenexport juridiskt
            bindande. Koden innehåller bl.a. långtgående skrivningar om att
            man som säljarland ska ta hänsyn till om exporten allvarligt riskerar
            att motverka en hållbar utveckling i mottagarlandet.
          </p>
          <p xml:id="i-Je8faDCMzfbLDeD6g8FAzb">
            Om Sverige ska leva upp till PGU:n och EU:s nya uppförandekod
            bör vapenexporten i varje enskilt fall föregås av en problematiserande
            granskning av om vapenexporten riskerar att motverka hållbar utveckling.
            En försiktighetsprincip bör anges i samband med vapenexport som
            innebär att om det finns risk för en målkonflikt bör fattigdomsbekämpningen
            få företräde.
          </p>
          <head type="h1" xml:id="i-JbzNACMVKWfpAqfGtiAKCk">
            Sverige bidrar till en upprustningsspiral i en av världens mest
            explosiva regioner
          </head>
          <p xml:id="i-E1c4xRqmfK2kkXzLsU5hAt">
            Miljöpartiet kritiserar återigen exporten av radarsystemet Erieye
            till Pakistan. Det är problematiskt för svensk utrikespolitik
            och exportkontroll. När kontraktet med Pakistan tecknades var
            landet en militärdiktatur. Under det gångna året 2008 har man
            gått från militärdiktatur till en skör demokrati. Pakistan är
            ett mycket instabilt land som dessutom riskerar att implodera
            av inre motsättningar men främst av hotet från radikala fundamentalister.
            Dessutom befinner sig Pakistan i en långvarig konflikt med Indien
            om gränsområdet Kashmir. Båda länderna är dessutom kärnvapenstater.
            Förutom att Sverige beväpnar Pakistan säljer vi även vapen till
            Indien. Sverige bidrar således aktivt till en upprustningsspiral
            i en av världens mest explosiva regioner.
          </p>
          <p xml:id="i-8MdB9HYJ3B4a7C2p8XDSEB">
            Det är Miljöpartiets åsikt att regeringen borde ge tydliga signaler
            till Saab, som försöker vinna det stora kontraktet att få leverera
            126 Jas 39 Gripenplan till det indiska flygvapnet, att det inte
            är förenligt med gällande svensk lag att sälja jaktplan till Indien.
            Problemet är att det jaktplan som Indien köper måste kunna bära
            landets kärnvapen. Men att göra Jas 39 Gripen till kärnvapenbärare
            borde omöjliggöra en affär med tanke på den lagstiftning som finns
            kring vapenexporten. Det kan inte heller vara ett svenskt utrikespolitiskt
            mål att göda en potentiell kärnvapenkonflikt. Regeringen borde
            därför ge tydliga signaler till Saab att det är en omöjlig affär
            som Sverige omöjligen kan stå bakom.
          </p>
          <p xml:id="i-8xFTSiqnnhexb5wdNkScfZ">
            Ett annat problem är att det är den svenska staten som står bakom
            varje vapen och som står som ekonomisk garant för affärerna. Svenska
            skattebetalare riskerar att behöva stå för kostnaderna för radarsystemet
            Erieye, om den nya demokratiska regeringen i Pakistan i stället
            skulle välja att ställa in betalningarna till Sverige för att
            satsa pengarna t.ex. på inhemsk fattigdoms­bekämpning. Skulle
            utbetalningarna till Sverige utebli kan pengarna komma att dras
            från den svenska biståndsbudgeten.
          </p>
          <head type="h1" xml:id="i-EiQdWLyUQBAtiLUhYGaE95">
            Spridning av små och lätta vapen
          </head>
          <p xml:id="i-Kf89nK64u6ztGTU8nLJuyu">
            Sveriges export av små och lätta vapen till länder som Australien,
            USA, Kanada, Indien och Danmark uppgick till ett värde av 960
            miljoner kronor under 2008. Varje år dödas uppemot 300 000 människor
            av s.k. lätta vapen, enligt FN. USA använder t.ex. Saabs pansarskott
            AT 4 i sin krigföring i Irak. Sverige som historiskt sett håller
            en relativt hög profil för att kontrollera lätta vapen har samtidigt
            en stor export av dessa vapen. Det inger inte förtroende.
          </p>
          <p xml:id="i-GcGCQwnjreu1RcGbz6vBxA">
            Regeringen skriver i skrivelsen Nationell strategi för svenskt
            deltagande i internationell freds- och säkerhetsfrämjande verksamhet
            (2007/08:51) att förekomsten av massförstörelsevapen och den stora
            spridningen av små och lätta vapen hotar internationell säkerhet,
            och därmed också vår.
          </p>
          <p xml:id="i-MP4sQiS4KjJw6AuAsehXpf">
            Miljöpartiet anser att Sverige här spelar ett dubbelspel. Man
            agerar internationellt för en hård kontroll men är samtidigt världsledande
            inom området bärbara pansarvärns­vapen. Det svenska företaget
            Saab Bofors Dynamics har sålt över en miljon vapensystem till
            mer än 50 länder i världen. Det mest spridda vapnet är granatgeväret
            Carl Gustaf som har använts i en mängd krig, exempelvis i Burma,
            Sri Lanka, Vietnam och Kashmir.
          </p>
          <p xml:id="i-LBqwm39SxQaz1VYBTuCTrY">
            En stor köpare av Carl Gustaf är USA, och vapnet har använts
            i både Irak och Afghanistan. Till granatgeväret finns den s.k.
            flechetteammunitionen, ADM 401, som är utvecklad för specifika
            amerikanska ändamål och särskilt anpassad för krigföring i stadsmiljö.
            Vid explosionen sprids över 1 000 flechetter, små sylvassa pilar,
            över ett 100 meter stort område, och risken att oskyldiga civila
            skadas är stor.
          </p>
          <head type="h1" xml:id="i-A9JiPBGUNdV1wuErGXvYQY">
            Svensk vapenexport bidrar till att göda krig och konflikter
          </head>
          <p xml:id="i-CtgZn75EtTiAzKuv1kU7HG">
            Vi ska göra vårt yttersta för att befria våra folk från krigets
            gissel som i konflikter inom och mellan länder har krävt mer än
            fem miljoner liv under det senaste årtiondet.
          </p>
          <p xml:id="i-95eJ2Lwadsid2nDuzo6ujp">
            Denna deklaration antogs i september 2000 av Millennietoppmötet
            som arrangerades av FN. Om Sverige och världens länder menar vad
            de säger måste det naturligtvis få konsekvenser. Delar av världen
            präglas av djupgående och komplicerade konflikter, som ofta leder
            till krig och grova kränkningar av mänskliga rättigheter.
          </p>
          <p xml:id="i-F2Zt1hrK7tCqFM8Tn4CzQn">
            Den internationella vapenhandeln är en viktig drivkraft bakom
            militära rustningar och bidrar därmed till krig och väpnade konflikter.
            Därför bör Sverige verka för en radikal svensk och global nedrustning,
            och för att resurser som i dag förslösas på militär rustning omfördelas
            till insatser som kan förebygga krig och konflikter.
          </p>
          <p xml:id="i-CwUHUxkr1UFtA3m7R4JgMv">
            Dessvärre finns nu i stället förslag i Sverige som går i motsatt
            riktning och som ytterligare öppnar för att sälja vapen till krigförande
            länder. Det är förslag som syftar till att göra det enklare att
            exportera till ett antal strategiskt viktiga länder som Sverige
            har ett omfattande krigsmaterielsamarbete med.
          </p>
          <p xml:id="i-UfJ4AjjBNyFqLxGnjDQLPp">
            En konsekvens av detta är att Sverige lättare kan exportera krigsmateriel
            till krigförande länder, t.ex. USA och Storbritannien. Ett annat
            exempel är att Sverige, trots långvarigt krig mellan Indien och
            Pakistan, fortsätter att leverera krigsmateriel till båda parter
            för att inte undergräva nuvarande och framtida affärskontakter.
          </p>
          <p xml:id="i-CRPmQj9jnPZnzeWFk1Piik">
            Här anser Miljöpartiet att det krävs mer än fagra ord för att
            svenska folket ska återfå förtroendet för hanteringen kring svensk
            vapenexport.
          </p>
          <head type="h1" xml:id="i-6xpRaW4YcgjpFA7sgLjzgr">
            Svensk vapenexport bidrar till brott mot mänskliga rättigheter
          </head>
          <p xml:id="i-PVnD193kUqbxBFdi6zagmw">
            En av de grundläggande förutsättningarna för vapenexport i Sverige
            är sedan 1971 års riksdagsbeslut att mottagarländerna ska respektera
            de mänskliga rättigheterna. Trots det tillåts export till en rad
            länder som bryter mot de mänskliga rättigheterna.
          </p>
          <p xml:id="i-EMDncfn1qRzZrT9gcGBeNX">
            Förbudet mot export till länder som bryter mot de mänskliga rättigheterna
            är emellertid inte endast humanitärt motiverat. Att inte sälja
            vapen till dessa länder är också en säkerhetspolitiskt grundad
            hållning. Sambandet mellan respekt för de mänskliga rättigheterna
            och en fredlig utveckling är ett sedan länge erkänt faktum. Omfattande
            och grova kränkningar av mänskliga rättigheter kan utgöra ett
            hot mot stabiliteten såväl inom ett land som i dess omgivning.
          </p>
          <p xml:id="i-Dz9L9zZrSThWLb8JpeMLEQ">
            I riktlinjerna för vapenexport anges att respekt för mänskliga
            rättigheter är ett centralt villkor för att vapenexport ska beviljas.
            Det spelar ingen roll om vapen i sig kan komma att användas för
            att kränka mänskliga rättigheter eller inte, det räcker att kränkningarna
            förekommer i landet för att vapenexporten ska stoppas.
          </p>
          <p xml:id="i-LeCdJC9iiPbUoWKpanMbcN">
            Att svensk utrikespolitik ska främja respekten för de mänskliga
            rättigheterna har av riksdag och regering betonats alltmer under
            senare år. Omsorgen om och försvaret av de mänskliga rättigheterna
            är en integrerad och central del av den svenska utrikespolitiken.
          </p>
          <p xml:id="i-FTzXeULXAN3jJSArPTdi3D">
            Trots de hårda skrivningarna ser verkligheten helt annorlunda
            ut än dess restriktiva intentioner. Riksdagens riktlinjer för
            vapenexport åsidosätts systematiskt. Sverige exporterar stora
            mängder krigsmateriel till flera länder där svåra brott mot mänskliga
            rättigheter begås, vilket legitimerar regeringarna politiskt såväl
            som stärker deras vapenmakt rent konkret.
          </p>
          <head type="h1" xml:id="i-KGaTvbtWwpHL8LcyXneM5x">
            Svensk vapenexport stärker diktaturer
          </head>
          <p xml:id="i-WaS3HSwobSARxKb43xuGzR">
            Trots att demokrati är ett utmärkande drag i svensk utrikespolitik
            säljer Sverige vapen till en rad diktaturer. Genom bl.a. bistånd
            och politiska insatser har Sverige på olika sätt sökt understödja
            demokratiska krafter och en demokratisk utveckling i olika delar
            av världen. Demokrati är en hörnsten i Sveriges politik för global
            utveckling. Politiken ska präglas av ett rättighetsperspektiv.
            I rättighetsperspektivet ingår demokrati och mänskliga rättigheter.
          </p>
          <p xml:id="i-2ByPjcbiModBe38eDXCdr1">
            Trots denna skrivning har svensk praxis möjliggjort att vapenexport
            tillåtits till flera icke-demokratiska länder. Sverige skickar
            och har skickat vapen till en rad länder som inte är demokratiska.
            Detta gäller såväl den nuvarande borgerliga regeringen som den
            förra socialdemokratiska regeringen.
          </p>
          <p xml:id="i-9n52SxuKyjsSJEneWUXmLN">
            EU:s uppförandekod säger bl.a. att man ska bedöma mottagarlandets
            inställning till relevanta principer i internationella instrument
            som rör internationell humanitär rätt. Uppförandekoden säger att
            medlemsstaterna inte ska utfärda exportlicens om det föreligger
            uppenbar risk att den militära teknik eller den krigsmateriel
            som ska exporteras kan komma att användas vid allvarliga kränkningar
            av internationell humanitär rätt. Denna paragraf har tillkommit
            på initiativ av bl.a. Sverige. Men i skrivelsen säger regeringen
            att den gemensamma ståndpunkten borgar för att de mål, perspektiv
            och huvuddrag som gäller för den svenska politiken för global
            utveckling beaktas och kommer till uttryck i svensk exportkontrollpolitik.
            Den som skrev detta kan inte ha sett den verkliga statistiken,
            att Sverige under 2008 är världens åttonde största leverantör
            av krigsmateriel till utvecklingsländer.
          </p>
          <head type="h1" xml:id="i-YXVDETPxVgEWrQUCNPVE8j">
            Sverige bör lämna Europeiska försvarsbyrån, EDA
          </head>
          <p xml:id="i-wCYvthU4VT7BmDSkhH9M6">
            År 2004 bildades den europeiska försvarsbyrån (EDA). Byråns primära
            uppgift är att söka förenkla och samordna flera länders materielupphandlingar.
            Dess syfte är också att utveckla försvarskapaciteten, stärka samarbete
            om krigsmateriel, stärka försvars­industrin i Europa samt främja
            militär forskning och utveckling. Produktion och utveckling av
            krigsmateriel är en mycket viktig del av EU:s säkerhetspolitik.
            Det gäller att exportera och sälja så mycket vapen som möjligt
            i världen. Miljöpartiet är oroligt för att starka krafter styr
            utvecklingen mot en gemensam politik och upphandlingsprocess för
            försvarsmateriel inom EU.
          </p>
          <p xml:id="i-KpSRp7x8HVXtXQ46yj2np5">
            EU:s nya uppförandekod för vapenexport är juridiskt bindande
            sedan december 2008. Vi noterar att koden innehåller bl.a långtgående
            skrivningar om att man som säljarland ska ta hänsyn till om exporten
            allvarligt riskerar att motverka en hållbar utveckling i mottagarlandet,
            vilket är positivt. Det är svårt att vara kritisk till en uppförandekod
            och transparens, som i grunden är något bra. Men Miljöpartiet
            är oroat för det som ligger där bakom. Vi ser Försvarsbyråns arbete
            som en del i utvecklingen mot en upprustning i Europa. Detta är
            något som vi är starkt kritiska till. Risken finns att EDA leder
            till en harmonisering av den relativt restriktiva svenska lagstiftningen
            för vapenexport till en mer liberal lagstiftning på EU-nivå.
          </p>
          <p xml:id="i-2qeT6hzvANhHqa5LERBAKH">
            Miljöpartiet finner det märkligt att EU å ena sidan säger sig
            vilja verka för nedrustning och exportkontroll, å andra sidan
            lägger alltmer resurser på eget krigsmateriel och på att ta fram
            nya vapensystem i den gemensamma försvarsbyrån.
          </p>
          <p xml:id="i-2L8gmDa5TZNkT9UfoySt9X">
            Med anledning av ovan redovisade skäl anser Miljöpartiet att
            Sverige bör begära utträde ur försvarsbyrån EDA.
          </p>
        </div>
        <div type="motSignatures">
          <list>
            <item xml:id="i-BzSeiyCiQxEHRBHehnNJKB" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-PDUw9DGkGJP4n3JU8RTfY7" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-4ai9Z1UcKAWxm1JwZaHgVv" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-Htay5pDccDnCJ2VRJXd2Ea" who="i-2EZPhWWR7yHztg3zN2aNvh">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
