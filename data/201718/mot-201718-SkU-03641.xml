<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-03641">
  <teiHeader>
    <fileDesc>
      <titleStmt>
        <title>De negativa effekterna av kilometerskatt</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3641 av Betty Malmberg (M)</title>
          <idno type="rdwebb">H5023641</idno>
          <rs type="number">3641</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5023641/text</ref>
          <ref type="dokument_url_html">http://data.riksdagen.se/dokument/H5023641</ref>
          <ref type="dokumentstatus_url_xml">http://data.riksdagen.se/dokumentstatus/H5023641</ref>
          <ref type="docx">http://data.riksdagen.se/fil/728ED461-8AE4-4422-982B-97553F31374B</ref>
          <ref type="pdf">http://data.riksdagen.se/fil/B4BBFC56-8007-47DB-A0FD-2F2AA81CAE9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-67tw69kPMF3ojPomauUkXa" type="signed"/>
        <correspContext corresp="i-67tw69kPMF3ojPomauUkXa">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-X1UUQpKqtn3Du922efSKcU" type="submitted">
          <date when="2017-10-05"/>
          <time when="15:18:57"/>
        </correspAction>
        <correspAction xml:id="i-sXsfbEsZAGyf85vRTXaWY" type="reviewed">
          <date when="2017-10-05"/>
          <time when="16:31:46"/>
        </correspAction>
        <correspAction xml:id="i-KmGUNHtBi8KZUhxRrbtk6a" type="referred">
          <date when="2017-10-13"/>
        </correspAction>
        <correspAction xml:id="i-XLkCjpFiA6RxGvqLXmPFN4" type="assigned">
          <date when="2018-09-21"/>
          <time when="10:16:10"/>
        </correspAction>
        <correspContext corresp="i-XLkCjpFiA6RxGvqLXmPFN4">
          <ref type="assignedTo">Skatteutskottet</ref>
        </correspContext>
        <correspAction xml:id="i-CaDq8AZhGCBzorLfZBFeWs" type="behandlas_i"/>
        <correspContext corresp="i-CaDq8AZhGCBzorLfZBFeWs">
          <ref type="uppgift">2017/18:SkU10</ref>
          <ref type="ref_dok_id">H501SkU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU10</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CiFRq6dEkFxCgNPE5berM9" type="motHeader">
        <div xml:id="i-XweeJYFZiis7b8nEASSSBr" type="motTitle">
          Motion till riksdagen 2017/18:3641 av Betty Malmberg (M) De negativa
          effekterna av kilometerskatt
        </div>
      </div>
      <div xml:id="i-3kWDfKrYYWw9dwW8pxxtNn" type="motBody">
        <div xml:id="i-Cf2z65KTg7E6ejngrZciYd" type="motProposal" subtype="förslag">
          <head xml:id="i-BcDJEoqFtz5pN5uPHejXcv">
            Förslag till riksdagsbeslut
          </head>
          <list xml:id="i-65JXmeXohwFsdZyHnYVp4o">
            <item xml:id="i-4Zs9C5yfjtUAU6EpoohTNG" sortKey="Yrkande 1">
              Riksdagen ställer sig bakom det som anförs i motionen om de negativa
              effekterna av ett eventuellt införande av en kilometerskatt/vägslitageavgift
              och tillkännager detta för regeringen.
            </item>
          </list>
        </div>
        <div xml:id="i-GAsPoLDD3uw4n9b8hcJKq2" type="motContent">
          <head xml:id="i-6hTCUUcCxd4tyPvF5qFPRk" type="h1">
            Motivering
          </head>
          <p xml:id="i-Pv4EGgqwzx5thbv2SAo6qz">
            Alltsedan 2004 har det från och till diskuterats huruvida en
            kilomerskatt, eller vägslitageskatt för lastbilstrafiken, bör
            införas i Sverige. De kritiska rösterna emot har varit många,
            inte minst från svensk industri och svensk åkerinäring som räds
            att deras internationella konkurrenskraft kommer att försämras.
            Sverige har haft kilometerskatt tidigare men den avskaffades 1993.
          </p>
          <p xml:id="i-G3snmubFztLJR8uTcp5Fkj">
            Regeringens skäl för att åter utreda kilometerskatten stavades
            ursprungligen miljö och att kunna frigöra medel som skulle gå
            direkt tillbaka till underhåll och investering i vägar. Den sistnämnda
            linjen tycks dock ha övergivits och istället handlar det nu enkom
            om att öka miljöskatternas styrande effekt (DN 2014-10-21). I
            artikeln talar man också om att skatten kommer att bidra till
            att långväga godstransporter flyttas från lastbil till tåg och
            sjöfart. Problemet är bara att 60 procent av lastbilstransporterna
            rullar på sträckor kortare än 10 mil och 90 procent kortare än
            30 mil, vilket innebär att tåg och sjöfart inte kan vara något
            alternativ.
          </p>
          <p xml:id="i-6sMz6XQ5eEC4BZy6N8F9Cq">
            Totalt sett sker 80 procent av alla inrikes godstransporter med
            lastbil. Men även det gods som transporteras långväga med andra
            fordonsslag fraktas så gott som alltid med lastbil såväl i början
            som i slutet av transporten.
          </p>
          <p xml:id="i-Ny28dbhumxu39QYokcmNys">
            Den aviserade kilometerskatten/vägslitageskatten riskerar få
            allvarliga effekter för företagen utan att det ger några större
            positiva effekter för klimatet. Många företag, särskilt inom skogs-
            och anläggningsindustrierna, är mycket transportberoende och har
            inga alternativa sätt att transportera gods. Det är därför högst
            troligt att dessa branscher kommer att tappa i konkurrenskraft
            med den nya skatten. Tidigare har det talats om en skattenivå
            på ca 24 kr milen för tunga lastbilar. Något som enkom Skogsindustrierna
            uppskattar skulle öka branschens kostnader med två miljarder.
            Sådana kostnadsökningar är naturligtvis inte rimliga utan innebär
            en straffskatt för företagande och landsbygd.
          </p>
          <p xml:id="i-2FQJATtG1WJt9qVp4zF6ge">
            De högre transportkostnaderna kan också innebära att till exempel
            biobränsle och grot blir så olönsamt att hämta att det blir kvarlämnat
            i skogen, istället för att kunna användas och ersätta fossil energi.
            Vän av ordning kan då undra vilka totala effekter detta får för
            miljön.
          </p>
          <p xml:id="i-65y6JYDW2StX3k8tpDV7mm">
            Det är otvetydigt så att en kilometerskatt/vägslitageskatt baserad
            på avstånd blir en straffskatt på landsbygden och kommer att hota
            jobben där. Det var också ett skäl till att Danmarks S-märkta
            regering år 2013 valde att dra tillbaka sitt förslag till införande
            av kilometerskatt. Likaså har Frankrike backat från sitt förslag
            till kilometerskatt med hänvisning till ”att den inte var rättvis
            men också orealistisk och ineffektiv”. Danmark menade också att
            de administrativa kostnaderna för att införa skatten skulle bli
            orimligt höga.
          </p>
          <p xml:id="i-Ggs1orQAZhZ6BdJQ5F4EJc">
            Då det gäller frågan om att minska utsläppen är inte en avståndsbaserad
            skatt lösningen. Alla incitament för att spara bränsle och därmed
            gynna miljön, blir på så sätt olönsamma och ointressanta. Däremot
            har teknikutvecklingen på motorer och bränslen tjänat miljön väl.
            Jämfört med 1990-talet har lastbilarnas utsläpp kunnat minskas
            med imponerande 90 procent – en utveckling som fordonsindustrin
            fortsätter att driva. Men då skatt tas ut på avstånd riskerar
            fokus på utsläppsminskningar att avta drastiskt. Det gynnar inte
            miljön.
          </p>
          <p xml:id="i-Peys9VP4bRErSfzaMPom2G">
            Med hänvisning till ovan anser undertecknad att införandet av
            en avståndsbaserad kilometerskatt/vägslitageskatt inte skulle
            uppfylla de mål som regeringen önskar. Tvärtom skulle den slå
            blint och hota såväl miljö och landsbygd som företagande och jobb.
            Detta bör riksdagen ge regeringen tillkänna.
          </p>
        </div>
        <div xml:id="i-RTycwuQSAAqCHiv1JCmtrR" type="motSignatures">
          <list xml:id="i-Qt3a9qR1VA5BDVGZt8PBbd">
            <item xml:id="i-99b2Ju1fYhmzmyaca1bTKZ">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
