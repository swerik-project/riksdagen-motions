<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00170">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__170/mot_1929__fk__170-001.pdf"/>
      <fw xml:id="i-7hwQSkfNR9idkoTWBfVwhr">
        Motioner i Första kammaren, Nr 170. 9
      </fw>
      <div xml:id="i-UUNNwkv2SDCfGAkphYipu4" type="motHeader">
        <div xml:id="i-5Zt6LL4nTzHjTvy7yWDJfK" type="motTitle"/>
        <div xml:id="i-7Lcws9Cq3uhEWTPDrNuRP3" type="motSubmissionInfo"/>
      </div>
      <div xml:id="i-YSwpyWqDitffodcMrck9Qk" type="motBody">
        <div xml:id="i-TKMVT588tWh8dP3iHNKCV5">
          <p xml:id="i-HZAkwiJbVLA331uCF38DRg">
            Nr 170.
          </p>
          <p xml:id="i-Gn4CLCFEY4sECaZxWYUfpd">
            Av herr Gustafson, Fritiof, m. fl., om räntefritt låneunderstöd
            åt Horn- borgasjöns sänkningsförening.
          </p>
          <p xml:id="i-Ck4HzxLjUbdvKEDeLkoRpx">
            I två vid 1928 års riksdag väckta likalydande motioner nämligen
            nr 116 i första kammaren och nr 298 i andra kammaren hemställdes,
            att riksdagen måtte bevilja Hornborgasjöns sänkningsförening ett
            treårigt räntefritt lån å 350,000 kronor, att utgå ur statens
            avdikningslånefond, utan hinder av därför gällande villkor, eller
            av medel, som på annat sätt kunna vara tillgängliga. Jordbruksutskottet,
            som avgav utlåtande (nr 59) i anledning av motionerna, lämnade
            däri först en ingående redogörelse för vad i detta ärende tidigare
            före- kommit. Däri omnämndes vissa i anledning av vattenavledningsföretaget
            upp- komna processer samt återgavs yttranden, som till Kungl.
            Maj:t avgivits av lantbruksstyrelsen, statskontoret, riksgäldskontoret
            och länsstyrelsen i Skara- borgs län. Härefter yttrade utskottet
            för egen del följande:
          </p>
          <p xml:id="i-EE8sJG72aQXfnTz3C8VzJC">
            »I ärendet har vitsordats, att Hornborgasjöns sänkningsförening
            befinner sig i allvarligt ekonomiskt trångmål. Med avseende å
            anledningen till det irå- kade svåra läget har från föreningens
            och motionärernas sida gjorts gällande, att detta väsentligast
            föranletts av vissa vederbörande lantbruksingenjörs åt- göranden,
            vilka dels givit upphov till ovan antydda processer och dels omöjlig-
            gjort för föreningen att på annat sätt än som skett ekonomisera
            företaget. Lantbruksstyrelsen åter har ansett den huvudsakliga
            direkta skulden ligga däri, att föreningen i stället för att i
            tid begagna sig av föreliggande möjligheter att genom utdebitering
            å föreningens medlemmar anskaffa de medel, som för före- tagets
            utförande kunde erfordras utöver erhållet odlingslån och eventuellt
            statsbidrag från det allmänna avdikningsanslaget, anlitat den
            enskilda krediten med därav följande stora ränteutgifter. Vad
            i ärendet anförts giver visserligen icke tillräcklig ledning för
            ett bestämt omdöme rörande denna sak. Så mycket synes utskottet
            i varjé fall stå klart, att vederbörande lantbruksingenjör såsom
            jämväl från länsstyrelsens sida framhållits, icke iakttagit den
            omsorg och grund- lighet vid handläggningen av det honom anförtrodda
            uppdraget, som varit på- kallad. Å andra sidan torde dock föreningen
            kunna läggas till last att icke hava i tid verkställt erforderlig
            utdebitering, om ock denna underlåtenhet kan finna sin förklaring
            i vissa av föreningen framhållna omständigheter. Lantbruksstyrelsen
            har framhållit, att företagets skulder numer stigit till sådana
            belopp, att en avveckling av desamma enbart genom utdebitering
            på intressenterna icke längre torde vara möjlig. Med hänsyn till
            de särskilda om- ständigheter, som föranlett att vissa med företaget
            förenade rättsliga frågor ännu icke nått sin slutliga lösning
            — vilket förhållande i sin mån bidragit till att intressenternas
            kostnader kommit att avsevärt överstiga de beräknade — har lantbruksstyrelsen
            liksom ock länsstyrelsen funnit, att ett mellankommande från statens
            sida i förevarande fall kunde försvaras i syfte att hindra de
            för
          </p>
          <pb facs="riksdagen-motions-pdf/data/1929/mot_1929__fk__170/mot_1929__fk__170-002.pdf"/>
          <fw xml:id="i-QHHVkTiNYnipCmCEzsqo5d">
            10 Motioner i Första kammaren, Nr 170.
          </fw>
          <p xml:id="i-TewAKkepMEiWSGr8AiMNm7">
            intressenternas ekonomi olycksdigra konsekvenser, som eljest
            kunde förväntas bliva oundvikliga. Utskottet förbiser givetvis
            icke det allvarliga läge, vari en ej obetydlig del av befolkningen
            uti ifrågavarande bygd skulle råka, i händelse av ett föreningens
            ekonomiska sammanbrott, och kan därför icke undgå räkna med möjligheten
            av ett statens ytterligare understödjande av företaget. — I detta
            sammanhang vill utskottet erinra, att sänkningsföreningen, som
            hittills icke erhållit något statsbidrag utan återbetalningsskyldighet,
            hos Kungl. Maj:t gjort två särskilda framställningar om beviljande
            av sådant bidrag till ett sammanlagt belopp av 287,665 kronor
            för bestridande av ränteutgifter och rättegångskostnader, be-
            träffande vilka framställningar Kungl. Maj:t enligt vad utskottet
            inhämtat ännu icke fattat beslut. Härjämte har föreningen ytterligare
            anhållit om ett statsbidrag med 315,000 kronor för betalning av
            föreningens skulder. Ifråga om sistnämnda framställning, över
            vilken yttrande av Kungl. Maj:t infordrats av lantbruksstyrelsen,
            har styrelsen på sätt ovan nämnts velat avvakta den slutliga utgången
            av ovanberörda process mellan vissa vattenverksägare och sänkningsföreningen
            innan styrelsen avgåve det infordrade yttrandet. — Emel- lertid
            råder oklarhet rörande vissa på bedömandet av förevarande fråga
            inver- kande förhållanden. Sålunda borde enligt riksgäldskontorets
            mening beviljande av ytterligare låneunderstöd av statsmedel ej
            ifrågakomma utan att en ingående undersökning av företagets allmänna
            läge, återbetalningsförmåga m. m. först blivit verkställd. Den
            utredning, som på Kungl. Maj:ts befallning verkställts av länsstyrelsen,
            har såsom länsstyrelsen själv erkänt särskilt i det avseende,
            vars klarläggande riksgäldskontoret ansett såsom en förutsättning
            för bevil- jande av ytterligare statsunderstöd, icke lämnat något
            positivt resultat, och länsstyrelsen har givit en antydan om att
            knapphändigheten i den verkställda utredningen delvis hade sin
            grund i ärendets brådskande natur. Härtill kommer, att statskontoret
            och riksgäldskontoret gjort gällande olika uppfattningar i fråga
            om sättet för anskaffande av medel till ett eventuellt ytterligare
            låneunder- stöd från statens sida. Vid nu angivna förhållanden
            anser sig utskottet för närvarande icke kunna tillstyrka något
            ytterligare statsunderstöd. Med hänsyn till denna frågas otvi-
            velaktigt allvarliga beskaffenhet torde emellertid åtgärder böra
            vidtagas för åvägabringande av den klarhet rörande på spörsmålet
            inverkande förhållan- den, som utskottet anser ofrånkomlig för
            ett närmare ställningstagande till detsamma. Utskottet vill därför
            tillstyrka, att en framställning i sådant av- seende göres till
            Kungl. Maj:t, och vill utskottet härvid erinra om riksgäldskonto-
            rets uttalande, att det torde kunna förväntas, att de enskilda
            kreditgivarna skola finna med sina intressen förenligt att avvakta
            det resultat, vartill en sådan utredning kan leda, innan eventuella
            indrivningsåtgärder vidtagas.»
          </p>
          <p xml:id="i-K9ugt2U3ryWVZ4HYpXphvw">
            Under åberopande av det anförda hemställde utskottet, att riksdagen,
            i an- ledning av de väckta motionerna, måtte i skrivelse till
            Kungl. Maj:t anhålla, att Kungl. Maj:t ville låta skyndsamt verkställa
            den närmare utredning, som påkallades för ett fullständigt klarläggande
            av de förhållanden med avseende å Hornborgasjöns sänkningsföretag,
            vilka kunde anses vara av avgörande bety- delse för ett ställningstagande
            till frågan om ytterligare statsunderstöd till nämnda företag
            samt för riksdagen framlägga det förslag, vartill utredningen
            kunde giva anledning.
          </p>
          <pb facs="riksdagen-motions-pdf/data/1929/mot_1929__fk__170/mot_1929__fk__170-003.pdf"/>
          <fw xml:id="i-HJnXR8q97WjobZaQpFUME9">
            Motioner i Första kammaren, Nr 170. 11
          </fw>
          <p xml:id="i-2H7PKSKZgPkkk7MnHQSueh">
            Riksdagen fattade sitt beslut i överensstämmelse med jordbruksutskottets
            förslag (riksdagens skrivelse nr 223). Jämlikt av Kungl. Maj:t
            vid anmälan den 18 juli 1928 av riksdagens skrivelse i ämnet givet
            bemyndigande har dåvarande chefen för jordbruksdepartemantet uppdragit
            åt vattenrättsdomaren greve H. A. H. Hamilton och f. d. lantbruks-
            ingenjören A. V. Nordin att inom jordbruksdepartementet biträda
            vid verk- ställande av sagda utredning, därvid, jämlikt Kungl.
            Maj:ts i samband med meddelande av nämnda bemyndigande lämnade
            föreskrift, bland annat borde undersökas möjligheterna av en uppgörelse
            i pågående rättegång mellan sänk- ningsföretaget och ägare till
            i Hornborgasjöns avlopp, Fliaån, belägna vatten- verk. Av vad
            1928 års jordbruksutskott i sitt berörda utlåtande anfört och
            hemställt torde otvetydigt framgå, hur angeläget utskottet ansett
            skyndsamma åtgärder vara för att bringa företaget i fråga erforderlig
            ekonomisk hjälp. Den av Kungl. Maj:t på sätt ovan nämnts anbefallda
            utredningen i sådant syfte, vilken i över- ensstämmelse med Kungl.
            Maj:ts uppdrag i första hand inriktat sig på åstad- kommande av
            en förlikning i pågående rättegång mellan sänkningsföretaget och
            vissa av företaget berörda vattenverksägare, har emellertid enligt
            vad vi förvissat oss om ännu icke lett till något resultat. Ett
            första förlikningsförslag, vilket biträtts av intressenterna i
            sänkningsföretaget, har gått om intet på grund av avböjande från
            vederbörande vattenverksägares sida. Fortsatta försök pågå alltjämt
            för vinnande av uppgörelse. Dock synes av vissa omständigheter
            att döma ovisst, huruvida utredningens resultat kan föreligga
            inom sådan tid, att proposition i ämnet kan hinna föreläggas innevarande
            riksdag. Med hänsyn härtill och då enligt vad vi hava oss bekant
            sänkningsföreningens läge för när- varande är sådant, att företaget,
            för att undgå ett ekonomiskt sammanbrott med därav följande oöverskådliga
            verkningar för hela den bygd, som beröres av före- taget ifråga,
            är i oundgängligt behov av ett tillfälligt låneunderstöd vilja
            vi för- orda beviljandet av ett sådant understöd. Detta understöd,
            som sålunda endast skulle avse att bringa föreningen den hjälp,
            som kräves för att kunna i av- vaktan på förevarande frågas slutliga
            lösning upprätthålla företagets ekonomi, synes böra beredas i
            form av ett räntefritt lån, vars belopp icke torde kunna sättas
            lägre än till 330,000 kronor. Lånetiden torde böra bestämmas till
            tre år. Då enligt vad vi inhämtat statens avdikningslånefond lärer
            kunna lämna till- gång härtill, utan att något annat berättigat
            intresse därigenom trädes för nära, torde riksdagen böra medgiva
            rätt för Kungl. Maj:t att utan hinder av gällande bestämmelser
            om lån från statens avdikningslånefond av denna fond disponera
            ett belopp av högst 350,000 kronor för utlämnande av ett tillfälligt
            låneunder- stöd til Hornborgasjöns sänkningsförening i enlighet
            med de närmare bestäm- melser, som Kungl. Maj:t 'för detta fall
            kan finna gott föreskriva. Detta ute- sluter icke, att jämväl
            andra vägar för de erforderliga medlens beredande torde vara tänkbara.
            Då gällande bestämmelser om lån från statens avdikningslånefond
            förut-
          </p>
          <pb facs="riksdagen-motions-pdf/data/1929/mot_1929__fk__170/mot_1929__fk__170-004.pdf"/>
          <fw xml:id="i-7tZiYpv9eEpgdZ383JTcKf">
            12 Motioner i Första kammaren, Nr 170.
          </fw>
          <p xml:id="i-S8gjkadYQkSX3ueHV8qMJw">
            sätter räntefrihet under de första tre åren från lyftningsdagen
            eller just under lika lång tid som ifrågavarande tillfälliga lån
            är avsett att utestå, torde någon särskild hänsyn icke behöva
            tagas till uppkommande ränteförluster. Skulle emellertid i detta
            fall mot förmodan några sådana förluster böra tagas med i beräkningen
            synes oss till täckande härav ett särskilt anslag böra uppföras
            under nionde huvudtiteln. Under åberopande av det anförda hemställa
            vi,
          </p>
          <p xml:id="i-43LRePCinPQywareyenmmx">
            att riksdagen måtte 1) medgiva att Kungl. Maj:t må, utan hinder
            av gällande villkor för lån från statens avdikningslånefond, från
            denna fond bevilja Hornborgasjöns sänkningsförening ett tillfälligt
            ränte- fritt låneunderstöd av högst 350,000 kronor eller på annat
            sätt göra detta belopp tillgängligt för ändamålet; 2) till eventuellt
            täckande av för statens avdikningslånefond genom beviljande av
            nämnda låneunderstöd uppkommande ränteförluster under nionde huvudtiteln
            anvisa erforderligt anslag.
          </p>
          <p xml:id="i-UtGgDskbwmpTU41gtEBbkY" type="date">
            Stockholm den 21 januari 1929.
          </p>
          <div xml:id="i-WMpJH2zTEWRSEGECV9Cab5" type="signatureBlock">
            <p xml:id="i-LWx6rryvrrxwA1KrBpJ7PL" who="i-PRkToj2ss6C9sjWtUtqNNh" type="signature">
              Fritiof Gustafson
            </p>
            <p xml:id="i-NtEpSekmQGbRFjgwoensEi" who="i-WwQFNFc4kYw5wzXB1NDk6o" type="signature">
              Ernst Lundell
            </p>
            <p xml:id="i-B3rjEo3bVD5CvZDpEZeJAu" who="i-Pes4yEx5YPmLWhR5Z3pQZS" type="signature">
              Aug W. Johansson
            </p>
            <p xml:id="i-KAPHPh9VHnjhPb4ceaBdBC" who="i-36hvfXkssW8r8Ucv2BZUPd" type="signature">
              Torsten Ström
            </p>
            <p xml:id="i-TDfiNruALJckLmHANiWzSA" who="i-2cnJx4mhacW8chNFTQpsG2" type="signature">
              Edw Larson
            </p>
            <p xml:id="i-HzQSRuGsEVTvhjKAD74izL" who="unknown" type="signature">
              Ernst Svenson
            </p>
          </div>
        </div>
      </div>
    </body>
  </text>
</TEI>
