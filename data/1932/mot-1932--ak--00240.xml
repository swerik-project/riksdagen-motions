<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__240/mot_1932__ak__240-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 240. 1
          </p>
          <p>
            Nr 240.
          </p>
          <p>
            Av herr Olofsson i Digernäs m. fl., i anledning av Kungl. Maj:ts
            förslag i statsverkspropositionen om dyrtidstillägg åt be- fattningshavare
            i statens tjänst.
          </p>
          <p>
            I den krisbudget som nu ligger på riksdagens bord har finansministern
            nödgats göra en tämligen allmän nedprutning på alla områden där
            en sådan ansetts lämplig och möjlig. Även jämförelsevis små anslagsposter
            ha här- vidlag fått vidkännas nedskärningar trots det att beloppen
            som kunnat sparas varit rätt oväsentliga. Alla som vilja inse
            det prekära läge, vari vårt land nu befinner sig — och troligen
            för flera år framåt kommer att befinna sig — äro säkerligen finansministern
            tacksamma för hans ärligt visade ansträngningar att i stort som
            smått försöka begränsa statens utgif- ter, och för hans oavlåtliga
            strävan att söka bibringa landets folk den upp- fattningen att
            sparsamhet nu är av nöden. Vid genomläsandet av finansförslaget
            finner man emellertid, att vid beräk- ningarna av utgifterna,
            dyrtidstilläggen fixerats efter ett grundtal av 158 för hela nästkommande
            budgetår. På denna punkt anse vi att en starkare accentuering
            av det ekonomiska läget i landet borde ha kommit till uttryck.
            Vi erkänna visserligen gärna, att en sänkning av dyrtidstilläggen
            under den indexsiffra, som för viss tidsperiod enligt nuvarande
            grunder framräknas är en ömtålig sak, emedan tjänstemännen kommit
            att få den uppfattningen att deras lön skall garanteras i ett
            visst förhållande till levnadskostnaderna, oavsett vad som händer
            och sker på det ekonomiska området inom andra befolkningsgrupper.
            Vi erkänna också, att de första åren under kriget hade statstjänstemännen
            det svårt. Men detta hindrar inte att under nuva- rande krisläge
            en reduktion av dyrtidstilläggen är försvarbar och nödvändig.
            Ty så mycket har inträffat inom näringslivet under senaste året,
            både ute i världen och inom vårt land, att ett fasthållande vid
            som berättigade krav ansedda förmåner på många håll uppfattas
            som ett hån av dem som inte kunna få ens de mest elementära krav
            tillgodosedda. Att ropa på utfåendet av sin rätt till kompensation
            för dyrtiden då de fasta lönebeloppen sedan 1913 reglerats uppåt
            med mer än dubbelt för de flesta statstjänster sedan dess, gör
            sig inte så bra i deras öron som nu nöd- Bihang till riksdagens
            protokoll 1932. 4 saml. 51 häft. (Nr 240—246.) 1
          </p>
          <pb facs="riksdagen-motions-pdf/data/1932/mot_1932__ak__240/mot_1932__ak__240-002.pdf"/>
          <p>
            2 Motioner i Andra kammaren, Nr 240.
          </p>
          <p>
            gas arbeta för samma eller lägre grundlön än då. Den klass som
            detta gäller — jordbrukareklassen — har svårt förstå hur denna
            dyrtid konstrueras eftersom det primära i levnadskostnaderna,
            livsmedlen, nu vad partipriset beträffar, ligger lägre än 1913.
            Vi skola ej här åberopa den våldsamma opinion som från landsbygdens
            folk nu reser sig mot »statens orättvisor», ifråga om sättet att
            tillgodose skilda befolkningsgruppers intressen. Det räcker med
            en saklig erinran om, att tidsläget nu kräver eftergifter av lite
            var, och att man i skilda län- der där krisen gått fram, nödgats
            gå in för beskärningar i detta hänseende. Då frågan om dyrtidstilläggens
            inarbetande i grundlönerna 1928 upptogs till behandling, hade
            vi här i landet tämligen allmänt den uppfattningen att penningevärdet
            och levnadskostnaderna intagit en sådan stabilitet, att några
            nämnvärda rubbningar i läget ej skulle inträda under en rätt lång
            tid framåt. Denna uppfattning är nu kullkastad genom händelsernas
            ut- veckling. Sedan 1928 har prissänkningen på jordbruksprodukter
            utgjort 22 procent för samtliga, och för animalieprodukter 30
            procent. Industrien har sedan dess allvarligt försvagats. De affärsdrivande
            verkens resultat har för- sämrats och arbetslösheten i oroväckande
            grad tilltagit. Hela vårt ekono- miska liv är på retur med ty
            åtföljande försvagad skattekraft och ökade besvärligheter för
            statsfinanserna. Stora befolkningsgrupper lida verklig nöd, och
            tusentals jordbrukare hotas att få gå från hus och hem med förlust
            av en strävsamt sparad slant och utan ringaste hopp för morgondagen.
            I ett sådant tidsläge kräves det något av eftergifter på eljest
            berättigade krav. Den invändningen torde kunna göras, att då valutaförhållandena
            äro så ovissa som nu, bör man icke vidtaga ändringar i detta avseende.
            Men då vår valutapolitik synes sträva till »att fluktuationerna
            i kronans värde på den inhemska marknaden, i första hand dess
            köpkraft i konsumenternas händer, skola kunna hållas inom trånga
            gränser», synes ingen risk för någon nämnvärd prisstegring under
            kommande budgetår föreligga. En sänkning av dyrtidstilläggen utöver
            vad som skulle bli följden av ett bifall till Kungl. Maj:ts förslag
            kan ernås antingen genom en ändring av grunderna för dyrtidstilläggens
            uträknande eller också genom att bestämma ett lägre grunudtal
            än 158. Ävenså kunde givetvis en bestämd procentsats fastställas,
            varefter dyrtidstilläggen skulle utgå. Vilkendera vägen man än
            väljer kan man ernå samma resultat, med iakttagande att två enheters
            sänkning av grundtalet medför en procents sänkning av dyrtidstillägget.
            Då det förefaller enklast att sänka grundtalet, föreslå vi, att
            detsamma be- stämmes till 152, vilket skulle medföra en reduktion
            av dyrtidstillägget med 3 procent utöver regeringens förslag eller
            4 procent lägre än de under detta budgetår utgående dyrtidstilläggen.
            En sådan sänkning finna vi väl motiverad av det förhandenvarande
            finansiella läget och dessutom bleve den ett värdefullt bevis
            för den samförståndsanda, som från skilda håll efterlyses för
            övervinnande av den nu pågående allvarliga krisen.
          </p>
          <pb facs="riksdagen-motions-pdf/data/1932/mot_1932__ak__240/mot_1932__ak__240-003.pdf"/>
          <p>
            Motioner i Andra kammaren, Nr 240. 3
          </p>
          <p>
            På grund av vad ovan anförts hemställa vi, att riksdagen måtte
            besluta sådan ändring av vadji stats- verkspropositionen under
            Utgifterna för flera huvudtitlar gemensamma frågor, punkt 6, Dyrtidstillägget
            till befattnings- havare i statens tjänst m. fl., föreslagits,
            att dyrtidstilläggen under budgetåret 1932/1933 skola utgå efter
            ett indextal av 152. Stockholm den 22 januari 1932. Johan Olofsson.
          </p>
          <p>
            Emil Gustafson. Oscar Carlström. Gustaf Andersson i Rasjön. Carl
            Jansson. And. Hilding. P. J. Näslund. A. Olsson Sven Olsson. 0.
            E. Sandberg. i Mora. Eric Björnberg. Ant. Wikström. Reinhold Selberg.
          </p>
          <p>
            P. Bergström i Bäckland.
          </p>
          <pb facs="riksdagen-motions-pdf/data/1932/mot_1932__ak__240/mot_1932__ak__240-004.pdf"/>
        </div>
      </div>
    </body>
  </text>
</TEI>
