<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00980">
  <teiHeader>
    <fileDesc>
      <titleStmt>
        <title>Miljöförstöringen i tredje världen</title>
        <author>Lars Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöförstöringen i tredje världen</title>
          <idno type="rdwebb">G802980</idno>
          <rs type="number">980</rs>
          <ref type="dokument_url_text">http://data.riksdagen.se/dokument/G802980/text</ref>
          <ref type="dokument_url_html">http://data.riksdagen.se/dokument/G802980</ref>
          <ref type="dokumentstatus_url_xml">http://data.riksdagen.se/dokumentstatus/G802980</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XyYDhdsBG5UvE1fLAo9GPj" type="signed"/>
        <correspContext corresp="i-XyYDhdsBG5UvE1fLAo9GPj">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__980/mot_198485__980-001.pdf"/>
      <div type="motHeader" xml:id="i-5EvUd9PkKRKge3LEzHa9rk">
        <div type="motTitle" xml:id="i-Jcf4niHUc2cPxWXQz1QFua"/>
        <div type="motSubmissionInfo" xml:id="i-VyedgyUBnqd1uQiipiRyFX"/>
      </div>
      <div type="motBody" xml:id="i-2FTf4ThHHpzfgzJdQr28SF">
        <div xml:id="i-DvWmF8S7UmgZqaqeosyoXa">
          <p xml:id="i-N12rDabtKEdKMLEY7uSUZy">
            Mot. 1984/85
          </p>
          <p xml:id="i-PeyLgcLq11UFRqSPQEGv39">
            980-983 Motion
          </p>
          <p xml:id="i-SerxXmoLz5gGpcLDp7reyS">
            1984/85:980
          </p>
          <p xml:id="i-3gCQ3aUJGrgVDvuKE48ZRc">
            Lars Werner m. fl. Miljöförstöringen i tredje världen
          </p>
          <p xml:id="i-Kbsc9KeoJKVLALCkFYvZeF">
            NI HUNGERKRIGETS GENERALER!
          </p>
          <p xml:id="i-5na5YY4PWuieHqtw4mc9s6">
            Vi som står här utanför grindarna har kommit för att vi skäms,
            över att krigsförbrytaren Kissinger räknar med Sverige som en
            frivillig allierad i det utsvältningskrig han planerar och för.
            Häromdagen nåddes vi av nyheten att Dow Chemical, världens ledande
            giftföretag, tvingats betala skadestånd till de USA:s söner som
            sänts till Vietnam med uppdrag att döda det landets skogar och
            folk. Det var för mer än femton år sen och soldaten var som en
            frivillig legoknekt. Och även om träden anklagade honom när de
            dog, och de nyfödda med fosterskador var en himmelskriande syn,
            därborta i Vietnam, så gick han bara på order! Så var dock USA
            hans fosterland! Så krävde dock frihetsgudinnan att han fällde
            giftet! Så var dock detta krig ett försvar för de mänskliga rättigheterna!
            Så kunde icke han ta ansvar för stridsmedlens innehåll! Och han
            är absolut oskyldig... ända tills fenoxisyrorna gör med honom
            och hans barn samma sak som de gjorde med träd och folk i Vietnam.
            Och fastän kriget mot tredje världen oftast sker med andra stridsmedel
            än dem som användes i Vietnam så är det ett krig med svälten som
            vapen, en människoförintelse, där vi medborgare, arbetare och
            aningslösa konsumen- ter i världens tio rikaste länder utgör fotfolket,
            en omedveten legoarmé. Det är därför vi måste taga reda på stridsmedlens
            innehåll — hungervapnets mekanik — innan det drabbar oss själva,
            eller våra barnbarn, tusen mil från krigsskådeplatsen.
          </p>
          <p xml:id="i-RStqDexh2VErkM82f2UoXB">
            Ur Sara Lidmans tal om Bilderberggruppen (citerat ur Kommentar,
            nr 6-7/84)
          </p>
          <p xml:id="i-FaWMtPRcWpjWxvWZqoAcyt">
            Följderna av USA:s krigföring i Vietnam är en ekologisk förödelse
            och mänsklig tragedi som fortgår utanför massmedias rampljus.
            Fram till 1971 vräkte den amerikanska militärapparaten ned miljontals
            liter fenoxisyror av typ Hormoslyr, vilka vid samma tid spreds
            över Sveriges skogar. Pentagon döpte sin aktion till Operation
            Dödsriket. I dag föds i Vietnam barn med dubbla huvuden eller
            utan huvud, med ett öga i pannan eller tre ögon eller inget alls,
            med nio fingrar på varje hand, eller utan händer, armar eller
            ben. Sambandet mellan den ekologiska förstörelsen och USA:s krigföring
            är klarlagt. Ingen kan heller tillbakavisa anklagelserna mot sambandet
            mellan fruktansvärda missbildningar och det preparat USA använde
            — Agent Orange — ett dioxinförorenat växtgift. Agent Orange tillverkades
            av multijätten Dow Chemical som gjorde rekordvinster under den
            massiva insatsen i Vietnam där regnskogarna avlövades, skördarna
            förgiftades och människorna skadades, kanske för många generationer
            framåt.
          </p>
          <p xml:id="i-ANrxj8dBA6bpsd32PiuHV9">
            1 Riksdagen 1984/85.3 saml. Nr 980-983
          </p>
          <pb facs="riksdagen-motions-pdf/data/198485/mot_198485__980/mot_198485__980-002.pdf"/>
          <p xml:id="i-QtYjDoV7pbY6rnh8KJ6m1w">
            Mot. 1984/85:980 2
          </p>
          <p xml:id="i-YR4Nq82rjRPGB2kHSSGwEn">
            I dag pågår en process i Australien, liksom tidigare i USA, där
            Vietnamve- teraner och deras barn själva är offer, så som Sara
            Lidman beskriver i sitt tal om Bilderberggruppen. Processen förs
            mellan offren och den andra stora multijätten i USA, Monsanto,
            som också tillverkar fenoxisyror. Svenska forskare har uppträtt
            i rättegångsförhören på olika sidor. Det står helt klart att de
            stora kemikoncernerna räds mest för att vietnameserna skall klara
            ut den springande punkten med att fastställa exponeringsgrad hos
            de vietnameser — kvinnor och män — som drabbats själva och vars
            barn uppvisar fruktansvärda skador. För att detta problem skall
            kunna lösas behövs uppenbarligen forskarhjälp utifrån så att frågan
            om geografiska, statistiska m. fl. samband kan redas ut trots
            det kaos som varit och fortfarande delvis existerar. I Saigon
            finns i en sjukhuskällare ett stort antal dödfödda, missbildade
            foster förvarade på burk som en av de mest förödande anklagelserna
            mot USA och kemibolagen. Men varken det mäktiga USA eller bolagen
            känner något inför denna tragedi. Det enda intresse som tycks
            existera är huruvida till sist ett vetenskapligt fastställt samband
            skall kunna utgöra det bevis som Vietnamveteranerna i USA m. fl.
            länder behöver för att erövra skadestånds- ersättningar från bolagen.
            Ett sådant vetenskapligt samband kommer aldrig att kunna fastställas
            om inte Sverige och andra länder bidrar med forskarin- satser
            på olika områden.
          </p>
          <p xml:id="i-9K66X6BBbNcmQ7gRGtUB4Y">
            De transnationella bolagens miljöförstöring
          </p>
          <p xml:id="i-WTXnm64hpMJ6qC6eB8mJKM">
            Miljökatastrofen i Bhopali Indien visar på ett ohyggligt sätt
            följderna av de transnationella kemi- och läkemedelsföretagens
            ansvarslösa verksamhet i tredje världen. Minst 2 500 människor
            dog och ett par hundra tusen behandlades på sjukhus till följd
            av de giftiga utsläppen. Fabriken låg i ett tätbefolkat slumområde
            där innevånarna inte kände till riskerna med tillverkningen vid
            USA-ägda Union Carbides fabrik. På grund av att katastrofen i
            Bhopal drabbade så många människor samtidigt väckte den stor uppmärksamhet
            i hela världen. Men det är inte ovanligt att människor dör eller
            skadas av bekämpningsmedel i tredje världen. En grov uppskattning
            anger två hundra tusen döda i akut förgiftning varje år. Det senaste
            folkmordet har multijätten Shell stått för i Botswana, där 400
            lantarbetare har dött av ett insektsmedel som också förgiftat
            vattentäkter i det berörda området. Bekämpningsmedlet, vilket
            levererats från Sydafrika, är förbjudet där liksom i Holland m.
            fl. länder. I Sri Lanka orsakar bekämpningsmedlen dubbelt så många
            dödsoffer som de traditionella u-landssjukdomarna. En stor del
            av dessa dödsfall skulle kunna förhindras om kemikoncernerna slutade
            sälja organiska fosforföre- ningar. Genom att de använder vilseförande
            namn på preparaten är det svårt
          </p>
          <pb facs="riksdagen-motions-pdf/data/198485/mot_198485__980/mot_198485__980-003.pdf"/>
          <p xml:id="i-Uj1hbq6HJkZz7eswR9F5sP">
            Mot. 1984/85:980 3
          </p>
          <p xml:id="i-5tg55YUKRqePuhyyeQeNjh">
            både för dem som arbetar med medlen och för läkarna att känna
            till giftverkan. Inget av de större exportländerna, främst EG-länderna,
            Schweiz och USA, har någon lagstiftning genom vilken exporten
            kan kontrolleras eller, i samråd med importlandet, förhindras.
            Samma gäller för exporten av läkemedel. Läkemedelsföretagen gör
            allt för att öka u-landsmarknaden. De vet att det kan vara svårt
            att påverka regeringar och går därför ofta direkt på de enskilda
            läkarna som binds upp med mutor av olika slag. I Tanzania finns
            dett. ex. en läkemedelsrepresentant för var fjärde läkare, medan
            det i Storbritannien finns en per 30. Det mest cyniska i denna
            hantering är emellertid att länderna i tredje världen blivit soptippar
            för farliga och verkningslösa läkemedel som förbju- dits eller
            receptbelagts i i-länderna. Den ansvarslösa försäljningen av oxikinolinpreparat,
            typ Entero-Vioform, är ökänd (efter omfattande bojkottaktioner
            och en stark världsopinion — och inte minst tack var den svenske
            läkaren Olle Hanssons kamp mot bolaget — har dock en av tillverkarna,
            Ciba-Geigy, nu meddelat att man avser att upphöra med tillverkning
            och försäljning av Entero-Vioform). Läkemedelskoncernerna har
            många offensiva metoder för att behålla sitt järngrepp över tredje
            världen. Ofta får de stöd av regeringarna i sina hemländer. Ett
            exempel på denna omvända ”biståndspolitik” var när USA tvingade
            Sri Lanka till att ge avkall på sina försök att införa en progressiv
            läkemedelspolitik i slutet av 1970-talet. USA:s hot var att livsmedelshjälpen
            skulle dras in om Sri Lanka förverkligade sina planer. Många liknande
            exempel finns från tredje världen. När anabola steroider på grund
            av kända negativa och farliga effekter inte blev den försäljningsframgång
            som de multinationella kemi- och läkemedels- bolagen hoppats på
            i industriländerna slog man till mot länderna i tredje världen.
            Så började bolagens lansering av anabola steroider med hallonsmak
            avsedda för undernärda spädbarn. Företag som står för denna ytterst
            cyniska verksamhet och som ger sig ut för att råda bot på hungern
            är bl. a. Ciba-Geigy och ICI. Genom förförisk reklam får man fattiga
            föräldrar att tro att deras barn skall bli lika välgödda och glada
            som barnen på annonsernas barnbilder. Bangladesh är ett av de
            länder som utsatts för propagandaoffensiven. I verkligheten tvingas
            barnen där att livnära sig på att t. ex. leta användbart avskräde
            på sophögarna. Landet är enligt Världsbanken det tredje fattigaste
            landet i världen och har samtidigt med den lägsta inkomsten per
            capita den högsta barnadödligheten i något av tredje världens
            länder. Multijättarnas profitering på världens hungrande miljoner
            fattiga männi- skor möter dess bättre ett visst motstånd även
            från de drabbade länderna. I olika länder försöker man att som
            i Tanzania satsa på en egen progressiv hälsopolitik. Oddsen är
            emellertid som i Davids kamp mot Goliat.
          </p>
          <p xml:id="i-Bxxjm3JtP3rSYq6akPb875">
            EE
          </p>
          <pb facs="riksdagen-motions-pdf/data/198485/mot_198485__980/mot_198485__980-004.pdf"/>
          <p xml:id="i-W7LHGeAvSRrABJqnCmT362">
            Mot. 1984/85:980 4
          </p>
          <p xml:id="i-32mYbvQMm5GYhVFHnVtchk">
            ”Katastrofer kan förhindras”
          </p>
          <p xml:id="i-WvXKcR7ErFcwXgYoA8NQAd">
            UNEP (FN:s miljöprogram) har nyligen uppskattat att det enbart
            för att hejda ytterligare ökenutbredning skulle behövas mångmiljardbelopp
            årli- gen. Svenska röda korset har i rapporten Katastrofer kan
            undvikas, 1984, tagit upp miljöförstöringen i tredje världen.
            Rapporten tar upp termen ”naturkatastrof” och menar att den är
            vilseledande i sammanhanget. Krafter i naturen, som jordbävningar,
            tropiska cykloner och extrema klimatförändringar, spelar en viktig
            roll som utlösande faktor i olika katastrofsituationer, men dessa
            risker i naturen är inte de viktigaste orsakerna till flertalet
            katastrofer. Rapporten menar att de viktigaste faktorerna i katastrofprocesserna
            är
          </p>
          <p xml:id="i-Xr3gHtjenR3yzs4XiX6TsH">
            — mänsklig sårbarhet som beror på fattigdom och ojämlikhet —
            miljöförstöring som orsakats av misshushållning med marken — snabb
            befolkningstillväxt, särskilt bland de fattiga.
          </p>
          <p xml:id="i-R1eMEuSYU7oqHALn7wUatg">
            Skogsförstöring, jorderosion och ökenbildning är tre viktiga
            beståndsdelar i tredje världens katastrofer. Den naturliga resursbasen
            försvagas så att dess förmåga att bära befolkningen kraftigt minskas.
            Den allt snabbare ökenbild- ningen är ett av exemplen. Drastiskt
            kan detta formuleras som i ovan nämnda rapport — Detta är sista
            stadiet, då människans omgivning blir nästan helt improduktiv.
            Ett ekologiskt förfall är kännetecknet.
          </p>
          <p xml:id="i-RZ1n8MP5eaJvsb5EpuSish">
            Livsmedelssituationen
          </p>
          <p xml:id="i-NpDmGGJvDMxNm9hExj3EPD">
            Världens framtida livsmedelsförsörjning undergrävs av en mångfald
            miljöproblem, vilkas verkningar är mest kännbara i tredje världen.
            U- länderna försörjer nu omkring tre fjärdedelar av världens 5
            miljarder människor. Under en tioårsperiod fram till 1981 steg
            livsmedelsproduktio- nen i tredje världen med omkring 2,9 96 per
            år, dvs. mer än en fjärdedel mindre än det 4-procentsmål som sattes
            upp av den internationella utveck- lingsstrategin för decenniet.
            Under tiden ökade antalet undernärda snabbt. Redan i början av
            1970-talet insåg allt fler av de multinationella bolagen att det
            fanns stora pengar att hämta för den som kontrollerade jordbrukets
            två viktigaste insatsvaror — utsäde och bekämpningsmedel. Kemi-
            och läkeme- delsföretagens makt över tredje världen gäller framför
            allt dessa områden. I dag är många av de multinationella bolagen
            etablerade inom dessa båda branscher och kan, för att citera tidskriften
            Rapport från SIDA (nr 5 1984), ”ta igen på gungorna vad de eventuellt
            förlorar på karusellen”. — De bönder som inte vill använda bekämpningsmedel
            tvingas i stället att köpa mer utsäde för att få oförändrade skördar.
            Och de som använder ett bekämpningsmedel kanske så småningom får
            behov av medicin mot dess verkningar, framställd
          </p>
          <p xml:id="i-Gvwt2Dv29h7TeYC3osWg9J">
            av samma bolag. 24 bolag kontrollerar 80 76 av världens försörjning
            med bekämpningsme-
          </p>
          <pb facs="riksdagen-motions-pdf/data/198485/mot_198485__980/mot_198485__980-005.pdf"/>
          <p xml:id="i-5v53CvKeazqvGs3kwYbh2E">
            Mot. 1984/85:980 /
          </p>
          <p xml:id="i-XXm7zAiemJDcjDASVsUkz3">
            del. Många medel som dessa bolag säljer i tredje världen är antingen
            helt förbjudna eller strängt kontrollerade i ursprungsländerna.
            Ännu fler har antingen aldrig registrerats för användning i ursprungslandet
            eller har dragits in av tillverkarna själva. ”Vi anser att det
            inte är något fel med att hjälpa den hungriga världen att få mat”,
            säger en företrädare för ett stort amerikanskt kemibolag. Påståendet
            bygger dock, på samma sätt som det mesta av dessa multijättars
            propaganda, på en förfalskning av verkligheten. Över hälften,
            och i vissa länder uppåt 70 90, av bekämpningsmedlen som förbrukas
            i tredje världen används på grödor som avsetts för export till
            konsumenter i Europa, Japan och USA (enligt Weir &amp; Shapiro i boken
            Giftcirkeln). Även om de fattiga och hungriga människorna dagligen
            arbetar på åkrarna och dagligen utsätts för bekämp- ningsmedelsförgiftning,
            så får de inte äta av grödorna som skyddas av dessa gifter. En
            bild av hur transnationella livsmedelsbolag arbetar kommer från
            Mexico där de med effektiv marknadsföring ändrar det fattiga folkets
            matvanor. Konsumtionen av ”snacks” ökar medan priserna på baslivsmedel
            skjuter i höjden. Honduras har sedan slutet av 1800-talet betraktats
            som typexempel på en bananrepublik. Standard Fruit kontrollerade
            i över ett halvsekel både den ekonomiska och den politiska utvecklingen
            i landet, och ägde länge över hälften av de odlingsbara arealerna.
            Successivt började emellertid bolaget och en konkurrent, dotterbolag
            till den andra transnationella bananjätten i USA, att tillämpa
            en ny strategi. Man sålde eller arrenderade ut marken till sina
            tidigare anställda och till medelstora honduranska bolag. Detta
            skedde sedan bananarbetarnas fackföreningar vuxit i styrka och
            naturkatastrofer allt oftare härjat plantagerna. De två stora
            bolagen säljer nu utsäde till de mindre, lokala odlarna och bestämmer
            genom monopolet på uppköpen priset på skördarna. FAO har understrukit
            att Afrika behöver fördubbla sin livsmedelsproduk- tion under
            1980-talet för att kunna bli självförsörjande: detta borde inte
            vara omöjligt att uppnå. Över hälften av jordens outnyttjade jordbruksmark
            finns i Afrika. Enligt en optimistisk kalkyl skulle Afrika t.
            o. m. kunna producera 100 gånger mer mat än f. n. om lämplig teknik
            och rätt sorts grödor användes. Röda korsets rapport betonar i
            anslutning till dessa uppgifter att hungersnöd förefaller vara
            något helt onödigt i Afrika, även om där finns stora områden med
            fattig jord och liten nederbörd. Ett av de allvarligaste problemen
            med nuvarande orättvisa fördelning av jordens resurser och fattigdomen
            i tredje världen är konsekvenserna för barnen. UNICEF har uppskattat
            att omkring 40 000 barn dör i onödan varje dag på grund av undernäring,
            diarré och okomplicerade sjukdomar. Lika många blir för alltid
            handikappade av liknande skäl. Detta har kallats en ”tyst katastrof”,
            eftersom det är en fortgående process utan några dramatis-
          </p>
          <pb facs="riksdagen-motions-pdf/data/198485/mot_198485__980/mot_198485__980-006.pdf"/>
          <p xml:id="i-8R7DAe2EWJz3HN1nFxt5Ms">
            Mot. 1984/85:980 6
          </p>
          <p xml:id="i-JCSYDx7gXxFpfBdjpWZnNo">
            ka och plötsliga inslag. Detta är exempel på de grymmaste katastroferna
            — dé som ständigt skördar offer, utan att bli särskilt uppmärksammade.
          </p>
          <p xml:id="i-JHkCEwQQAuDP6WftjMmdu5">
            Ökenutbredning
          </p>
          <p xml:id="i-2Sknw363mTbr3pwycBmmJb">
            Sett ur globalt perspektiv förvandlas varje år 6 miljoner ha
            mark till steril öken. Detta motsvarar en landyta som är dubbelt
            så stor som Belgiens. För att talen skall bli fattbara kan man
            förminska den globala förstöringen till vad som händer under en
            enda minut:
          </p>
          <p xml:id="i-RH855zdcFTsxcyafKnY2qJ">
            Pågående förstöring Verkan per minut
          </p>
          <p xml:id="i-7jZt6kAwXfo2SAeC7THcdm">
            Mark som blivit helt improduktiv (ökenbildn.) 11 ha
          </p>
          <p xml:id="i-N9syX3d7iP4AUgGcEurM1y">
            Mark där produktiviteten minskas till under vad som
          </p>
          <p xml:id="i-M5QLfkfPJqbUDvC4iHTfY2">
            är ekonomiskt 40” Förstöring av tropiska regnskogar ra Bea Förbränning
            av jordbildande material (gödsel och skörderester) 760 ton Matjordsförlust
            — Colombia 760 ” —- Etiopien 1 900 ” —- Indien 11 415 ” Skogsförstöring
          </p>
          <p xml:id="i-27E95SWPEZ8VAKWyDSUrVD">
            USA:s vetenskapsakademi anger att mer än 20 miljoner ha enbart
            av de tropiska regnskogarna försvinner varje år. Den amerikanska
            uppskattningen täcker även skogsavverkning som leder till att
            marken inte används eller blir oanvändbar. Ersättningen med ny
            skog — genom plantering och naturlig återväxt — går mycket långsamt.
            För varje ha som avverkats återplanteras på sin höjd en tiondels
            ha skog. Röda korsets rapport anger avverkningen för jordbruksändamål,
            vilka följer av den växande befolkningens behov av nya jordbruksmarker,
            som den viktigaste orsaken till skogsförstöring. Förutom sådan
            röjning är emellertid avverkning för kommersiell exploatering
            av virket en huvudorsak. Denna är allvarligast och äger rum snabbast
            i de tropiska regnskogarna. UNEP har åskådliggjort det enorma
            behovet av trädplantering för att ersätta nuvarande avverkningstakt.
            Om alla världens barn, omkring 2 miljarder, skulle följa en uppmaning
            (från skriften Ett träd för varje barn) skulle de antagligen behöva
            plantera ett träd var per dag för att ersätta alla träd som tas
            bort av de vuxna och genom bolagens rovdrift på regnskogen.
          </p>
          <p xml:id="i-Fu8zUrNzqk5fWVrfERKG5t">
            Tropiska regnskogar
          </p>
          <p xml:id="i-KyWBwwXceVh9Ki9QfYiXFR">
            De täta, tropiska regnskogarna är i högre grad än andra skogstyper
            viktiga för att de tar upp koldioxid. Förstöring av dessa skogar
            skulle kunna förstora effekten av atmosfärens koldioxid på jordens
            klimat.
          </p>
          <pb facs="riksdagen-motions-pdf/data/198485/mot_198485__980/mot_198485__980-007.pdf"/>
          <p xml:id="i-3YwQU1mhqPvRNF6sJp5b7h">
            Mot. 1984/85:980 7
          </p>
          <p xml:id="i-3UeMGJ7e9Q2PXBuvRi9BE1">
            Jorderosion, jordskred, igenslamning av floder och dammar, skördebak-
            slag, torka, ökenbildning, hungersnöd, utrotning av växt- och
            djurarter och folkmord är erfarenheter av katastrofer som hör
            samman med skogsförstö- ring. De tropiska regnskogarna härbärgerar
            nästan hälften av världens vilda växt- och djurarter och utgör
            därmed en ovärderlig genbank, som behövs för att utveckla nya
            arter av grödor och husdjur. Att förstöra tropiska regnskogar
            kan alltså få mer långtgående effekter än de som nämnts ovan.
            Under 1982 arrangerade FN-konferensen om handel och utveckling,
            UNCTAD, en sammankomst i Genåve med deltagare från mer än 50 länder
            om tropiska skogar ur exploateringssynvinkel. En internationell
            överens- kommelse om tropiskt timmer träffades därefter i november
            1983. En granskning av målsättningarna i överenskommelsen visar
            dock att störst tyngd läggs vid att öka exploateringen av skogarna.
            Frågan om de stamfolk som lever i de berörda skogarna nämns över
            huvud taget inte i UNCTAD- överenskommelsen.
          </p>
          <p xml:id="i-5gx5hzevtDMann5XzeJG3q">
            Inverkan på skogens urinnevånare
          </p>
          <p xml:id="i-CuC3nfJ5c1Wz71wK3GtpRJ">
            Stamfolk i skogarna har unika och ovärderliga kunskaper om arter
            som vetenskapsmännen ännu inte har ”upptäckt”. Många stamfolk
            har en känslighet och förståelse för ömsesidiga ekologiska beroenden
            och periodis- ka förändringar, och vet hur de skall bruka utan
            att förbruka. —- Ironiskt nog försvinner denna ekologiska insikt
            i takt med skogarna. Stamfolk i skogarna har skjutits, bombats,
            förgiftats, avsiktligt smittats med sjukdomar, ansatts av missionärer
            och förvisats till att bli sluminnevånare eller dåligt betald
            arbetskraft för inkräktare som tvingar dem att bidra till skogsförstöringen.
            Detta har skett i namn av framsteg, utveckling, ekono- misk tillväxt
            och exportintäkter och ofta med regeringarnas välsignelse. Enbart
            i Brasilien har indianbefolkningen under de senaste 500 åren minskat
            från 6-9 miljoner till knappt 200 000 (Caufield, 1982).
          </p>
          <p xml:id="i-LrYvYHgmZeFmYyXnRSPtzn">
            Akuta behov
          </p>
          <p xml:id="i-216roixusc2ZGt6y9dDv8S">
            I marginella områden och de mest sårbara delarna av samhället
            i tredje världens fattigaste länder hotas miljoner människor av
            socialt och ekologiskt sammanbrott. Dessa områden växer — och
            så gör även de drabbade folkgrupperna. Dessa människor kan inte
            vänta på framsteg som blir möjliga genom tillväxt i ländernas
            ekonomi:
          </p>
          <p xml:id="i-CN7CeYP12F59RpWEe7xhvL">
            —- Om de lämnades åt sitt öde skulle många bli alltmer sårbara,
            tills de så småningom drabbades av svält och slutligen riskerade
            att dö. —- Om inte åtgärder vidtas omedelbart, kan påfrestningarna
            på marginella områden leda till att dessa utvecklas till öken
            innan någon nämnvärd ekonomisk utveckling hinner äga rum. Följaktligen
            skulle den ekologiska basen för människornas framtida existens
            undergrävas.
          </p>
          <pb facs="riksdagen-motions-pdf/data/198485/mot_198485__980/mot_198485__980-008.pdf"/>
          <p xml:id="i-SvhfAfBJDkiqrNU3od6DZ1">
            Mot. 1984/85:980 8
          </p>
          <p xml:id="i-YGMjnF5mq5b6UFZ84KEToo">
            — Med en utarmad miljö skulle allt fler människor behöva förflyttas
            till säkrare och bördigare områden. Emellertid är de flesta människor
            inte beredda att lämna sin traditionella boplats, och nya områden
            finns kanske inte tillgängliga i tillräcklig omfattning. —- Ett
            ökande antal utblottade människor — på sikt hundratals miljoner
            — kan komma att bli mer eller mindre beroende av katastrofhjälp
            och räddnings- insatser. Detta skulle bli ohanterligt både av
            principiella och praktiska skäl.
          </p>
          <p xml:id="i-Cu2cfonYctihSsfozEXmbW">
            Rapporten Katastrofer kan förhindras menar att ovanstående bedömning-
            ar inte kan avfärdas som någon overklig profetia. Det handlar
            om katastrof- problem som tredje världen står inför redan i dag,
            i en omfattning som är så enorm att katastrofhjälp bara kan få
            marginell betydelse.
          </p>
          <p xml:id="i-QNiyqdDgADYRwTjwnLhv7E">
            Hemställan
          </p>
          <p xml:id="i-45ntuCgZ59F6FoppFcPUvg">
            Med hänvisning till vad vi i motionen anfört föreslås 1. att
            riksdagen hos regeringen hemställer om att svenska forsknings-
            resurser ställs till förfogande för att bistå Vietnam så att missbild-
            ningsskadorna blir fullständigt utredda, 2. att riksdagen som
            sin mening ger regeringen till känna att särskilda resurser på
            sjukvårds- och handikappområdet ställs till Vietnams förfogande
            för hjälp åt de levande missbildade barnen och deras familjer,
            3. att riksdagen hos regeringen hemställer om ett initiativ för
            att genom Förenta nationerna tillsätta en internationell kommission
            med uppgift att granska de transnationella kemi- och läkemedels-
            företagens verksamhet i tredje världen samt att verka för en samordnad
            lagstiftning som kan skydda människor och miljö i tredje världen,
            4. att riksdagen uttalar sig för att myndigheter och sjukvårdsförvalt-
            ningar bör verka för att bojkottaktioner, initierade av läkare,
            veterinärer, konsumentgrupper m. fl., riktade mot de transnatio-
            nella bolagens cyniska hantering, understöds, 5. att riksdagen
            hos regeringen hemställer om att ett samarbete med ILO inleds
            i avsikt att bistå tredje världen med en skyddsorganisa- tion
            för ländernas industri- och lantarbetare.
          </p>
          <p xml:id="i-3sLFkGSP8GncG54EJdBYqi">
            Stockholm den 23 januari 1985
          </p>
          <p xml:id="i-4cQjaBB7Sz9GMCaSbv8Bbz">
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk) JÖRN SVENSSON (vpk)
          </p>
        </div>
      </div>
    </body>
  </text>
</TEI>
