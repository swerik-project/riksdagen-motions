<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__462/mot_1964__ak__462-001.pdf"/>
      <div type="motHeader" xml:id="i-GUqicYzA9fHRHmSx1BXdtq">
        <div type="motTitle" xml:id="i-3yojog5wppc65YphekbGpL"/>
        <div type="motSubmissionInfo" xml:id="i-JoNLZjMqecdd5wXs7AWXk4"/>
      </div>
      <div type="motBody" xml:id="i-Vkv9sKJdKdX1ok6PhVa4Pm">
        <div xml:id="i-SEku41ZrjyD6zX4XRdme5N">
          <p xml:id="i-EVGQFJTsJQg1ewr2S2JyZd">
            Motioner i Andra kammaren, nr 462 år 1964 5
          </p>
          <p xml:id="i-P4iVd6UrCZRbFUfTrQYxqV">
            Nr 462
          </p>
          <p xml:id="i-5teN8CVZhkXzUdG1fKqati">
            Av fru Ryding m. fl., om bättre förhållanden för kvinnlig ar-
            betskraft.
          </p>
          <p xml:id="i-Wn5RmGS828bUQ6mTR4TwHf">
            (Lika lydande med motion nr 386 i Första kammaren)
          </p>
          <p xml:id="i-J6eucZ61FHorDW1BYuUJuc">
            Kvinnornas sociala frigörelse har under senaste åren tagit stora
            steg fram- åt i vårt land, men är ännu långt ifrån slutförd. Denna
            utveckling samman- hänger med att kvinnorna i större utsträckning
            dragits in i förvärvslivet; en process som kommer att fortsätta.
            Hos kvinnorna har detta väckt en ny medvetenhet, som tar sig uttryck
            i starka krav på samhället. Kvinnorna krä- ver i ökad utsträckning
            jämlikhet med männen. På grund av den stora eftersläpningen av
            samhällets omställning till den- na sedan lång tid tillbaka pågående
            process har svårigheter skapats inte bara för kvinnorna själva
            utan också för familjen som helhet. Det måste därför vara ett
            demokratiskt samhälles självklara plikt att dra konsekven- serna
            av den pågående förändringen, så att dessa svårigheter i möjligaste
            mån elimineras. Full jämlikhet mellan män och kvinnor förutsätter
            att de i stort sett spe- lar en likartad roll i produktionsprocessen.
            I dagens Sverige finns möjlighet att uppnå ökad jämlikhet mellan
            könen, och samhället måste utveckla en målmedveten politik i detta
            syfte. Detta är inte bara ett demokratiskt rätt- visekrav utan
            en förutsättning för fortsatt snabb utveckling av landets eko-
            nomiska liv och för höjandet av folkets levnadsstandard. Kvinnofrågorna
            har blivit stora samhällsproblem, som angår alla medborgare i
            landet. De måste få en lösning, som underlättar kvinnornas fortsatta
            sociala frigörelse och bidrar till att definitivt bryta ner manssamhället.
            I det nya författningsförslaget är inskrivet alla medborgares
            rätt till ar- bete. Det framhålles ofta att arbetskraften i Sverige
            redan är &gt;»maximalt ut- nyttjad&gt;, bortsett från viss säsongarbetslöshet
            och tillfälliga flyttningssvå- righeter i samband med den pågående
            strukturförändringen. Detta är fel- aktigt. I stället har vi ett
            par hundra tusen medborgare som är arbetslösa i den meningen,
            att de gärna vill ha men inte kan hitta sysselsättning. De flesta
            av dem är gifta kvinnor, särskilt i åldern 25—55 år. Ett otillräckligt
            utnyttjande av arbetskraften inom landet innebär inte bara ett
            slöseri med samhällets resurser utan också orättvisor mot individen.
            Kvinnor som berö- vas möjlighet till önskat förvärvsarbete förlorar
            inte bara inkomsten av ar- bete utan är också diskriminerade i
            fråga om semester- och sjukersättning,
          </p>
          <pb facs="riksdagen-motions-pdf/data/1964/mot_1964__ak__462/mot_1964__ak__462-002.pdf"/>
          <p xml:id="i-La5oXZB7jVmmsR7JzVXNRz">
            6 Motioner i Andra kammaren, nr 462 år 1964
          </p>
          <p xml:id="i-2W492rPw3PhmHCSivc3eHG">
            tjänstepension och arbetslöshetsunderstöd. I enlighet med författningsutred-
            ningens förslag om allas rätt till arbete bör denna arbetskraft
            registreras som arbetslös och former sökas för att lämna den arbetslöshetsunderstöd.
            Avskaffandet av den dolda arbetslösheten kräver främst en bättre
            sprid- ning av arbetstillfällen över hela landet. Företag måste
            placeras där arbets- kraften finns. I detta avseende måste stat
            och kommun ta initiativ. Kommu- nallagen måste ändras så att kommunerna
            får rätt att i ökad utsträckning bedriva sådan verksamhet. I strävan
            att ge den kvinnliga arbetskraften en med männen mera jäm- bördig
            ställning på arbetsmarknaden har en bättre utbildning och kvalifi-
            cering stor betydelse. De nuvarande könsspärrarna måste definitivt
            brytas. Här erfordras påverkan både på arbetsgivaren, den manliga
            och inte minst den kvinnliga arbetskraften och på föräldrar och
            skola, bl. a. genom ett bättre utnyttjande av tillgängliga massmedia.
            En undersökning bör snarast vidtagas i syfte att klarlägga de
            konkreta möjligheterna att riva klassgrän- serna i stat och kommun
            och att i ökad utsträckning släppa in kvinnorna i höglöneyrken.
            Redan nu måste yrkesorienteringen i skolorna effektivise- ras.
            Yrkesvägledningen måste få en bestämd inriktning för att aktivt
            med- verka till att flickorna vidgar sitt yrkesval, och flickorna
            måste beredas till- träde till alla yrkesskolor. Omskolningskurser
            måste ordnas icke bara för husmödrar, frånskilda kvinnor och yngre
            änkor utan även för äldre ogifta kvinnor som av olika anledningar
            vill byta yrke. Bestämmelserna för omskolningskurserna bör ändras
            därhän, att kvinnor i typiska låglöneyrken kan ges möjlighet till
            omskolning och utbildning. Mer än hittills måste göras från statliga
            och kommunala organ för att ut- bilda folk till de stora bristområdena
            inom sjukvård och social serviceverk- samhet. Dessa former för
            yrkesarbete måste göras så ekonomiskt attraktiva att de lockar
            till yrkesutbildning. Om kvinnorna definitivt skall förvandlas
            från arbetskraftsreserv till en omistlig del av hela den samlade
            arbetskraftsresursen, måste det skapas för- hållanden som gör
            det möjligt för dem att arbeta heltid. Fortsatt arbetstids- förkortning
            spelar härvid en stor roll liksom en snabb utbyggnad av den samhälleliga
            servicen. För närvarande är dock vidgade arbetstillfällen på deltid
            en väsentlig för- utsättning för att kvinnorna skall kunna ta
            förvärvsarbete i större utsträck- ning. Industrierna har på sina
            håll positiva erfarenheter av deltidstjänst för kvinnor. Det bör
            undersökas vad som kan uppnås på den vägen för att öka sysselsättningen
            för kvinnor och därmed också öka arbetskraftstillgången i vårt
            land. Trygghet i anställningen måste skapas även för deltidsarbetan-
            de, och de måste få rimlig andel av semester- och pensionsförmåner.
            Stat och kommun bör härvid gå i spetsen. Barntillsynen är de förvärvsarbetande
            mödrarnas svåraste problem. Om-
          </p>
          <pb facs="riksdagen-motions-pdf/data/1964/mot_1964__ak__462/mot_1964__ak__462-003.pdf"/>
          <p xml:id="i-XgrWRp5rCGBhAyFQGwTZhn">
            Motioner i Andra kammaren, nr 462 år 1964 7
          </p>
          <p xml:id="i-SVfYRVo4wVUGgbXWbEMFAE">
            sorgen och ansvaret för barnen hindrar många kvinnor från att
            ta önskat förvärvsarbete. Samhället får heller icke tillåta att
            barnen kommer i kläm och får ett sämre utgångsläge på grund av
            den pågående strukturförändring- en. Den stora eftersläpning,
            som sedan länge rått beträffande utbyggnaden av barninstitutioner,
            bottnar bl. a. i att daghemmen sedan årtionden betrak- tats som
            en nödlösning framför allt för ensamstående mödrars barn. Veten-
            skapliga rön vittnar emellertid om att barn till förvärvsarbetande
            mödrar, som tagit daghemmen i anspråk, inte är sämre psykiskt
            eller fysiskt utveck- lade än barn, som fostrats enbart i hemmet.
            Vad som krävs i dag är fram- för allt en ökad svensk forskning
            på detta område, ett bättre tillvaratagande av utländska rön och
            en saklig upplysning härom till allmänheten. I samband med förra
            årets riksdagsbeslut om ökade statsbidrag för sti- mulans till
            utbyggnad av barninstitutioner är det betänkligt att utbildad
            personal inte finns att tillgå i tillräcklig utsträckning. En
            mycket snabb och kraftig utbyggnad av förskollärarutbildningen
            måste åstadkommas även för att möta ett ännu större behov inom
            en nära framtid. Lönesättningen måste också göras så stimulerande
            att förskollärarna stannar kvar i yrket. Det är därför icke tillnärmelsevis
            tillräckligt att öka intagningskapaciteten för för- skollärare
            från 290 till 480 per år, som beslutades av förra årets riksdag.
            Nya former måste i större utsträckning prövas för samhällets åtgärder
            i detta avseende, såsom smådaghem i kvarteren liksom skapande
            av service- eHer kollektivhus för förvärvsarbetande föräldrar.
            Boendekostnaderna i des- sa måste genom subventioner hållas på
            rimlig nivå, så att även barnfamiljer med ordinära inkomster kan
            få välja denna boendeform. En TCO-undersökning förra året visar,
            att 60 90 av bruttoinkomsten för förvärvsarbetande mödrar med
            barn under 11 år går åt att täcka utgifterna i samband med förvärvsarbetet.
            Då har ändå inte merutgifterna för dyrare mat, kläder, tvätt o.
            d. medräknats. Ett av villkoren för att mödrarnas för- värvsarbete
            skall bli mer ekonomiskt lönande är att förvärvsavdragen mera
            anpassas till de faktiska merkostnaderna. Enligt vad som framkommit
            har skatteutredningen för avsikt att föreslå en höjning av dessa
            till kr. 4 000: —, d. v. s. samma summa som begärdes i motion
            II: 624 år 1963. Viktigt är emellertid att kvotavdraget också
            höjs, förslagsvis till 30 7, för att tillgodo- se de lägre inkomsttagarna
            och även deltidsarbetande gifta kvinnor med minderåriga barn.
            Införandet av de allmänna barnbidragen har spelat en positiv roll
            både för barnfamiljernas ekonomi och för utvecklandet av kvinnornas
            självkäns- la. Barnbidragets storlek har dock inte ökat i takt
            med den allmänna stan- dardhöjningen. En allt bredare opinion
            kräver omprövning av samhällets ansvar för barnkostnaderna. Den
            i år föreslagna höjningen av barnbidraget till 700 kronor per
            år och barn kan dock endast betraktas som ett steg på vägen till
            den nödvändiga omfördelningen. Genom höjda utgifter för skatt
            och hyra blir barnbidragshöjningen illusorisk för många familjer.
            Fram till
          </p>
          <pb facs="riksdagen-motions-pdf/data/1964/mot_1964__ak__462/mot_1964__ak__462-004.pdf"/>
          <p xml:id="i-DjgcXokg6159oPnPDd292s">
            8 Motioner i Andra kammaren, nr 462 år 1964
          </p>
          <p xml:id="i-W2EDjZmMTLdRjuDEXXnQi">
            år 1970 bör enligt vår mening de allmänna barnbidragen höjas
            så, att de uppgår till minst en tredjedel av de verkliga barnkostnaderna.
            De måste ock- så indexregleras. I skriften &gt;»Har vi råd med familjen&gt;
            utgår ekonomen Per Holmberg ifrån att familjernas genomsnittliga
            direktutgifter per barn och år redan år 1962 uppgick till 5 000
            kronor. Man bör undersöka möjligheten av att lämna ekonomisk kompensation
            till de mödrar med barn i småbarnsåldern, som tvingas att sluta
            sitt för- värvsarbete på grund av avsaknad av barninstitutioner
            o. d. eller som av andra anledningar icke har möjlighet att ta
            förvärvsarbete. även de mödrar, som själva ej önskar förvärvsarbeta
            under dessa barnens småbarnsår, måste komma in i bilden i detta
            sammanhang. Sådana bidrag får dock inte lämnas på bekostnad av
            en kraftig höjning av de allmänna barnbidragen eller en stark
            utbyggnad av barninstitutio- nerna. Till de många ensamstående
            föräldrarna med minderåriga barn måste bättre ekonomiskt stöd
            lämnas. De lättnader som genomförts i fråga om be- skattningen
            är en form för detta. Men bidragsförskotten måste också höjas
            och indexregleras samt utgå till alla barn från deras första levnadsår
            i en- lighet med vad socialpolitiska kommittén föreslagit i betänkande
            1963: 12. Bostaden spelar en central roll för barnfamiljerna,
            och med anledning härav är också familjebostadsbidragen av stort
            värde. Med hänsyn till redan inträffade liksom förebådade hyreshöjningar
            bör en höjning av bidragens storlek prövas, och vi hänvisar till
            separat motion i denna fråga. Skolmåltidsreformen måste äntligen
            genomföras i hela landet. Det bör slås fast, att de kommuner som
            icke ordnat skolbespisningen inom 20 år från beslutet, alltså
            under år 1967, skall vara ekonomiskt ansvariga gent- emot barnfamiljerna
            för de merkostnader dessa därigenom får bära. Den sociala hemhjälpen
            är ett värdefullt instrument att hjälpa inte bara åldringar utan
            också barnfamiljer och har en viktig uppgift att fylla som komplement
            till barnstugeverksamheten och samhällets Övriga anordningar för
            barntillsynen. Under det att denna verksamhet de senaste åren
            byggts ut vad det gäller åldringarna — om än icke i tillräcklig
            utsträckning — har den beträffande barnfamiljerna praktiskt taget
            stått stilla. Enligt familje- beredningens betänkande 1963: 8
            hävdar många kommuner att hjälpbehovet för barnfamiljerna är tillgodosett
            och att någon utbyggnad icke är erforder- lig. Detta är felaktigt
            och kan lätt vederläggas. Familjeberedningen är ock- så inne på
            att genom opinionsbildning och information få fram en ny syn på
            hembhjälpsverksamheten och rikta kommunernas uppmärksamhet på
            de hjälpbehov som ännu inte är tillgodosedda. Den verkliga stimulansen
            i detta fall vore väl att öka statens ekonomiska stöd. Det särskilda
            statsbidra- get upphörde i juli 1960 och ingår nu i lärarlönebidraget.
            Man bör här över- väga om man inte skall ändra statsbidragsbestämmelserna
            för denna verk- samhet till vad som gäller för nykterhetsvården,
            dvs. att kommunerna skulle
          </p>
          <pb facs="riksdagen-motions-pdf/data/1964/mot_1964__ak__462/mot_1964__ak__462-005.pdf"/>
          <p xml:id="i-JeLjpheP5YorBJcjkFGQWy">
            Motioner i Andra kammaren, nr 462 år 1964 9
          </p>
          <p xml:id="i-WLUrPH8AM63RkqKuEhhY61">
            få statsbidrag med 75 Z av kostnaderna. Detta skulle vara helt
            i linje med målsättningen att effektivt stödja och lämna bättre
            service åt barnfamil- jerna. Kravet om att 1-årsledighet med bibehållen
            tilläggspenning skall beviljas vid barnsbörd liksom möjligheten
            att låta den tid en kvinna stannar hem- ma under barnens småbarnsålder
            bli pensionsgrundande bör bli föremål för prövning. Likaså bör
            man undersöka möjligheterna att höja husmödrarnas sjukpenning.
            Konservatism och fördomar kommer ännu under lång tid att hindra
            kö- nens likaberättigande. Så mycket viktigare är det därför att
            medvetet stödja alla strävanden till ökad jämlikhet. Den nya författningen
            måste innehålla lagbestämmelser, som inte bara förbjuder all diskriminering
            av kvinnor i fråga om arbetsanskaffning, lön, utbildning, kvalificering
            och befordran, utan också blir verksamma hjälpmedel för kvinnornas
            fortsatta sociala fri- görelseprocess. I lagstiftningsfrågorna
            hänvisar vi till separat följdmotion nr 463. Med hänvisning till
            vad som ovan anförts föreslår vi, att riksdagen måtte hemställa
            till Kungl. Maj:t om skynd- sam utredning och förslag i syfte
            a) att åstadkomma nödvändiga åtgärder för en effektivare och mer
            differentierad yrkesutbildning som syftar till bry- tande av könsbarriärerna
            inom arbetslivet och som under- lättar kvinnornas tillträde till
            högkvalificerade yrken; b) att öka forskningen beträffande förskolebarnen
            i sam- band med att man bättre tillgodogör sig utländska rön på
            detta område samt att genom saklig upplysning förmedla resultaten
            härav till allmänheten; c) att ändra statsbidragsgivningen för
            social hemhjälp så att den bättre kommer att stimulera en kraftig
            utbyggnad av denna verksamhet.
          </p>
          <p xml:id="i-4ETSW1kP2tjtZJjoKcCqrR">
            Stockholm i januari 1964
          </p>
          <p xml:id="i-YWXNNfwVNaTFM2VHtuw91Q">
            Gunvor Ryding Henning Nilsson Hilding Hagberg
          </p>
          <p xml:id="i-HfNTLNqxjmek3GDdzfcTyn">
            i Gävle
          </p>
        </div>
      </div>
    </body>
  </text>
</TEI>
