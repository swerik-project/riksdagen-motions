<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00256">
  <teiHeader>
    <fileDesc>
      <titleStmt>
        <title>Forsknings- och utvecklingsverksamheten vid Ranstadsverket</title>
        <author>Sten Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forsknings- och utvecklingsverksamheten vid Ranstadsverket</title>
          <idno type="rdwebb">G602256</idno>
          <rs type="number">256</rs>
          <ref type="dokument_url_text">http://data.riksdagen.se/dokument/G602256/text</ref>
          <ref type="dokument_url_html">http://data.riksdagen.se/dokument/G602256</ref>
          <ref type="dokumentstatus_url_xml">http://data.riksdagen.se/dokumentstatus/G602256</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>LARS HJERTÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jsj1XVvZewLQen2dXY2Nrj" type="signed"/>
        <correspContext corresp="i-Jsj1XVvZewLQen2dXY2Nrj">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="r-0"/>
          <note type="signatory" corresp="i-R3w2cm3MQ27goG533zxfaJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__256/mot_198283__256-001.pdf"/>
      <fw xml:id="i-LTcTh5ibYykCEem9nhtEZE">
        Motion 1982/83:256
      </fw>
      <div type="motHeader" xml:id="i-a34iLyqpBys8vjt6h4fBy">
        <div type="motTitle" xml:id="i-EyFTmBQBs9T2yfoYtLapUP"/>
        <div type="motSubmissionInfo" xml:id="i-MsXLuuq5dwB5PeJzjjPTDd"/>
      </div>
      <div type="motBody" xml:id="i-RZvY2vA9jot9fqbYMaxJSc">
        <div xml:id="i-QmKfb9H3hGMFfBW1TseYKQ">
          <p xml:id="i-M5uQ9pfFCHWqJTWsbyzosr">
            Sten Svensson m. fl. Forsknings- och utvecklingsverksamheten
            vid Ranstadsverket
          </p>
          <p xml:id="i-N3uhn4jX4wJKTT8JWJNdME">
            Ranstadsverket uppfördes 1965-1969 för att bilda basanläggning
            för en svensk uranproduktion. Produktionen lades ned 1969. Sedan
            nedläggningen av driften har vid Ranstadsverket bedrivits ett
            omfattande utvecklingsarbete med målsättningen att utveckla nya
            processer. Avsikten är att mera allsidigt söka utnyttja alunskiffern.
            Detta arbete ligger i linje med de uttalanden som regering och
            riksdag vid skilda tillfällen har gjort under 1970-talet. I budgetpropositionen
            för budgetåret 1977/78 anförde dåvarande industriminister Nils
            Åsling bl. a. följande:
          </p>
          <p xml:id="i-BmMzcSYNY3oFiLMxuQ51PV">
            Alunskiffer förekommer i Sverige i större mängder i Skåne, Västergöt-
            land, Östergötland, Närke, Öland och i fjällranden i Jämtland.
            Denna skiffer innehåller dels energiråvaror (olja och uran), dels
            mineralråvaror för verkstadsindustrin (t. ex. aluminium, vanadin,
            molybden, nickel och s. k. sällsynta jordartsmetaller), dels också
            råvaror för gödselmedelindustrin, ex. kalium och fosfor. Härtill
            kommer att oljan i skiffern kan användas också för att framställa
            ammoniak för exempelvis gödselmedelindustrin och metanol för bl.
            a. inblandning i motorbränsle. De svenska tillgångarna av alunskiffer
            är så stora att vårt land har potentiella möjligheter att bli
            självförsörjande med flertalet nämnda mineral.
          </p>
          <p xml:id="i-AGSEaVyiSA5wdb4XMzYQBS">
            Industridepartementet ansåg, som framgår av det citerade uttalandet,
            att skifferforskningen är en mycket angelägen uppgift, och riksdagen
            underströk denna betydelse vid propositionens behandling. Det
            utvecklingsarbete som hittills har bedrivits vid Ranstadsverket
            innebär bl.a. att förgasningsprocesser har studerats för utvinning
            av oljeinnehållet i alunskiffern. Vidare har utvinning av metaller
            bearbetats med hydrometallurgiska processer. Inom båda dessa områden
            har vid Ranstadsverket kommit att utföras banbrytande insatser
            inom för Sverige nya teknikområden under uppbyggande av en unik
            kompetens. Med hänsyn till denna utveckling och det faktum att
            staten hittills har lagt ned närmare en halv miljard kronor i
            Ranstad kan det inte anses rimligt att skingra de anläggningstillgångar,
            den tekniska expertis, kompetent personal och resurser i övrigt
            som byggts upp under en följd av år. Vidare bör ur beredskapssynpunkt
            anläggningen bevaras för fortsatt handlingsfrihet. Industridepartementet
            har sedan en tid studerat förutsättningarna för att framställa
            metanol och syntesgas baserad på inhemsk råvara såsom skiffer
            och biomassa. Det vore därför värdefullt om fortsatt forsknings-
            och försöksverksamhet kan bedrivas vid Ranstad, så att teknik,
            som i möjligaste mån kan skydda miljön vid brytning, finns framtagen
            eller är under utveckling. Många skäl talar således för att Ranstadsverket
            bör kunna
          </p>
          <pb facs="riksdagen-motions-pdf/data/198283/mot_198283__256/mot_198283__256-002.pdf"/>
          <fw xml:id="i-M3fbHpqQWqi4P4THCrYVmU">
            Mot. 1982/83:256 7
          </fw>
          <p xml:id="i-H8zhm1Vq1nxNFSr9nWR1QK">
            utvecklas till en central försöksanläggning för utveckling av
            inhemska bränslen och samtidigt kunna utgöra en fältstation för
            energiforskning, knuten till det nya energiverket. Utgångspunkterna
            för ett sådant ställnings- tagande skall närmare utvecklas i det
            följande:
          </p>
          <p xml:id="i-TrgKwqbNFUpJbDkYMfuRqM">
            Förgasningsteknik
          </p>
          <p xml:id="i-GsiME3kbvPEKvf43do7BEK">
            Alunskiffern, med sitt höga svavelinnehåll och sin höga askhalt,
            lämpar sig ej för direkt förbränning. Genom förgasning finns möjlighet
            att utvinna skiffernas energiinnehåll i en gas, vilken är lätt
            att rena från svavel och andra föroreningar. Under åren 1977-1980
            gjordes vid Ranstadsverket försök med förgasning av skiffer i
            fluidiserad bädd, en teknik som i dag världen över är under utveckling
            för kolförgasningen. En av de första större pilotanläggningarna
            i Sverige uppfördes vid Ranstadsverket 1977. Under åren 1980-1981
            genomfördes i Ranstadsverkets pilotanläggning de första försöken
            i Sverige med förgasning av torv och biomassa i större skala enligt
            fluid bed-tekniken. Dessa grundläggande kunskaper, som då utvanns,
            har sedan ingått i det beslutsunderlag som legat till grund för
            statsmakternas beslut om fortsatta försök i en mer avancerad anläggning
            som nu har uppförts vid Studsvik Energiteknik. Under det fortsatta
            arbetet med skifferförgasning har man vid Ranstads- verket kommit
            att söka alternativa vägar till den fluidiserade bädden. Som grund
            för detta arbete har legat den av Boliden utvecklade Inred-tekniken
            för järnframställning. Denna teknik har vidareutvecklats till
            en teknik för s. k. slaggande förgasning. Fördelen härmed är bl.
            a. att restprodukten från förgasningen erhålls som ett olösligt
            glas, vilket från miljösynpunkter är mycket lätt att deponera.
            Inledande försök med slaggande förgasning vid MEFOS i Luleå 1981-1982
            visade teknikens tekniska och ekonomiska förutsättningar. För
            framtagande av underlag för demonstrations/produktionsanläggning
            uppförs nu vid Ranstadsverket en större pilotanläggning, vilken
            beräknas kunna tas i drift sommaren 1983. Den slaggande förgasningen
            enligt Inred-principen innebär ett radikalt nytänkande. Därmed
            möjliggörs användningen av låghaltiga kolmaterial. Skulle denna
            teknik visa sig framgångsrik, kan en internationell marknad öppna
            sig, där inte bara skiffrar vore av intresse utan även askrikt
            kol, som t. ex. avfallshögar från kolanrikning. Den gas som produceras
            från en förgasningsanläggning skulle kunna användas på i huvudsak
            tre olika sätt: 1. råvara för metanolproduktion, 2. råvara för
            ammoniakproduktion, 3. bränngas (syntetisk naturgas). Ekono- miska
            studier av metanolalternativet har visat att skiffern utgör den
            intressantaste inhemska råvaran. Det sista alternativet — bränngas
            — har hittills studerats i mycket ringa omfattning, men skulle
            kunna bli av intresse i
          </p>
          <pb facs="riksdagen-motions-pdf/data/198283/mot_198283__256/mot_198283__256-003.pdf"/>
          <fw xml:id="i-5Dwguet43tJpK8DQQbSyjc">
            Mot. 1982/83:256 8
          </fw>
          <p xml:id="i-JVjmECV5jVnycnesowAAzB">
            första hand inom skifferregionerna. Vid en framtida storskalig
            naturgasin- troduktion i Sverige skulle marknaden för en ”skiffergas”
            öka väsentligt. Denna samordningsmöjlighet måste tas till vara
            på ett tidigt stadium!
          </p>
          <p xml:id="i-GjH2pXRZ9okz5xXjWhdX9s">
            Hydrometallurgiska processer
          </p>
          <p xml:id="i-6Af868uvHaaHh72D5cho1m">
            För metallutvinningen ur skiffern har Ranstadsverket i första
            hand studerat hydrometallurgiska processer. För den ursprungliga
            tänkta uranut- vinningen finns dens. k. AE-processen framtagen
            för kommersiell skala. För s.k. fullutvinning har ett processkoncept
            med arbetsnamnet ”DMS- processen” studerats. Fram till 1980/81
            drevs detta arbete till försök i pilotskala. Sedan planerna på
            en framtida uranproduktion skrinlagts, har dessa arbeten successivt
            trappats ned. Däremot har den kompetens som byggts upp kommit
            till användning i följande sammanhang: De hydrometallurgiska processerna
            kan sägas representera en ny typ av processer för metallutvinning.
            Tidigare har metallutvinningar kommit att koncentereras till högtemperaturprocesser,
            där malmens metallinnehåll friläggs genom kraftig upphettning.
            I framtiden kan förutses en övergång till hydrometallurgiska processer
            av bl. a. följande skäl: 1. lägre energiförbruk- ning, 2. lättare
            att uppfylla alltmer skärpta miljökrav, 3. lättare att anpassa
            till ”fattigare” råvaror, 4. ger större flexibilitet vid val av
            råvara. Arbetet vid Ranstadsverket har inneburit en banbrytande
            insats inom detta område i vårt land. Uppbyggd kunskap och utrustning
            har visat sig vara användbara både inom och utom Sverige. Ett
            fullföljande av det påbörjade utvecklingsarbetet skulle för Sveriges
            framtida mineralförsörjning vara av stort intresse, samtidigt
            som det skulle innebära vidarutveckling av en för Sverige relativt
            ny teknik.
          </p>
          <p xml:id="i-3wycGVYxaKeqBABhmjN1yX">
            Forsknings- och utvecklingsverksamhet
          </p>
          <p xml:id="i-84yVPBtzEXcf7ZUuoknDyn">
            Som inledningsvis anförts kommer de svenska alunskiffrarna inom
            en överskådlig framtid att bli av intresse för Sveriges energi-
            och mineralför- sörjning. Däremot kan det inte utan vidare drivas
            ett mer aktivt och mer preciserat målinriktat utvecklingsarbete
            förrän mer övergripande beslut om det framtida utnyttjandet av
            skiffertillgångarna föreligger. Men å andra sidan kan ett sådant
            FoU-arbete underlätta tillkomsten av sådana beslut, dvs. för att
            belysa viktiga frågeställningar i ett erforderligt beslutsunderlag.
            Genom de energibeslut och andra politiska ställningstaganden som
            gjorts under senare år har utvecklingsarbetet alltmer kommit att
            koncentreras till utvinning av oljeinnehållet. En förädling av
            denna olja till metanol har länge utgjort huvudalternativet. I
            samband med att beslut fattats om att skjuta metanolintroduktionen
            framåt i tiden, studeras nu bl. a. i Ranstadsverket direktanvändningen
            av oljeinnehållet i form av bränngas, i första hand för regionerna
            närmast
          </p>
          <pb facs="riksdagen-motions-pdf/data/198283/mot_198283__256/mot_198283__256-004.pdf"/>
          <fw xml:id="i-BFfWjHiu7EZvrHHhyqe7Gm">
            Mot. 1982/83:256 9
          </fw>
          <p xml:id="i-HiUJXvURe12ZHpxboAdxwg">
            skifferfyndigheterna. E sådan anläggning ger möjlighet att i
            liten skala starta upp anläggningar för att demonstrera teknikens
            möjligheter. Arbetet på den kemiska sidan har drivits med succesivt
            avtagande på grund av de politiska ställningstaganden som statsmakterna
            har gjort. Detta har gjort att det underlag för en demonstrations/produktionsanläggning
            som kunde varit färdig under 1980-talet kommit att skjutas framåt
            på obestämd tid. I stället har arbetet koncentrerats till sådana
            delsteg som kan användas även utanför skifferområdet. Med hänsyn
            till vad som inledningsvis anförts är det olyckligt att det ursprungliga
            tänkta projektet har avbrutits, vilket innebär en tempoförlust
            i det långsiktiga utvecklingsarbetet. Således bör medel avsättas
            även för dessa arbeten.
          </p>
          <p xml:id="i-QvUaMiVcS2sA9zhSL78XGz">
            Sammäånfattning
          </p>
          <p xml:id="i-EotPzNBn9K7NnMTYGpTnLG">
            De medel som riksdagen har beviljat som villkorade lån (128 milj.
            kr.) beräknas räcka fram till 1983, möjligen in på 1984. Genom
            bidrag från styrelsen för teknisk utveckling och nämnden för energiproduktionsforsk-
            ning samt intäkter från viss konsultverksamhet — främst inom det
            hydrome- tallurgiska området — finns vissa möjligheter att för
            Ranstadsverket finansiera sin verksamhet fram till halvårsskiftet
            1984 med bibehållandet av en rimlig ambitionsnivå. Hur en finansiering
            däremot skall kunna åstadkom- mas på längre sikt är ovisst. Då
            det är ekonomiskt fördelaktigt att utnyttja befintliga anläggningar,
            är det välbetänkt att inrikta verksamheten i Ranstad — med beaktande
            av vad som redovisats i det föregående — till en central fosknings-
            och utvecklings- anläggning med den verksamhet i övrigt som därtill
            erfordras. För att säkerställa denna målsättning är det dock av
            avgörande betydelse att regering och riksdag lägger fast riktlinjerna
            för ett mer långsiktigt FoU- program än vad som hittills varit
            fallet. Förutom den eftersträvade handlingsfriheten, kan det bli
            möjligt att ta fram ett bättre underlag för beslut om framtida
            utnyttjande av landets alunskiffertillgångar och till frågan om
            kommersiell skifferbrytning med hänsyn till miljöaspekterna. Riksdagen
            bör därför hos regeringen begära förslag till riksdagen om ett
            mer långsiktigt FoU-program med beaktande av vad som anförts i
            denna motion.
          </p>
          <p xml:id="i-CiTAKZVMrW7jRaRarnB5pv">
            Hemställan
          </p>
          <p xml:id="i-P5mJ1u1nxNFuwMvatibMgN">
            Med anledning av vad vi ovan anfört hemställer vi att riksdagen
            beslutar att hos regeringen anhålla om förslag till riktlinjer
            för forsknings- och utvecklingsverksamheten vid Ranstadsverket.
          </p>
          <pb facs="riksdagen-motions-pdf/data/198283/mot_198283__256/mot_198283__256-005.pdf"/>
          <fw xml:id="i-EAh1yoVZCbtAqZXPssfFyQ">
            Mot. 1982/83:256 Stockholm den 12 januari 1983
          </fw>
          <p xml:id="i-K8kJpK3Sg873yHH347dFBm">
            STEN SVENSSON (m) IVAR VIRGIN (m)
          </p>
          <p xml:id="i-FmSHX27exHEGJBnk8KxJJX">
            LARS HJERTÉN (m)
          </p>
          <p xml:id="i-T8fVPp9XG7RstZc7izMeuT">
            10
          </p>
        </div>
      </div>
    </body>
  </text>
</TEI>
