<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00251">
  <teiHeader>
    <fileDesc>
      <titleStmt>
        <title>Spelmarknaden</title>
        <author corresp="i-W6BJ44rcZjp5pD28NhHrCf i-6X8Fc68oRcYCskG3k248x5">av Gunnar Axén och Carl-Oskar Bohlin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Spelmarknaden</title>
          <idno type="rdwebb">GY02Kr251</idno>
          <rs type="number">Kr251</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr251/text</ref>
          <ref type="dokument_url_html">http://data.riksdagen.se/dokument/GY02Kr251</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr251</ref>
          <ref type="doc">http://data.riksdagen.se/fil/03E2BA0B-6032-4519-A30A-63CF4EF9BA48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sryo9ndqJj68oGaCbTwmGG" type="signed"/>
        <correspContext corresp="i-Sryo9ndqJj68oGaCbTwmGG">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-6X8Fc68oRcYCskG3k248x5"/>
        </correspContext>
        <correspAction xml:id="i-PxHe5y2ax1S7RykGsxafk4" type="numbering">
          <date when="2010-10-28"/>
        </correspAction>
        <correspAction xml:id="i-jruxfNWV6TSR7VCCGMqcs" type="submission">
          <date when="2010-10-26"/>
        </correspAction>
        <correspAction xml:id="i-Wf6HuVcAJkAZzUQngt8Z3D" type="transfer">
          <date when="2010-10-26"/>
        </correspAction>
        <correspAction xml:id="i-DyWj6ZpoNffbFaJtbBsnfP" type="assigned"/>
        <correspContext corresp="i-DyWj6ZpoNffbFaJtbBsnfP">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LxVQ9ATMrkA1Zf7hPGwi2K">
            Förslag till riksdagsbeslut
          </head>
          <list style="ol">
            <item xml:id="i-KRs1tFvDi58dCRmzdoPdpE">
              Riksdagen tillkännager för regeringen som sin mening vad som
              anförs i motionen om privata aktörers möjlighet att bedriva spelverksamhet
              i Sverige.
            </item>
            <item xml:id="i-CAWot76uRaY4hW4isyi522">
              Riksdagen tillkännager för regeringen som sin mening vad som
              anförs i motionen om förekomsten av monopol på den svenska spelmarknaden.
            </item>
            <item xml:id="i-22FSR1CMDrFhkkSw8pdEN6">
              Riksdagen tillkännager för regeringen som sin mening vad som
              anförs i motionen om åtgärder i samband med en omreglering av
              spelmarknaden. 1
            </item>
          </list>
          <p xml:id="i-FN4RNwkBsTGW87xiXr1YSB">
            1 Yrkande 3 hänvisat till SoU.
          </p>
        </div>
        <div type="motContent">
          <head xml:id="i-MHWvZA1gMMXbaFT4HohhXh" type="h1">
            Bakgrund och problembild
          </head>
          <p xml:id="i-S8PJHbgA8VJVuHNQeLUsMT">
            På den svenska spelmarknaden har i dag Svenska Spel tillsammans
            med ATG en dominerande ställning. Folkrörelserna och andra ideella
            organisationer har små möjligheter att utveckla sina spel och
            lotterier för att förbättra sin ekonomi. Svenska Spel försvarar
            sitt monopol genom att på olika sätt, såväl politiskt som juridiskt
            och kommersiellt, bekämpa de utmanare som försöker etablera sig
            på spelmarknaden inom de begränsade ramar som regelverket ställer
            upp.
          </p>
          <p xml:id="i-An65iCwmnWM9VPZJJrGwiK">
            Den nuvarande regleringen av spelmarknaden, statliga Svenska
            Spel samt problemen med spelmissbruk är ett antal frågor som i
            dagsläget är kraftigt ifrågasatta i den allmänna opinionen. Det
            gäller också det märkliga i att staten både är en aktör på spelmarknaden
            och bestämmer spelreglerna för densamma.
          </p>
          <p xml:id="i-Y5uXZiKsNKbpi4U161hTFV">
            Dagens reglering är till nackdel för spelkonsumenterna genom
            att utvecklingen av nya spelformer endast kan ske på statens initiativ
            och att den bristande konkurrensen leder till att en lägre vinstandel
            går tillbaka till spelarna. På Internet har dock konkurrensen
            ökat de senaste åren. Emellertid får endast de aktörer regeringen
            beviljat tillstånd till bedriva spel på Internet (med Sverige
            som bas), vilket har lett till att svenskar i dagsläget spelar
            för tiotals miljarder kronor på utländska Internetsajter varje
            år. Detta leder i sin tur till att arbetstillfällen och skatteintäkter
            försvinner utomlands.
          </p>
          <p xml:id="i-E45Y8eQCHjvMNEfjEq8Rsb">
            Vid sidan av denna problembild finns spelmissbruket. Cirka 0,5
            procent av dem som spelar bedöms vara spelberoende och ytterligare
            1,5 procent vara i riskzonen eller så kallade problemspelare.
            Statens stöd till dessa människor är, tvärtemot vad som ofta utkommuniceras,
            mycket begränsat. En ny, reglerad spelmarknad borde bestå av två
            delar. Först och främst bör det skapas en fungerande spelmarknad
            med konkurrens som gynnar spelkonsumenterna inom ramen för en
            reglering som garanterar statlig möjlighet till tillsyn vad gäller
            konsumentskydd och socialt ansvarstagande. Samtidigt bör stödet
            till spelmissbrukare förstärkas.
          </p>
          <head xml:id="i-6YhRCzraNfRWZKX2EWf6Cm" type="h1">
            En väl fungerande spelmarknad till nytta för spelkonsumenterna
          </head>
          <p xml:id="i-XRsebiC9sV5LZkyoeSz8Ca">
            För att öppna upp för konkurrens krävs en omreglering av dagens
            spelmarknad, där en ramlagstiftning i kombination med tillståndskrav
            är en rimlig lösning. De som uppfyller de i lagen fastställda
            kraven bör utan vidare behandling ges tillstånd. Skulle man dock
            bryta mot reglerna bör tillståndet dras in. Tillståndsgivning
            bör för undvikande av otillbörligt gynnande av egna eller närstående
            lotterier inte handläggas av regeringen, utan alltid av en myndighet.
            Regleringen av delar av den brittiska spelmarknaden ser ut på
            detta sätt, och ligger i linje med vad som föreslogs i Lotteriutredningens
            slutbetänkande (SOU 2006:11, Spel i en föränderlig värld).
          </p>
          <p xml:id="i-7Q9WLwgQefvmSzD1gNMxBM">
            I lagen bör ingå regler som motverkar minderårigas spelande,
            t.ex. i form av åldersgränser och begränsningar av marknadsföring
            av olika spelformer. Likaså bör ställas krav på att spelanordnare
            upplyser om risken att drabbas av spelmissbruk och vart man kan
            vända sig för att få hjälp. Vidare bör lagen ge en möjlighet till
            tillsyn i syfte att motverka oseriösa aktörer och stärka konsumentskyddet.
            Lagen bör omfatta alla kommersiellt och ideellt anordnade spel
            med pengainsatser. Den bör vara generell och inte detalj- eller
            särreglera olika spelformer. En sådan inriktning öppnar för utvecklandet
            av nya spelformer, men också för idag förbjudna spel om pengar.
          </p>
          <p xml:id="i-TXQvLHwY2YxEyyzDqahYCX">
            Tillstånd att bedriva olika spelformer bör förenas med en årlig
            avgift som är omsättningsbaserad. Avgiften bör dels finansiera
            tillståndsgivning och tillsyn, dels bidra till ett stärkt stöd
            till spelberoende. Det bör övervägas om ideella aktörer med en
            begränsad verksamhet enbart ska belastas med en låg och enhetlig
            avgift. När spelmarknaden öppnas för konkurrens kan nya spelformer
            utvecklas, nya jobb skapas och spelkonsumenterna erbjudas ett
            bättre utbud av spel med högre vinstandel än idag. En ordnad övergång
            till en sådan modell skulle även eliminera risken för att dagens
            reglering underkänns av EU. På en sådan marknad, där alla aktörer
            har att ta samma hänsyn till regelverket, finns inte behov av
            ett statligt spelbolag. Svenska Spel borde därmed kunna privatiseras.
          </p>
          <head xml:id="i-4ftMHVvcbGkV3VSaRcd61U" type="h2">
            Ökad forskning om spelberoende och stöd till spelberoende
          </head>
          <p xml:id="i-3aoZKgzBsLaiQNMxkg4WrQ">
            Spelberoende definieras som en underavdelning inom impulskontrollstörningar
            och karakteriseras av frekventa och upprepade spelepisoder som
            dominerar patientens liv på bekostnad av sociala, yrkesmässiga
            och familjemässiga förpliktelser. Spelberoende jämställs dock
            ej per definition med drogmissbruk. Däremot framgår av forskning
            på området att man kan dra paralleller med alkohol-, tobaks- och
            narkotikamissbruk. Mycket talar för att de som blir hårdast drabbade
            av spelberoende tillhör redan utsatta eller särskilt sårbara grupper
            som har en osäker eller otrygg förankring i samhället.
          </p>
          <p xml:id="i-LUZyv9bZ5iPN4jmLCxCkxD">
            Mellan 80 och 95 procent av den vuxna befolkningen i Sverige
            spelar om pengar eller köper lotter åtminstone någon gång årligen.
            Andelen spelberoende av befolkningen och av dem som spelar är
            ungefär lika, omkring en halv procent. Detta innebär att ca 25
            000 personer i åldrarna 1574 år har svåra problem med sitt spelande
            och kan betecknas som spelberoende. Ytterligare knappt 1,5 procent
            eller ca 90 000 har svårt att kontrollera sitt spelande och är
            i riskzonen. Antalet behandlade för spelberoende har Folkhälsoinstitutet
            (FHI) praktiskt taget ingen kunskap om. Uppskattningsvis söker
            mellan 1 000 och 2 000 personer vård för spelmissbruk varje år.
            Av dessa får ca 100 behandling på behandlingshem och övriga erbjuds
            samtalsstöd eller hänvisas till självhjälpsgrupper.
          </p>
          <p xml:id="i-Kjp47woviFJBxCPSVhZNP2">
            Det finns all anledning att ta problemen med spelberoende och
            missbruk på allvar. Den som fastnat i ett spelberoende drabbas
            förr eller senare mycket hårt ekonomiskt och ofta även socialt
            och psykiskt. Nära anhöriga eller vänner kan också komma att drabbas
            när familjens hus i smyg belånats upp över taknocken, oseriösa
            långivare ska driva in skulden, eller när man inte har en chans
            att få tillbaka pengar som utlånats på falska premisser.
          </p>
          <p xml:id="i-Bipo8uZpQjSMppW2xo5hW6">
            I samband med en omreglering av spelmarknaden bör åtgärder vidtas
            för att öka forskningen om spelberoende och säkerställa stöd till
            spelberoende.
          </p>
        </div>
        <div type="motSignatures">
          <list>
            <item xml:id="i-Pb4ZWwM5bzeZmxfG4kTaKx" who="i-W6BJ44rcZjp5pD28NhHrCf">
              Gunnar Axén (M)
            </item>
            <item xml:id="i-7WQrkykMg58W4CfuJjGaPn" who="i-6X8Fc68oRcYCskG3k248x5">
              Carl-Oskar Bohlin (M)
            </item>
          </list>
        </div>
      </div>
    </body>
  </text>
</TEI>
