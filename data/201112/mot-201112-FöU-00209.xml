<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FöU-00209">
  <teiHeader>
    <fileDesc>
      <titleStmt>
        <title>De frivilliga försvarsorganisationerna och civilplikten</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De frivilliga försvarsorganisationerna och civilplikten</title>
          <idno type="rdwebb">GZ02Fö209</idno>
          <rs type="number">Fö209</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GZ02Fö209/text</ref>
          <ref type="dokument_url_html">http://data.riksdagen.se/dokument/GZ02Fö209</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fö209</ref>
          <ref type="doc">http://data.riksdagen.se/fil/0A7981CB-EDE8-4E88-A5F5-C7BF4CB9AB5A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Lv8CY8g9WyfRkiMsHL8it1" type="signed"/>
        <correspContext corresp="i-Lv8CY8g9WyfRkiMsHL8it1">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-N5avFyUE1LGsz4MmCapgAu" type="numbering">
          <date when="2011-10-03"/>
        </correspAction>
        <correspAction xml:id="i-7XAvZVgMovnx8RojQ8E15M" type="submission">
          <date when="2011-09-29"/>
        </correspAction>
        <correspAction xml:id="i-MY4QLofX9tbMQiCyq3tFDR" type="transfer">
          <date when="2011-09-29"/>
        </correspAction>
        <correspAction xml:id="i-FxA3wUknQmqhEMv88QZzVv" type="assigned"/>
        <correspContext corresp="i-FxA3wUknQmqhEMv88QZzVv">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QxdQEJPJMXsL42LZSXQ4ja" type="motBody">
        <div xml:id="i-FBY82YGrY1Wk4Tcbzm3HYg" type="TOC">
          <head xml:id="i-V7g3NZhXE91Bs5SAyC36Fg">
            1 Innehållsförteckning
          </head>
          <list xml:id="i-KMhPGhCoT6GX6XKoeTo6TN">
            <item xml:id="i-8qAeraqrEpDCtr8XbB5bLB">
              2Förslag till riksdagsbeslut 2
            </item>
            <item xml:id="i-N5FgS8xjTFx3qV8pYmFuoJ">
              3Frivilliga försvarsorganisationer 2
            </item>
            <item xml:id="i-2iaZ55t7QnuqXBzCGYKCtq">
              4Hemvärnet de nationella skyddsstyrkorna 3
            </item>
            <item xml:id="i-VBsXA2vM9LrikP8ehj7nTV">
              4.1Direktutbildning i hemvärnet 4
            </item>
            <item xml:id="i-V3iMZofdUY6pCmsNnMSM8C">
              4.2Hemvärnets civila hjälpinsatser 4
            </item>
            <item xml:id="i-MFZkd5ULgT7hnxPNc1hPgH">
              4.3Finansiering 4
            </item>
            <item xml:id="i-75xc5VtVyLVwqiMoqWToHG">
              5Kvinnor i hemvärnet 5
            </item>
            <item xml:id="i-HNBi4eQQMknSDEu9df7bBF">
              5.1Svenska Lottakåren 5
            </item>
            <item xml:id="i-ApvcDu4SSErRx51xmmmujf">
              6Värna civilplikten 6
            </item>
          </list>
        </div>
        <div xml:id="i-AG7fikPjmrqfEm2C2TS2vy" type="motProposal" subtype="förslag">
          <head xml:id="i-DADD7n6vNPnEijPT8KH7JM">
            2 Förslag till riksdagsbeslut
          </head>
          <list xml:id="i-RJpLrioqwwwY3u9SotkeWD" style="ol">
            <item xml:id="i-LQW281PkPVGSUEVBNCGcRC">
              Riksdagen tillkännager för regeringen som sin mening vad som
              anförs i motionen om obundet organisationsstöd.
            </item>
            <item xml:id="i-3CctNwrDthyyR1ycN83qBq">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag på hur direktutbildningarna inom hemvärnet ska
              kunna utökas till att omfatta fler utbildningsplatser än i dag.
            </item>
            <item xml:id="i-12V3grRj5knZvJAEcGUtts">
              Riksdagen tillkännager för regeringen som sin mening vad som
              anförs i motionen om att hemvärnets övningar och utbildningar
              mer än i dag ska inriktas på civila hjälpinsatser.
            </item>
            <item xml:id="i-71sSavP3cjG6zp1u9ypE25">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med ett förslag på hur hemvärnet kan finansieras oberoende av
              den övriga Försvarsmakten.
            </item>
            <item xml:id="i-PMBavwWgY6RhatDAn4ER3A">
              Riksdagen tillkännager för regeringen som sin mening vad som
              anförs i motionen om att regeringen bör uppdra åt hemvärnet att
              upprätta en handlingsplan med delmål och mål för att minst 40
              % av hemvärnets personal ska bestå av kvinnor.
            </item>
            <item xml:id="i-DJXqZiES5qdpeeMJQfqczH">
              Riksdagen tillkännager för regeringen som sin mening vad som
              anförs i motionen om att regeringen bör ge hemvärnet i uppdrag
              att genomföra kvalificerad genusutbildning vid samtliga utbildningar
              samt med organisationens anställda.
            </item>
            <item xml:id="i-2WzjtmCjJ52CmBfifZC6zg">
              Riksdagen tillkännager för regeringen som sin mening vad som
              anförs i motionen om att regeringen bör undersöka möjligheten
              att utvidga Svenska Lottakårens uppdrag.
            </item>
            <item xml:id="i-VmXSkm2M1dvK6WJ3HwZoHM">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med ett förslag på hur en återinförd utbildning av civilpliktiga
              kan se ut.
            </item>
          </list>
        </div>
        <div xml:id="i-5nfwwbghYJge4JUE66yxE8" type="motContent">
          <head xml:id="i-4ZwAwRfL9FmV2ksyYvvc2v" type="h1">
            3 Frivilliga försvarsorganisationer
          </head>
          <p xml:id="i-Bn57FnnvKnYZhoKMNKhneZ">
            I Sverige finns idag ett 20-tal frivilliga försvarsorganisationer
            som bidrar till landets civila och militära försvar. De rekryterar
            och utbildar frivilliga personer för uppgifter inom försvaret
            och bidrar på ett mycket kostnadseffektivt sätt till att höja
            Sveriges beredskap i såväl kris som krig inom en mängd olika områden.
            Organisationerna har stor betydelse för försvaret, försvarsviljan
            och totalförsvarets samhällsförankring. Genom avtal tillför organisationerna
            utbildad personal till Försvarsmakten och andra myndigheter och
            vidmakthåller och höjer kompetensen hos redan krigsplacerade.
            Vidare säkerställer de att särskild specialistkompetens tillvaratas
            och placerar även ett stort antal personer på specialistbefattningar
            inom försvaret.
          </p>
          <p xml:id="i-Mk3m9goWj3hMELe3bZvCTP">
            De frivilliga försvarsorganisationerna är självständiga föreningar
            och har tillkommit på medborgarnas egna initiativ. De är ideella
            och fristående i förhållande till varandra och i förhållande till
            Försvarsmakten och Myndigheten för samhällsskydd och beredskap
            (MSB). Totalt har organisationerna cirka 580 000 medlemmar.
          </p>
          <p xml:id="i-4vKK4Z7NxtqphYFNfURwhM">
            Vänsterpartiet vill även i framtiden se självständiga ideella
            frivilligorganisationer som tillför samhället viktiga värden.
            Vi menar att regeringens syn på försvarets frivilligorganisationer
            inte resulterar i en mer användbar frivillighet.
          </p>
          <p xml:id="i-P8JxuKRDX4JpGYDMrZGGfq">
            Vi anser att de organisationer som varaktigt och med kvalitet
            kan bidra till Försvarsmaktens verksamhet eller till samhällets
            krishanteringsförmåga också bör kunna få samhällsstöd för t.ex.
            demokratiarbete och organisationsutveckling. Vänsterpartiet anser
            därför att det är av stor vikt att det finns ett grundorganisationsstöd
            till dessa organisationer. Utan detta blir det svårt att ha anställd
            personal som kan organisera de frivilliga resurserna.
          </p>
          <p xml:id="i-Vf3TwR6EDtyZGEqYSehiR8">
            Den förändrade bidragsstruktur som regeringen genomfört de senaste
            åren skapar inte konkreta och realistiska förutsättningar för
            organisationerna att åta sig uppdrag och utgöra en långsiktig
            resurs inom svensk krishantering. Det är av stor vikt för vår
            samlade krishanteringsförmåga att de organisationer som uppfyller
            regeringens fastställda krav på kvalitet, uthållighet och samverkansförmåga
            kan komma i fråga för ett obundet organisationsstöd som inte baseras
            på de uppdrag som organisationen åtagit sig att genomföra. Vad
            som anförts om obundet organisationsstöd bör riksdagen som sin
            mening ge regeringen till känna.
          </p>
          <head xml:id="i-CHhkqUUf5ysDxgfKAxVjCm" type="h1">
            4 Hemvärnet de nationella skyddsstyrkorna
          </head>
          <p xml:id="i-FG5QwdqHD8xQjZCEAVW7ok">
            Hemvärnet skapades genom ett riksdagsbeslut 1940. Andra världskriget
            pågick och behovet av att skydda hembygd och hemmavarande var
            påtagligt. Den nya typen av krigsförband skulle bestå av frivilliga
            yngre och äldre män som inte tjänstgjorde som värnpliktiga i beredskapsförbanden.
            Utredarna hade räknat med att ett färdigt hemvärn skulle omfatta
            ca 50 000 man, men intresset var stort och redan hösten 1940 hade
            90 000 män anslutit sig. Under och efter andra världskriget expanderar
            hemvärnet ytterligare och från och med 1989 kan även kvinnor som
            genomgått militär grundutbildning antas som hemvärnssoldater.
          </p>
          <p xml:id="i-VpuExNDPYPpJUPjqfAWJyA">
            På 2000-talet har antalet soldater i hemvärnet minskat som en
            följd av olika försvarsbeslut och organisationsförändringar i
            Försvarsmakten. År 2000 var man 70 000 personer och fem år senare
            bara runt 40 000. Idag är man drygt 30 000 personer i hemvärnet.
          </p>
          <p xml:id="i-PVtCKaaoqrFn993kNErwWs">
            Hemvärnets grundläggande uppgifter är att bevaka, skydda och
            stödja det civila samhället. Man är idag en mycket stor och viktig
            del av försvarsmakten. 2009 stod hemvärnet för 50 procent av hela
            den totala insatsorganisationen, 1990 var det bara 13 procent.
          </p>
          <p xml:id="i-CJWAZhrtZ2sWjs3P815V4h">
            Oavsett hur försvaret kommer att se ut i framtiden så kommer
            det att vara beroende av understöd av hemvärnet, något som även
            Natos utvärdering av det nya svenska försvaret konstaterade i
            juli 2011.
          </p>
          <head xml:id="i-2E6ZydsGgzTMXbozP6mx7X" type="h2">
            4.1 Direktutbildning i hemvärnet
          </head>
          <p xml:id="i-Ns1BLU11a9BYM9tsULquTK">
            För att motverka trenden med ett minskat antal hemvärnssoldater
            har organisationen på försök haft ett antal direktutbildningar,
            Grundläggande soldatutbildning Hemvärn, utan krav på militär grundutbildning.
            Dessa var mycket lyckade och fortsatte därför efter första försöket.
            Förra året utbildades drygt 500 personer på detta sätt.
          </p>
          <p xml:id="i-7trXhGWgNQUY6LMtj7CDtg">
            I stort sett samtliga personer valde efter direktutbildningen
            att tjänstgöra i hemvärnet. De har bidragit till en jämnare könsfördelning
            samt till att hemvärnet idag kan bestå i alla delar av landet
            även på platser där det i dag inte finns traditionella regementen.
          </p>
          <p xml:id="i-EyrRvZBK8t428Ch24g7RWQ">
            Behovet av nyrekrytering inom hemvärnet är dock fortsatt stort
            och med anledning av detta anser Vänsterpartiet att regeringen
            bör återkomma till riksdagen med ett förslag på hur verksamheten
            med Grundläggande soldatutbildning Hemvärn ska kunna utökas till
            att omfatta fler utbildningsplatser än idag. Detta bör riksdagen
            som sin mening ge regeringen till känna.
          </p>
          <head xml:id="i-6n9yh1BXVKYgUouQAtrxRU" type="h2">
            4.2 Hemvärnets civila hjälpinsatser
          </head>
          <p xml:id="i-U8rR4HH4coKtWpSK3AmBoc">
            En stor fördel med hemvärnet är att det har egna resurser för
            ledning, samband, sjukvård och transporter. Hemvärnet har fortfarande
            stor folklig förankring och skapar därmed trygghet och tilltro
            till förmågan att skydda och hjälpa befolkningen vid såväl stora
            som små kriser och katastrofer. Det utgör ett mycket viktigt komplement
            till samhällets krisberedskap.
          </p>
          <p xml:id="i-9dS3RXKA4XyywaHQ2WePQm">
            Väpnad strid är förvisso ett grundfundament i hemvärnet, men
            den civila krisberedskapens betydelse har ökat alltmer. Vid Försvarsmaktens
            insatser i samband med skogsbränder, översvämningar och dylikt
            är det exempelvis ofta hemvärnssoldater som gör jobbet.
          </p>
          <p xml:id="i-EREdW4vN11o31eW8FTSMhK">
            Det moderna hemvärnet ska vara en nationell skyddsstyrka som
            möter de behov som finns inom flera samhällssektorer. Vänsterpartiet
            anser därför att de övningar och utbildningar som Hemvärnet genomför
            i mycket högre grad än i dag ska vara inriktade på civila hjälpinsatser.
            Detta bör riksdagen som sin mening ge regeringen till känna.
          </p>
          <head xml:id="i-4Pa1SgMbDcHwngdPGaH7TT" type="h2">
            4.3 Finansiering
          </head>
          <p xml:id="i-WCZQZYDp9QQK4bF6DjywgE">
            De nationella skyddsstyrkorna (hemvärnet) stod 2009 för ungefär
            1,2 procent av försvarsbudgeten. Hemvärnet är kostnadseffektivt
            eftersom det bygger på en ideell och frivillig grund. Det tillvaratar
            även den ovärderliga kompetens som finns hos dem som genomgått
            värnpliktsutbildningen samt hos dem som tjänstgjort inom Försvarsmakten.
          </p>
          <p xml:id="i-XFenBwQKNuKJZzK4R6f5dK">
            I en allt större utsträckning har Försvarsmakten valt att spara
            in på hemvärnets verksamhet när det kommer sparkrav från regeringen.
            Detta är en lätt men kortsiktig lösning för de ekonomiskt ansvariga.
            Hemvärnet blir genom detta förfarande ett dragspel eller budgetregulator
            i Försvarsmaktens driftsbudget. Detta ger hemvärnsorganisationen
            dåliga förutsättningar att planera och ansvara för sin verksamhet
            i landet.
          </p>
          <p xml:id="i-VJabH5noXReyPZrr4CXtk9">
            Att exempelvis ge hemvärnet ett eget budgetanslag via statsbudgeten
            skulle ge organisationen möjlighet att bygga upp en stabil och
            långvarig verksamhet, oberoende av den övriga Försvarsmaktens
            ekonomiska prioriteringar. Det skulle också ge regeringen och
            riksdagen större möjlighet att styra storleken och utvecklingen
            av de nationella skyddsstyrkorna i framtiden. Därför anser Vänsterpartiet
            att regeringen ska återkomma till riksdagen med ett förslag på
            hur hemvärnet kan finansieras oberoende av den övriga Försvarsmakten.
            Detta bör riksdagen som sin mening ge regeringen till känna.
          </p>
          <head xml:id="i-JL13fi5ZqUkvYk1STxPY7k" type="h1">
            5 Kvinnor i hemvärnet
          </head>
          <p xml:id="i-R5Dyk7QK4z3TfnRWtBJqcW">
            Eftersom Försvarsmakten är och alltid har varit mansdominerad
            är den manlige soldaten den norm som präglar hela verksamheten.
            Om fler kvinnor ska bli intresserade av att söka sig till Försvarsmakten
            och de nationella skyddsstyrkorna måste de veta att tjänstgöringen
            är anpassad även till deras behov och att de får möjlighet att
            genomföra sin utbildning på samma premisser som männen. För att
            kunna uppnå ett mer jämställt svenskt försvar krävs det bland
            annat en ökad kvinnlig representation. Hemvärnet självt har ett
            uttalat mål om att det ska vara 50/50-representation inom organisationen.
          </p>
          <p xml:id="i-8jiTwpyNTJzZbuj9HL1Uwd">
            År 2010 var 15 procent av personalen i hemvärnet kvinnor, vilket
            kan jämföras med övriga Försvarsmakten där motsvarande siffra
            är 4,6 procent. Vänsterpartiet anser att ett rimligt mål är att
            minst 50 procent av hemvärnets personalstyrka ska bestå av kvinnor.
            Regeringen bör ge hemvärnet i uppdrag att upprätta en handlingsplan
            med delmål och mål för att detta ska bli verklighet. Detta bör
            riksdagen som sin mening ge regeringen till känna.
          </p>
          <p xml:id="i-G2bBrLXLefZKck8bH5jKk">
            För att försvaret ska bli mer jämställt räcker inte enbart en
            ökad kvinnlig representation, även utbildning är nödvändigt. Vänsterpartiet
            anser att ett obligatoriskt genusperspektiv i utbildningssystemet
            på alla nivåer inom Försvarsmakten, hemvärn och frivilligorganisationer
            är helt avgörande för att på allvar skapa en jämställd organisation
            och verksamhet. Jämställdhetsarbetet inom Försvarsmakten är oerhört
            viktigt då myndigheten bedriver en omfattande utbildningsverksamhet,
            där attityder i frågor om hur människor ska förhålla sig till
            varandra både skapas och förmedlas. Av denna anledning bör regeringen
            ge hemvärnet i uppdrag att genomföra kvalificerad genusutbildning
            vid samtliga utbildningar och med organisationens anställda. Detta
            bör riksdagen som sin mening ge regeringen till känna.
          </p>
          <head xml:id="i-FqFimyK46Yg9fmVW7biUb8" type="h2">
            5.1 Svenska Lottakåren
          </head>
          <p xml:id="i-MJzTBtUxpZGP6nQUp3uAAL">
            Ända sedan 1924 har Svenska Lottakåren verkat för kvinnors engagemang
            i försvars- och säkerhetsfrågor. Vid grundandet var det först
            som stöd till svenska Landstormen (nuvarande hemvärnet) men under
            beredskapsåren växte organisationen och allt fler kvinnor engagerade
            sig för att få göra en insats. Flest lottor hade Sverige 1943
            då 110 813 kvinnor var medlemmar.
          </p>
          <p xml:id="i-4YwYm1yXRy8WNambYJ2Jdz">
            Under 1900-talets andra hälft stärktes och förändrades Svenska
            Lottakårens uppdrag. Kåren fortsatte att vara kvinnans möjlighet
            att ta en aktiv roll i försvaret av vårt land, men allteftersom
            höjdes rösterna om kvinnliga officerare på lika villkor som män.
            Detta realiserades först på 80-talet.
          </p>
          <p xml:id="i-AuQ2wdC4C3BLtLKzXKLor4">
            Idag har världen förändrats och så även hotbilden mot Sverige.
            Vi talar i högre utsträckning om en allmän beredskap som ska fungera
            mot såväl naturkatastrofer som terroristhot. Lottakåren ger kvinnor
            en aktiv möjlighet att göra en insats för både Sverige och för
            krigsdrabbade människor världen över. Som Sveriges största kvinnliga
            frivilliga försvarsorganisation är Svenska Lottakåren den kanske
            främsta rekryteringsbasen för kvinnor till frivilligengagemang
            inom försvaret.
          </p>
          <p xml:id="i-R2GQtSSpoBDW7Afwv5guz4">
            Svenska Lottakåren borde vidare ges möjlighet att rekrytera fler
            kvinnor till utbildning och därmed öka rekryteringsunderlaget
            till frivilligengagemang. Vänsterpartiet anser att det är grundläggande
            att öka antalet kvinnor inom hela det svenska försvaret och vi
            tror att Svenska Lottakårens roll i detta kan bli ännu större
            än den är idag. Regeringen bör undersöka möjligheten att utvidga
            Lottakårens uppdrag till att omfatta mer än den personalförsörjning
            för avtalsbefattningar, främst i hemvärnet, som man har idag.
            Vi tror att en utvidgning av uppdraget kan vara ett angeläget
            led i att rekrytera fler kvinnor till försvaret och i förlängningen
            också till utlandstjänstgöring. Detta bör riksdagen som sin mening
            ge regeringen till känna.
          </p>
          <head xml:id="i-7sV7H1YSeneXHFvZffjwYf" type="h1">
            6 Värna civilplikten
          </head>
          <p xml:id="i-VwQsUXn4SwBsnCZUshwpjP">
            Sedan några år utbildas inga civilpliktiga med lång grundutbildning
            i Sverige. Den sista civilpliktsutbildningen genomfördes 2008
            och anordnades då inom elberedskapen. Innan dess genomfördes civilpliktiga
            utbildningar bland annat till banverksreparatör, flygplatsbrandman
            och räddningspersonal.
          </p>
          <p xml:id="i-NwZuCbeKmZnufuzEd4yELi">
            Regeringen har gjort bedömningen att utbildningen av civilpliktiga
            inte längre behövs för att säkerställa förmågan inom det civila
            försvaret.
          </p>
          <p xml:id="i-SbBDDsZd5bE5p46W2ToWgg">
            Vänsterpartiet delar inte regeringens bedömning.
          </p>
          <p xml:id="i-7FJTVre1Ncc68ufEBxm6N9">
            Om Sveriges försvar ska kunna hålla en hög kvalitet menar Vänsterpartiet
            att antalet civilpliktiga snarast ska öka och att utbildningen
            bör kvalitetsutvecklas. Vårt moderna samhälle blir alltmer sårbart,
            och störningar kan snabbt få förödande konsekvenser för människor,
            miljö och egendom.
          </p>
          <p xml:id="i-Whh6isrBkdhuxEAScnP6Wz">
            Inom en rad områden behöver samhällets resurser förstärkas för
            att förebygga kriser och åtgärda brister för att garantera att
            vitala funktioner kan upprätthållas. Inte minst gäller det el-,
            vatten- och it-säkerhet.
          </p>
          <p xml:id="i-BguPSdeZkLnkrCbu9iX8N3">
            Kunskapen om hur man snabbt och uthålligt säkrar människors liv
            och hälsa måste ständigt analyseras, utvecklas och underhållas
            genom övning. Kunskapen hos allmänheten måste förstärkas. En viktig
            resurs i detta sammanhang utgör den verksamhet som civilförsvaret
            omfattade. Unga kvinnor och män från olika delar av samhället
            bör även i framtiden delta i denna viktiga samhällsfunktion. Därför
            anser Vänsterpartiet att utbildningen av civilpliktiga ska återinföras
            och då inte bara omfatta elsäkerhetsområdet utan även exempelvis
            vatten- och it-säkerhet. Regeringen bör snarast återkomma till
            riksdagen med ett förslag på hur en återinförd utbildning av civilpliktiga
            kan se ut . Detta bör riksdagen som sin mening ge regeringen till
            känna.
          </p>
        </div>
        <div xml:id="i-4gRdeuxjJWUL6nyzUqsjVb" type="signatureBlock">
          <list xml:id="i-Bm4qcBDGZoZrcSeowk814Q">
            <item xml:id="i-3jJUn21oPFLsWTSSbxyW3j" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-Gc4Af3ytPxQ1GUhFiSf6Xh" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-ULNfqMMpjey7JqThRM52kn" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-DotojJB4CjES9d3eCUpkua" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-Qkyrnhrjtbx7k6PFryDfFe" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
            <item xml:id="i-Pc5Y4BnGvMAMWNvLYf7TFi" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
