<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00342">
  <teiHeader>
    <fileDesc>
      <titleStmt>
        <title>Häkten</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Häkten</title>
          <idno type="rdwebb">GZ02Ju342</idno>
          <rs type="number">Ju342</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju342/text</ref>
          <ref type="dokument_url_html">http://data.riksdagen.se/dokument/GZ02Ju342</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju342</ref>
          <ref type="doc">http://data.riksdagen.se/fil/2649C872-13F8-43F2-A305-B885814D46A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3DBd47BNZ36HvKs9m9zA2r" type="signed"/>
        <correspContext corresp="i-3DBd47BNZ36HvKs9m9zA2r">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-LR9fW4FdRWo1Bb3viUCkdS" type="numbering">
          <date when="2011-10-10"/>
        </correspAction>
        <correspAction xml:id="i-WVsB1RdkHTutFo28LtjWPu" type="submission">
          <date when="2011-10-05"/>
        </correspAction>
        <correspAction xml:id="i-AArXNyY7S4EMiZkJowZ4x9" type="transfer">
          <date when="2011-10-01"/>
        </correspAction>
        <correspAction xml:id="i-AjH1vhqk3etyWu1Y7c1dfH" type="assigned"/>
        <correspContext corresp="i-AjH1vhqk3etyWu1Y7c1dfH">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CtxHWU3GqGmBoQzTpDbqJ6" type="motBody">
        <div xml:id="i-FCmHg2Z5ABDWsRsTYk6N3D" type="TOC">
          <head xml:id="i-8iuJ6cuFANqi5oVKQH62U1">
            1 Innehållsförteckning
          </head>
          <list xml:id="i-X97gB6jCyn8CFUHzizFuPe">
            <item xml:id="i-3V6kPFkaK7mjZekVuGY49m">
              2 Förslag till riksdagsbeslut 2
            </item>
            <item xml:id="i-WMcj2AsVfph951vq8rk7QY">
              3 Bakgrund 2
            </item>
            <item xml:id="i-2BMjUhCHz8yZkYVgPWjDpq">
              4 Sjukvård i svenska häkten 2
            </item>
            <item xml:id="i-5dsptr4ArU8e13Daow1euB">
              5 Restriktioner 3
            </item>
            <item xml:id="i-KsKZwigDNMa8Bb7dASVKho">
              6 Förbjud placering av barn i häkte 4
            </item>
          </list>
        </div>
        <div xml:id="i-8FZYZzJiLfyojXMQJeLQpQ" type="motProposal" subtype="förslag">
          <head xml:id="i-4AtAPHVKEoxyd6zkrAH3Zi">
            2 Förslag till riksdagsbeslut
          </head>
          <list xml:id="i-VDahjy9hAXVy2LqaSSZsqR" style="ol">
            <item xml:id="i-KjsPGkYhHj5eHS45fDger1">
              Riksdagen tillkännager för regeringen som sin mening vad som
              anförs i motionen om sjukvård i häkten.
            </item>
            <item xml:id="i-SEoi1gD7R22L14T1jEBUHU">
              Riksdagen tillkännager för regeringen som sin mening vad som
              anförs i motionen om att se över tillämpningen av restriktioner
              vid häktning.
            </item>
            <item xml:id="i-DFiTuFHdXXVY6DjtULvx6L">
              Riksdagen tillkännager för regeringen som sin mening vad som
              anförs i motionen om att barn inte bör placeras i häkte.
            </item>
          </list>
        </div>
        <div xml:id="i-NcpoL9UFSdu3ptW7u7qa6e" type="motContent">
          <head xml:id="i-6phumEeKrA975HdYDeQuZE" type="h1">
            3 Bakgrund
          </head>
          <p xml:id="i-EJbPAJSy9PMgnYaticx11t">
            Sverige har tillträtt flera konventioner för förebyggande av
            tortyr och annan grym, omänsklig eller förnedrande behandling
            eller bestraffning både på FN-nivå och på regional nivå. De sittande
            regeringarna har genom åren fört dialog med tre expertkommittéer
            inom ramen för dessa konventioner. Under de två senaste åren har
            alla tre konventionsorganen antagit slutsatser eller publicerat
            rapporter om villkoren i Sverige. Detta är också något som skett
            regelbundet genom åren.
          </p>
          <p xml:id="i-DMLEkrqFK2vvwG7EKCaQwy">
            Denna motion fokuserar på förhållandena på de svenska häktena
            och på den kritik som riktats mot dessa genom årens lopp. Frågor
            som rör fängelser tas upp i annan motion. Den kritik som framförts
            av de expertkommittéer som granskat Sverige genom åren har handlat
            om exempelvis långa isoleringstider, hårda restriktioner, brist
            på sjukvårdsresurser, långa häktningstider och inte minst möjlighet
            till överprövning av fattade beslut. Det är allvarlig kritik som
            framförts, och för att följa upp denna har Vänsterpartiet bett
            riksdagens utredningstjänst (RUT) gå igenom vilka förändringar
            som gjorts och hur dessa förhåller sig till de olika rapporterna.
            Det kan konstateras att en del ändringar i lagstiftningen gjorts
            men att dessa inte alltid fått det genomslag som förväntats. Det
            finns dessutom mer att göra. Denna motion kommer att beröra två
            områden där Sverige mött kritik och även frågan om barn som placeras
            i häkte. Det är en fråga där bl.a. också Barnombudsmannen engagerat
            sig.
          </p>
          <head xml:id="i-A5Z1HKWBYgKaXonUzhGH2o" type="h1">
            4 Sjukvård i svenska häkten
          </head>
          <p xml:id="i-6ExGChWhDerNuUHgUcb9qP">
            Det finns allvarliga indikationer på att förhållandena i svenska
            häkten behöver förbättras och att det är bråttom. Som ett exempel
            kan nämnas att det i skrivande stund, augusti 2011, begåtts tre
            självmord i svenska häkten under innevarande år. Därutöver har
            ett antal allvarliga självmordsförsök avbrutits. Enligt Kriminalvårdens
            statistik handlar det om cirka 130 fall av allvarliga självskadefall
            varje år. Därutöver sker dödsfall av annan orsak i landets häkten.
            En del av dessa skulle kanske kunna ha förhindrats med adekvat
            medicinsk vård. Det finns också exempel och andra allvarliga incidenter
            som härrör från bristande medicinsk eller liknande vård.
          </p>
          <p xml:id="i-Lcnyb2xUpjjAfTW1qbMby8">
            Kriminalvården har ett pågående arbete med frågor som rör suicid.
            Det är självklart för klientens skull men också för att skapa
            en värdig arbetsmiljö för de anställda. Kriminalvården beskriver
            i sina egna dokument häktena som en riskmiljö. Inte sällan beror
            detta på att personer som sitter häktade riskerar att hamna i
            depression eller liknande tillstånd. Dock är antagligen den vanligaste
            riskfaktorn att personer som sitter häktade befinner sig i akut
            avgiftning på grund av missbruk av narkotika, anabola steroider
            eller andra droger. Att genomgå en sådan hastig avgiftning utan
            adekvat medicinsk tillsyn kan vara ett livshotande tillstånd i
            sig.
          </p>
          <p xml:id="i-9F1afi4nkXZLkweDjtmow">
            Utöver de akuta medicinska tillstånden är såväl isoleringen som
            det faktum att du misstänks för brott situationer som skapar trauman.
            Det är oerhört viktigt att häktespersonalen är väl förberedd men
            också att det finns tillgång till olika typer av vårdande personal.
            Det kan handla om andlig, psykisk och medicinsk vård. För att
            utredningen och senare rättegång ska bli så effektiva och rättssäkra
            som möjligt måste den häktade behandlas med bästa möjliga omvårdnad
            och omsorg.
          </p>
          <p xml:id="i-1Wr3ohp4qtcjcKXVSvTSg">
            I den kritik som framförts från Europarådet mot svenska häkten
            har man bl.a. konstaterat att personer i svenska häkten har för
            dålig tillgång till medicinsk personal. Man har också konstaterat
            att detta kan vara en orsak till de många självmord och andra
            destruktiva handlingar som sker i häkte. Det bör därför göras
            en förstärkning när det gäller tillgång till sjukvård i häkte.
            Regeringen bör få i uppdrag att återkomma med förslag på reglering
            som syftar till att stärka tillgången till sjukvård för häktade.
            Detta bör riksdagen som sin mening ge regeringen till känna.
          </p>
          <head xml:id="i-3LtpoRxLGQPTGYDsJ79B1x" type="h1">
            5 Restriktioner
          </head>
          <p xml:id="i-HFcCrGTfvKLe1vNQGZzaja">
            Ett annat område där kritiken mot Sverige genom åren varit både
            hård och omfattande är i fråga om restriktioner. Användandet av
            restriktioner för häktade personer har omfattat såväl kritik som
            rekommendationer från konventionsorganen. Rekommendationerna har
            varit inriktade på det sammantagna bruket av restriktionerna samt
            deras längd.
          </p>
          <p xml:id="i-LN1E9rqf9LQwapP6A1Gq2u">
            Genom åren har denna kritik lett till att olika reformer genomförts.
            Det har handlat om att domstolen ska ha tillgång till relevant
            information och att den häktade ska ges reell möjlighet att överklaga
            restriktionerna. I den utredning som RUT tagit fram inför denna
            motion framgår att de genomförda reformerna inte gett önskat resultat
            och inte sällan har ny kritik riktats mot Sverige vid nästkommande
            inspektion.
          </p>
          <p xml:id="i-VDmigHTpKhJ71NkReQJMHR">
            Att sitta i häkte med restriktioner ökar riskerna för den intagne.
            Då han eller hon inte kan delta i eventuell daglig sysselsättning
            kan det innebära att han eller hon tvingas vara i sin cell 23
            timmar per dygn. En timmes enskild promenad i en rastgård kan
            knappast ses som en lösning på den isolering detta skapar. Inte
            heller den senaste reformen på området som beslutades så sent
            som förra riksdagsåret kommer att förändra denna situation.
          </p>
          <p xml:id="i-GxC41KB2XS1GmNhVihujmD">
            Vänsterpartiet tycker att det är skrämmande att en rättsstat
            som Sverige under snart 20 år inte lyckats komma till rätta med
            denna fråga. Detta trots omfattande och upprepad kritik från flera
            internationella organ som gjort inspektioner i de svenska häktena.
            Regeringen bör snarast återkomma med förslag om åtgärder för att
            rätta till de brister som påtalats av konventionsorganen. Detta
            bör riksdagen som sin mening ge regeringen till känna.
          </p>
          <head xml:id="i-5Hw99nvFHXNP4yYbUzN7ft" type="h1">
            6 Förbjud placering av barn i häkte
          </head>
          <p xml:id="i-3LKP3W4hQaAKgEbcomZFVe">
            Ibland händer det otänkbara att barn under 18 år misstänks för
            så allvarliga brott att de omgående måste omhändertas av det allmänna
            under utredning och i avvaktan på eventuell dom. Kriterierna för
            detta är samma som för vuxna men Vänsterpartiet anser inte att
            det därför är nödvändigt att placera barn i häkte.
          </p>
          <p xml:id="i-Qjhoffp8zXE4Ss5DNUYJTu">
            Som beskrivits ovan har de svenska häktena fått kritik från ett
            antal internationella övervakningsorgan. Isoleringen och det stundtals
            tuffa klimatet som vittnas om är ingen lämplig miljö för omhändertagande
            och påverkan av en mycket ung person i kris. En undersökning som
            gjort av Barnombudsmannen visar att det på några av landets största
            häkten förvisso finns särskilda ungdomsavdelningar och att det
            på några andra finns särskild ungdomsverksamhet men det är långt
            ifrån tillgängligt för alla. Inte heller är det tillräckligt.
            Att en ung person som hamnar i häkte är extra utsatt för den stress
            exempelvis isolering innebär är självklart.
          </p>
          <p xml:id="i-GEyvisBZTBAm5hVapvGPpy">
            Vänsterpartiet anser att barn ska behandlas med särskild varsamhet
            i ett civiliserat samhälle. Det gäller även för barn som misstänks
            för brott. Vi anser därför att det skyndsamt ska tas fram ett
            förslag som innebär att barn som misstänks för brott som kräver
            häktning placeras i en miljö som är särskilt anpassad för dessa.
            Ett förbud bör införas mot att placera barn i häkte med den isolering
            m.m. som det innebär. Detta bör riksdagen som sin mening ge regeringen
            till känna.
          </p>
        </div>
        <div xml:id="i-VxBifn3zbvHbAd9saTiHR3" type="motSignatures">
          <list xml:id="i-KCdHNJEkvkCgqYozBG3sHp">
            <item xml:id="i-NJNJXYymDdTCAoKuDZWjR1" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-Xux3bfUpKwaTU2qxFf638" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-3LUPnVwbGdtawR1bgncEYP" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-AFjtJ8PBGKbDy33zNLs1kB" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-XxhV2rNDUPeVA1up4dSvYb" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-8jPRK8K8mZLSV7u8ZPFByH" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
