<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00091">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__91/mot_1929__fk__91-001.pdf"/>
      <fw xml:id="i-UHP944fcUXtKX6tCqLM9AX">
        Motioner i Första kammaren, Nr 91. 13
      </fw>
      <div xml:id="i-44L9fsQYRAQxBU7zLPPMFv" type="motHeader">
        <div xml:id="i-EmGaVjgctdGYE2VMVah1Gf" type="motTitle"/>
        <div xml:id="i-JHis3Usw3u5xU3K4Xz3GZx" type="motSubmissionInfo"/>
      </div>
      <div xml:id="i-Gs7Y2VLxmGYGCfVDzJ3HSD" type="motBody">
        <div xml:id="i-HKDQViPH9S2vvjXkDBURu">
          <p xml:id="i-P4UKTbeKtxBhqh1yTvA8tF">
            Nr 91.
          </p>
          <p xml:id="i-SegHZmBu9Q3PjTcAKE749w">
            Av herr Boberg m. fl., i anledning av Kungl. Maj:ts förslag an-
            gående tullen å frukt.
          </p>
          <p xml:id="i-BrQj7ktPJFmfxWwxBmT2Gd">
            I årets statsverksproposition förordas fullständigt slopande
            av frukt- tullen under månaderna jan.—juli och dess bibehållande
            vid oförändrat belopp under återstående fem månader. Åtgärden
            motiveras med den ökade förbrukningen av färsk frukt och densammas
            värde för folkhälsan och folknäringen, sakförhållanden som icke
            från något håll lära bestridas. Ävenså påpekas, att tullsatsen
            under månaderna jan.—juli icke spelar någon roll som skydd för
            den inhemska fruktodlingen. Det kan dock ifrågasättas, huruvida
            ej den tullpliktiga tiden lämpligare borde förläggas till månaderna
            aug.—jan., emedan tillgången på mogen svensk frukt kan vara riklig
            under januari. Våra förnämligare fruktsorter såsom Graven- steiner,
            Åkerö, Melon m. fl. kunna i regel förvaras till januari eller
            längre. Det har i tidigare framställningar till riksdagen påpekats,
            hurusom vår inhemska fruktodling hotas med fullständig ruin på
            grund av den ut- ländska importen, varemot gällande tullsats av
            10 öre per kilogram icke är något verksamt skydd. I anledning
            härav har föreslagits en förhöjd tullsats under de tider av året,
            då i allmänhet riklig tillgång på svensk frukt förefinnes, framställningar
            som dock ej .vunnit riksdagens bifall. Den nu föreslagna förändringen
            medför intet ökat skydd för den svenska fruktodlingen, men väl
            uppstår en överhängande fara, att densamma än mer än förr blir
            bortglömd i konkurrensen. Med den stora omfattning och fulländade
            organisation, som handeln med utländsk frukt nu ernått och efter
            tullens delvisa slopande sannolikt än mer kommer att nå, synas
            oss mycket små utsikter förefinnas, att frukthandlarna komma att,
            även vid god tillgång på svensk frukt, under några få av årets
            månader överge sin leverantör i importhamnen och övergå till handel
            med svensk vara, säkerligen ej så länge prisskillnaden på grund
            av tullen utgör högst 10 öre per kilogram. Den föreslagna tullfriheten
            kommer antagligen, om den ej kompenseras av höjning under de tider,
            då inhemsk frukt finnes att tillgå, att stimulera importen därhän,
            att den svenska frukten året om blir ställd utanför. Detta vore
            ur flera synpunkter beklagligt dels emedan de många små- odlarna
            (här gäller det uteslutande sådana) komma att förlora en för dem
            mycket välbehövlig inkomst, dels emedan under normala år stora
            mäng- der svensk frukt finge förfaras och utgifterna för den ökade
            fruktkonsum-
          </p>
          <pb facs="riksdagen-motions-pdf/data/1929/mot_1929__fk__91/mot_1929__fk__91-002.pdf"/>
          <fw xml:id="i-F7UzizbQY2X1wP2Xkx5b6p">
            14 Motioner i Första kammaren, Nr 91.
          </fw>
          <p xml:id="i-8wWsKsAe6k4cag5Jx1Vk9a">
            tionen oavkortade gå till utlandet. Man lär i detta fall ej kunna
            möta med invändningen, att om fruktodlingen ej är lönande här
            i landet på grund av klimatiska förhållanden m. m., så böra odlarna
            ägna sig åt andra och mera lönande kulturer. Fruktodlingen har
            nämligen, som den inom vårt land bedrives och bör drivas, en tvåfaldig
            uppgift, en ekono- misk och en estetisk, och kan ej uppgivas utan
            att båda bli lidande. Hu- vudparten av svensk frukt skördas nämligen
            i hemträdgårdarna, som an- läggas i det dubbla syftet, dels att
            ge hemmets närmaste omgivning det ökade skönhetsvärde, som en
            välordnad fruktträdsplantering medför, dels också genom planteringen
            småningom vinna ett välbehövligt ekonomiskt stöd genom fruktens
            försäljning. Bortfaller eller förminskas sistnämnda möjlighet,
            lär detta icke kunna äga rum utan att ofördelaktigt påverka hemmens
            närmaste omgivning genom vanvårdnad eller försummad plan- tering.
            Det är befogat framlägga det mycket allvarliga spörsmålet, om
            vi ha råd härtill. Vårdnaden om hemmens yttre i vad mån detta
            beror på den synnerligen betydelsefulla faktorn — en vårdad plantering
            — är i vårt land så pass eftersatt, att vi sannerligen ej ha råd
            riskera en till- bakagång därutinnan. Man lär ej kunna förneka,
            att de talrika lands- bygdshem, som existera under ekonomiskt
            små, ja tryckta förhållanden, än mindre bli i stånd att tillgodose
            hemmets trevnad genom trädgårds- anläggning, när utsikterna till
            ekonomiskt tillskott från denna ytterligare försämras. Redan vårt
            i förhållande till våra sydligare grannländer kargare klimat lägger
            avsevärda hinder för ernående av den ökade hemtrevnad, som träd-
            gården skänker. Skola dessa ogynnsamma förhållanden ytterligare
            skärpas genom trädgårdarnas förfall? Bör ej snarare intresset,
            det starka, varma intresset inriktas på en hemträdgårdarnas förkovran?
            Men det bör i detta sammanhang med skärpa betonas, att flertalet
            av vårt lands egnahemsinne- havare, större och mindre, ieke ha
            råd att nedlägga kostnader och arbete på trädgården om föga eller
            intet står att återvinna i form av inkomster för försålda produkter.
            För trevnaden blott kan man av ekonomiska skäl ej ikläda sig några
            avsevärda offer. I gynnsammare klimat kan trädgården ordnas med
            betydligt ringare offer av arbete, pengar och tid. Naturen under-
            lättar där i väsentlig grad odlarens möda, men det oaktat torde
            hans pro- duktion i många fall vara bättre skyddad än våra under
            ogynnsamma för- hållanden arbetande odlares. Man beräknar, att
            inom vårt land för närvarande finnas omkring 9 mil- joner fruktträd
            planterade, som under normala år lämna en skörd av cirka 90 miljoner
            kilogram. Även om en avsevärd del utgöres av mindre väl utvecklad
            hushållsfrukt, representerar dock denna skördekvantitet, därest
            den kommer till full användning, ett betydande värde. Tyvärr ha
            dock under goda fruktår massor såväl av hushållsfrukt som god
            bordsfrukt fått för- faras, samtidigt som konsumenterna använt
            importfrukt, som helt behärskat marknaden. Följderna härav ha
            också visat sig i minskat intresse såväl
          </p>
          <pb facs="riksdagen-motions-pdf/data/1929/mot_1929__fk__91/mot_1929__fk__91-003.pdf"/>
          <fw xml:id="i-Wi9NL6p2bHauS8iqufGaTg">
            Motioner i Första kammaren, Nr 91. 15
          </fw>
          <p xml:id="i-345o4gwkPFQFeAig7cSTYU">
            för nyplantering som för vården av redan befintliga fruktträd.
            En ändring härutinnan lär ej vinnas enbart genom ett ringa statsanslag
            till propaganda för användande av svensk frukt. Andra och verksammare
            åtgärder erford- ras. Så helt inriktad, som frukthandeln nu är
            på försäljningen av den ut- ländska frukten, lär den svenska ej
            kunna återvinna och utveckla sin mark- nad med mindre åt densamma
            beredes ett verksamt skydd under de tider, då fruktmarknaden till
            väsentlig del kan fyllas av den inhemska produk- tionen. Man möter
            vid framställningen härom vanligen invändningen att den svenska
            fruktens ogynnsamma avsättningsförhållanden väsentligen bero av
            bristfällig försäljningsorganisation samt av mindre sorgfällig
            behandling och sortering. Detta är bidragande men ej avgörande
            orsaker, de gynnsammare odlings- och transportförhållandena för
            den utländska frukten äro avgörande faktorer. Så länge ej den
            svenska fruktodlingen genom ett verksamt skydd beredes något andrum
            i konkurrensen, lära våra odlare ej förmå att åstad- komma det
            arbete och de kostnader, som krävas för försäljningens rationella
            organisation och för fruktens omsorgsfullare packning och behandling.
            Å andra sidan har man grundad anledning förutsätta, att en förhöjning
            av skyddet under de månader, när svensk frukt finnes i marknaden,
            med därav följande förbättrade avsättningsmöjligheter, skulle
            medföra en avsevärd upp- ryckning i fråga om fruktträdens vård
            samt beträffande försäljningsorga- nisationen och fruktens behandling.
            En höjning av tullsatsen till det dubbla under månaderna augusti—janu-
            ari skulle för konsumenterna till fullo kompenseras genom tullens
            fullstän- diga slopande under motsvarande tidrymd. Sannolikt komme
            ej heller den ökade tullsatsen att medföra motsvarande höjning
            i pris, emedan importen säkerligen ej komme att avstanna. Men
            en möjlighet bereddes dock den svenska frukten att göra sig gällande
            i marknaden. Under rika fruktår förfaras nu stora partier fullgod
            svensk frukt, vilket innebär stora förluster icke blott för de
            många småodlarna, som väl behövde en liten inkomst från sin trädgård,
            utan jämväl för landet i sin helhet. Med stöd av det anförda tillåta
            vi oss hemställa,
          </p>
          <p xml:id="i-CeUhxs5x7395yzPdj4oa1T">
            att riksdagen måtte besluta, att rubriken nr 107 i tull- taxan
            erhåller följande ändrade lydelse: Frukter andra slag ej särskilt
            nämnda under tiden 1 februari—30 juli fria, under tiden 1 augusti
            — 31 januari 1 kilogram 20 öre.
          </p>
          <p xml:id="i-RzhvPvvtH9N1bVtnQNkN6z" type="date">
            Stockholm den 21 januari 1929.
          </p>
          <div xml:id="i-D5eJiovMYKdD7BQTy4aHVf" type="signatureBlock">
            <p xml:id="i-8sFhFBvihJPNK8whF2XA9d" who="i-AUmBd8T8oEP8tVpZMy3qz4" type="signature">
              Carl Boberg
            </p>
            <p xml:id="i-U7Ff6sWXZsJLPAk6JSAvhG" who="i-R3ZQnERX5FRrWRvCs33Ukw" type="signature">
              Adolf Dahl
            </p>
            <p xml:id="i-9fZ1KACjbYLFJ4sJm8vu9c" who="unknown" type="signature">
              M. Svensson
            </p>
            <p xml:id="i-APBXCdRPuUrSFiUCAxeDvC" who="unknown" type="signature">
              K. J. Gustafsson
            </p>
            <p xml:id="i-N4iDJgEzjNk1XoRmQJ8z53" who="i-P7DJ3vtwny9pKuTijm192b" type="signature">
              Karl Mellén
            </p>
            <p xml:id="i-5R8U7yni6DD19fWpeVaKRx" who="i-Pes4yEx5YPmLWhR5Z3pQZS" type="signature">
              August W Johansson
            </p>
            <p xml:id="i-3twWv2rZdPQQUynCFkE5sP" who="unknown" type="signature">
              Jonas Andersson
            </p>
            <p xml:id="i-CYm4ZMGZCx7XywvkJyvvXp" who="unknown" type="signature">
              Gottfr Karlsson
            </p>
            <p xml:id="i-LDYAo8rvCa93XcHb3Rd9xM" who="unknown" type="signature">
              Elof B Andersson
            </p>
          </div>
          <p xml:id="i-T4Zrusp3fD3H4zcyrn8ZR6">
            Olaus Pettersson Erik Forssberg. Erik Anderson.
          </p>
        </div>
      </div>
    </body>
  </text>
</TEI>
