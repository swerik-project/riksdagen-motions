<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_222/mot_200506_MJ_222-0001.pdf"/>
      <div type="motHeader" xml:id="i-K326hVEcWb9UGQv3uMu1VG">
        <div type="motTitle" xml:id="i-MsKWc3XSi2uLJZkwHZE2sY"/>
        <div type="motSubmissionInfo" xml:id="i-Vs3gNkRoapbLzUakfGYAWG"/>
      </div>
      <div type="motBody" xml:id="i-AHjbcSYrD1M8AqAcoEKjFX">
        <div xml:id="i-7RkmkSkfY9ETWSVsZqwK4P">
          <p xml:id="i-EtPrJS7tvn3TGkCf5EvT1S">
            2005/06 mnr: MJ222 pnr: -m903
          </p>
          <p xml:id="i-325WNYoEUm86oGsuATmV7q">
            Motion till riksdagen 2005/06:MJ222
          </p>
          <p xml:id="i-2HEkjn3iGksU21MXrCxMWq">
            av Cecilia Widegren m.fl. (m, fp, kd, c)
          </p>
          <p xml:id="i-MCxchuBgkzgwX3cgHoPuiD">
            Pälsdjursnäringen
          </p>
          <p xml:id="i-3ZBYNZ6mfeqE9s4JWFw1UX">
            Förslag till riksdagsbeslut
          </p>
          <p xml:id="i-BxsyhxZ6nBqYsJxyMyqS88">
            Riksdagen tillkännager för regeringen som sin mening vad i motionen
            anförs om en fortsatt svensk pälsdjursnäring.
          </p>
          <p xml:id="i-YWqMD8YxJPrh3znYDUAr4Y">
            Motivering
          </p>
          <p xml:id="i-XfsyYnbmK1rWcixGLujwQ">
            Den svenska pälsdjursnäringen har att leva upp till en djurskyddslagstiftning
            som är bland de tuffaste i världen, kanske rent av den allra tuffaste.
            Trots detta har den socialdemokratiska regeringen med sina stödpartier
            lagt långtgående förslag om pälsdjurshållningen, förslag som kommer
            att tvinga näringen till stora investeringar eller att lägga ned
            verksamheten. I praktiken innebär förslagen att pälsdjursuppfödning
            omöjliggörs i Sverige. Det finns ingen vetenskaplig grund för
            de nya reglerna, som är baserade på tyckande och som taktik för
            att indirekt avskaffa näringen. Det indirekta förbudet är regeringen
            tvungen att ta till, eftersom pälsdjursutredningen i Djurens välfärd
            och pälsdjursnäringen (SOU 2003:86) konstaterade att det inte
            finns några juridiska hinder för att fortsätta med pälsdjursnäringen.
            Utredningen efterfrågade dock fortsatta studier för att fastställa
            hur djuren skall kunna få det ännu bättre. Näringen välkomnade
            utredningens resultat. Den fick besked om att dess verksamhet
            kunde fortsätta, och för ett ögonblick skapades en framtidstro
            som skulle möjliggöra investeringar för att skapa bättre villkor
            för djuren. Ett hopp som regeringen nu grusar. Vad gäller pälsdjursnäringen
            agerar vi nu i vårt land så att vi riskerar att slå ut en hel
            näringsgren. Om vi föder upp t.ex. minkar i Sverige kan vi med
            lagar, regler och kontroller ha en vetskap om hur produktionen
            går till. I annat fall blir vi beroende av import, och då kommer
            vi inte att på något sätt kunna påverka reglerna eller kontrollerna
            av hur djuren behandlas. Det enda som den socialdemokratiska regeringens
            förslag kommer leda till är att de pälsverk som säljs kommer att
            vara uppfödda under betydligt sämre
          </p>
          <pb facs="riksdagen-motions-pdf/data/200506/mot_200506_MJ_222/mot_200506_MJ_222-0002.pdf"/>
          <p xml:id="i-V5SzaaVvpvx37SaKyDVmFf">
            2005/06:MJ222
          </p>
          <p xml:id="i-Jwyai1HDjkzBtFQ43xnox6">
            villkor än i Sverige. Människor kommer att köpa pälsverk i svenska
            butiker oavsett om vi har ett förbud om pälsdjursuppfödning i
            Sverige eller ej. Annars borde ett förbud mot att köpa päls vara
            ett mer logiskt beslut att kämpa för, om argumentet är att det
            är för djurens skull. Det finns stränga krav för djurhållning,
            och de verksamma inom jordbruksnäringen är noga med att följa
            de regler som finns. Både bonden med ett litet jordbruk och de
            stora företagen vet att deras produkter blir bättre om djuren
            får leva under bästa möjliga förhållanden. Svensken har ett positivt
            synsätt till djurhållningen, vilket lett till några av världens
            bästa produkter. I stället för att lägga ned en väl fungerande
            näring bör pälsfarmarna få klara besked om att de kommer att få
            fortsätta så att de därmed kan investera för framtiden och fortsätta
            att förbättra för djuren. Med ett positivt besked för investeringar
            och utveckling för pälsdjursnäringen kommer också ett positivt
            utvecklingsarbete med förbättringar. Det skulle gynna djuren,
            vilket inte regeringens förslag gör.
          </p>
          <p xml:id="i-Jk6djFYXdR9v71BcXebbsf">
            Stockholm den 22 september 2005
          </p>
          <p xml:id="i-LULwYj3Tadb9PKn3xqNy6s">
            Cecilia Widegren (m) Christer Winbäck (fp) Holger Gustafsson
            (kd) Birgitta Carlsson (c)
          </p>
        </div>
      </div>
    </body>
  </text>
</TEI>
