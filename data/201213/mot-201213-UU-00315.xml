<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00315">
  <teiHeader>
    <fileDesc>
      <titleStmt>
        <title>Sociala trygghetssystem och transfereringar i svenskt bistånd</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sociala trygghetssystem och transfereringar i svenskt bistånd</title>
          <idno type="rdwebb">H002U315</idno>
          <rs type="number">U315</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U315/text</ref>
          <ref type="dokument_url_html">http://data.riksdagen.se/dokument/H002U315</ref>
          <ref type="dokumentstatus_url_xml">http://data.riksdagen.se/dokumentstatus/H002U315</ref>
          <ref type="doc">http://data.riksdagen.se/fil/58E2C4E9-8B9E-4E51-A1B0-F6A19D01A9D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KMgGaKNdatvbMUsqDg5Zqv" type="signed"/>
        <correspContext corresp="i-KMgGaKNdatvbMUsqDg5Zqv">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-UoFVpan93eXGT6V8Roio1v" type="numbering">
          <date when="2012-10-08"/>
        </correspAction>
        <correspAction xml:id="i-A5gxjs5QkkvdQ9deaaLso" type="submission">
          <date when="2012-10-05"/>
        </correspAction>
        <correspAction xml:id="i-zoUKAnFB4EzDToGUNXNQ9" type="transfer">
          <date when="2012-10-05"/>
        </correspAction>
        <correspAction xml:id="i-FgiaZQd6Q85HfvZrhZ3v1k" type="assigned"/>
        <correspContext corresp="i-FgiaZQd6Q85HfvZrhZ3v1k">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PuC5Chsv3QKbekk1gtCWVT" type="motHeader"/>
      <div xml:id="i-QqTEhqvWea941LAuDKsoBQ" type="motBody">
        <div xml:id="i-RUtVJq1Pbz1m2g6L4m7unL" type="motProposal" subtype="förslag">
          <head xml:id="i-ByzgDd8bpTiRafhaPb5H7n">
            Förslag till riksdagsbeslut
          </head>
          <list xml:id="i-MwTtc9XFWEtHo6uPJpXqSL" style="ol">
            <item xml:id="i-BYwGBGSH1EF5mxiA478YAm">
              Riksdagen tillkännager för regeringen som sin mening vad som
              anförs i motionen om att svenskt internationellt bistånd i högre
              grad och genom långsiktigt samarbete med utvecklingsländer inriktas
              på att bygga upp sociala trygghets- och transfereringssystem som
              ger människor pengar i handen.
            </item>
            <item xml:id="i-SLVJDjVBxVtRzh7imprUxU">
              Riksdagen tillkännager för regeringen som sin mening vad som
              anförs i motionen om att Sverige bör lyfta fram frågorna om sociala
              trygghetssystem i dialogen med sina samarbetsländer.
            </item>
            <item xml:id="i-59EnuGBfc1hihLNL8DGRA2">
              Riksdagen tillkännager för regeringen som sin mening vad som
              anförs i motionen om att Sverige bör driva frågorna om sociala
              trygghetssystem i givarsamordning och i de multilaterala institutionerna.
            </item>
          </list>
        </div>
        <div xml:id="i-BVs6NfjfTqwFvH8QWeWTsg" type="motContent">
          <head xml:id="i-6xibQFeitjVKvSj94jAZWZ" type="h1">
            Bakgrund
          </head>
          <p xml:id="i-2rJ2uCxhrbBxdBXcT9DxXt">
            Sociala transfereringar, cash transfers, som ger människor pengar
            direkt i handen, är ett effektivt sätt att nå de allra mest utsatta.
            Ofta är det inte mat de hungrande saknar, utan helt enkelt pengar
            att köpa mat för. Genom att på ett direkt sätt stärka människors
            köpkraft, kan hunger och fattigdom bekämpas. Direktstöd är ett
            sätt att nå människor som lever i allra största utsatthet, grupper
            som det internationella biståndet haft svårt att nå. Kroniskt
            sjuka, barn och äldre saknar ofta kapacitet att bli självförsörjande.
            Betydelsen av att stärka människors köpkraft växer i och med de
            senaste årens prisvariationer på mat.
          </p>
          <p xml:id="i-5u3NE4Y8NusKhCGQqJMLYW">
            Med en människosyn som grundar sig i tillit, i tro på att människor
            själva kan hantera pengar, faller sig sociala transfereringar
            naturliga. Det har också visat sig att det fungerar bra att anförtro
            människor pengar i handen. Inte minst i Sverige har olika slags
            transfereringssystem bidragit till att förbättra människors liv
            i snart 100 år 1913 infördes det första folkpensionssystemet i
            vårt land. Den svenska välfärdsmodellen är väl känd och det finns,
            sedan tidigare, en efterfrågan på svenska myndigheters och organisationers
            kompetens.
          </p>
          <p xml:id="i-JGpUEJfNUNqnPikPhCMh7f">
            Ett stort antal vetenskapliga utvärderingar visar att sociala
            transfereringar överlag ger goda resultat undernäringen minskar,
            särskilt bland barn, fler barn går i skolan och människors hälsa
            förbättras. Erfarenheterna visar också att sådana transfereringar
            inte passiviserar, utan tvärtom ger utsatta människor större möjligheter
            att agera långsiktigt, ta risker och förbättra sin egen försörjning.
            Sociala trygghetssystem utgör därmed viktiga investeringar i människor
            som får bättre förutsättningar att bidra till och gynnas av den
            ekonomiska utvecklingen i landet.
          </p>
          <p xml:id="i-B1es6hHCP55XkNbxurQTbk">
            Sociala trygghetssystem kan också bidra till att skapa den sociala
            tillit som är nödvändig för att bygga demokrati och goda samhällsinstitutioner,
            inklusive skattesystem. Genusmedvetet utformade sociala trygghetssystem
            kan ha särskilt stor betydelse för kvinnor, eftersom kvinnor enligt
            många studier är mer utsatta för fattigdom än män, oftare har
            informella anställningar och i regel lever längre och därmed är
            mer beroende av pensioner.
          </p>
          <p xml:id="i-pmcGUFrgQrmyUVa8R4DBm">
            Sociala trygghetssystem kan också utgöra en viktig del i ett
            lands klimatanpassning, eftersom de minskar fattiga och utsatta
            människors sårbarhet för extrema väderhändelser och andra klimatrelaterade
            risker.
          </p>
          <p xml:id="i-iXBdrDvZ4vcsU6himWagE">
            Social trygghet är en mänsklig rättighet och sociala trygghetssystem
            kan tydligt motiveras ur ett rättighetsperspektiv. De kan även
            motiveras på rent ekonomiska grunder, i och med att välnärda och
            utbildade medborgare har större förutsättningar att bidra till
            ett lands ekonomiska utveckling. Det är viktigt att bygga upp
            en långsiktig finansiering, när man utvecklar systemen. Ofta finns
            ett visst utrymme att ompröva de offentliga utgifterna. I många
            länder finns exempelvis subventionssystem för livsmedel och drivmedel
            som gynnar fattiga människor i betydligt lägre grad än vad sociala
            transfereringar som ger pengar i handen skulle göra. Uppbyggnaden
            av sociala trygghetssystem i utvecklingsländer har främst skett
            genom interna politiska processer, men på senare år har intresset
            ökat inom en rad internationella organisationer. Det finns idag
            konsensus om att biståndet kan spela en viktig roll för att bygga
            upp trygghetssystem i fattiga länder.
          </p>
          <p xml:id="i-HTcq6GqwTVa8vh192y9SSe">
            Exempelvis har samtliga FN-organ, inklusive Världsbanken, enats
            om ett initiativ kallat The Social Protection Floor. I detta förespråkas
            ett minimipaket av social trygghet, som omfattar ålderspension,
            barnbidrag, grundläggande hälsovård samt beredskapsarbeten. OECD/Dac
            antog 2009 en policyrapport, Promoting Pro-Poor Growth Social
            Protection, som visar att social trygghet går att finansiera,
            även i de fattigaste länderna, om de utformas och implementeras
            väl. Länderna kan börja i liten skala för att sedan utvidga systemen.
            Biståndsgivare kan bidra genom att gå in i långsiktiga partnerskap
            med utvecklingsländer, med såväl tekniskt som finansiellt stöd.
          </p>
          <p xml:id="i-MUiRqHJYkSatv6KxUaLhBv">
            I rapporten konstateras att sociala trygghetssystem på ett direkt
            sätt minskar fattigdom. Pengar i handen hjälper kvinnor och män
            att bli mindre sårbara och kunna satsa på mer hållbara vägar att
            ta sig ur fattigdomen. Det är en investering i både människor
            och samhällen. Allt mer erfarenhet har dokumenterats och visar
            på att sociala trygghetsprogram är effektiva och det internationella
            intresset växer nu.
          </p>
          <p xml:id="i-NqHexhnR692mWecPRidFt">
            Senare erfarenheter från bland andra flera afrikanska länder
            bekräftar bilden. I många afrikanska länder bygger man nu upp
            olika system för sociala transfereringar. Det handlar om allt
            från folkpensioner till olika slags stöd till barnfamiljer. I
            Brasilien finns Bolsa familia, ett bidrag till barnfamiljer som
            villkoras med bland annat att barnen måste gå i skolan. I Indien
            har försök gjorts med villkorslös basinkomst, i storstaden Delhi
            såväl som på landsbygden. Försöken har fallit väl ut, pengarna
            nådde de allra fattigaste, utan att en stor del av pengarna försvann
            på vägen, vilket ofta varit fallet i olika slags riktade stödinsatser.
          </p>
          <p xml:id="i-KbvThjwcFysFZerFSkDBXt">
            Ett uppmärksammat försök med basinkomst som en väg ur fattigdom,
            Basic Income Grant (BIG, www.bignam.org ), har gett mycket goda
            resultat som är väl värda att uppmärksamma. Idén är enkel. Varje
            invånare under pensionsåldern i Otjivero, en utfattig by i Namibia,
            fick 100 namibiska dollar, ungefär 80 svenska kronor, i månaden
            mellan januari 2008 och december 2009 utan krav och villkor.
          </p>
          <p xml:id="i-T1YvwqU1NArEr1B8d9QWc5">
            En grupp forskare från olika länder följde projektet och utvärderade
            det. Resultaten är mycket uppmuntrande. Otjivero, som tidigare
            präglades av arbetslöshet, fattigdom och hunger, gick snabbt från
            hopplöshet till framtidstro. Fattigdomen, undernäringen och brottsligheten
            minskade kraftigt. Antalet barn som går i skolan ökade dramatiskt.
            Farhågan att människor skulle bli lata och passiva av att få pengar
            utan krav på motprestation kom på skam i Otjivero. Tvärtom, när
            byborna fick råd med mat och sjukvård, ökade såväl den demokratiska
            som ekonomiska aktiviteten.
          </p>
          <p xml:id="i-4o23hhEdj5uMWmqB6791ns">
            BIG gav byborna kraft och inspiration att organisera sig för
            att mobilisera sina gemensamma krafter. Byborna bildade en kommitté
            på 18 personer. Den har bland annat gett råd till invånarna om
            hur deras pengar kunde användas klokt. Kommittén har också framgångsrikt
            bidragit till att undvika ökade alkoholproblem genom att komma
            överens med de lokala barägarna om att inte servera alkohol den
            dag då pengarna betalas ut.
          </p>
          <p xml:id="i-AvJV7Qo2yoviBmrJSdy2QB">
            Arbetslösheten minskade och småföretagandet ökade. Kvinnornas
            ställning har stärkts genom att de blivit mindre ekonomiskt beroende
            av män. Frieda Nembwaya är en av de entreprenörer som snabbt tog
            chansen. Hon startade i liten skala när hon fick råd att köpa
            en säck mjöl för sina första 100 dollar. Verksamheten blomstrar
            och expanderar. Hon är en av många som med mycket små medel lyft
            sig och sin familj ur fattigdom och därtill bidrar till andras
            försörjning. Frieda Nembwayas bageri har dessutom fått konkurrens
            av flera andra. När människors köpkraft ökat har det lokala näringslivet
            fått ett uppsving. Hushållen har även kunnat öka sitt sparande.
            Fler har kunnat investera mer för framtiden framför allt genom
            att köpa större husdjur och fjäderfä.
          </p>
          <p xml:id="i-DtDU58kQuhNvAXhkKeLfs3">
            De yngre kvinnor som tidigare tvingats prostituera sig för att
            få mat till sina familjer fick reell möjlighet att tacka nej till
            de män som ville utnyttja deras förtvivlade situation. Basinkomsten
            ger dem makt över sina liv det handlar bokstavligen om liv och
            död, i ett land där ungefär 20 procent av befolkningen är hiv-smittad.
          </p>
          <p xml:id="i-GpgdPnPX5Pgv9rUJ6gMdWH">
            Projektet har finansierats av en koalition av namibiska och utländska
            frivillig­organisationer. Nu arbetar koalitionen för att BIG ska
            bli nationellt. Att ge alla Namibias invånare en basinkomst av
            samma storlek som i Otjivero har beräknats kosta omkring 3 procent
            av landets bruttonationalprodukt. Forskargruppen som följt projektet
            bedömer att det är fullt möjligt att finansiera en basinkomst
            för alla i Namibia genom höjning av inkomstskatter och moms.
          </p>
          <p xml:id="i-PUxfdajwupwPP8NpGeqtqg">
            Sociala trygghetssystem, även direkt och ovillkorat kontantstöd
            i olika form, kan alltså vara ett effektivt och rättframt sätt
            att bidra till att uppnå millenniemålen, inte minst det första,
            att utrota världens fattigdom och hunger.
          </p>
          <p xml:id="i-8WCvKv5uZyYbJt2pRfrDDB">
            Svenskt bistånd ska naturligtvis utformas så att det gör så mycket
            nytta som möjligt för de mest utsatta människorna. Det finns därför
            all anledning att ta fasta på erfarenheterna av de system och
            försök med sociala transfereringar som gjorts eller pågår på olika
            håll i världen. Sverige, med vår långa erfarenhet på området,
            har goda förutsättningar att bistå länder som vill bygga upp sina
            egna institutioner och system, med kunskap. Sverige kan också
            gå in med pengar till pilotprojekt och lyfta frågorna i dialogen
            med sina samarbetsländer. Sverige bör också driva frågan i givarsamordning
            och i de multilaterala institutionerna. Cash transfers, pengar
            i handen, är ett sätt att öka individens makt. Det blir enskilda
            människor som själva avgör bäst hur resurserna används, snarare
            än byråkrater i givar- och mottagarländerna.
          </p>
          <p xml:id="i-3LLk9ASWihD5Xw2JgMUrKt">
            En sådan inriktning ligger i linje med politiken för global utveckling
            (PGU) som beslutades av Sveriges riksdag 2003. Det övergripande
            målet för PGU är att åstadkomma en rättvis och hållbar global
            utveckling. Riksdagen har också slagit fast två viktiga utgångspunkter
            som ska styra svensk politik för global utveckling:
          </p>
          <list xml:id="i-Useb4XuwRXYmXdcqC3TvAd" style="ul">
            <item xml:id="i-KftxsZ9vSkZ9xtzBL74k9X">
              Alla människor har rätt till ett värdigt liv, utan fattigdom.
            </item>
            <item xml:id="i-B4WnRf8GRu6eSiNfX5jDRA">
              Alla människor vill utvecklas och är inte bara mottagare eller
              viljelösa offer.
            </item>
          </list>
          <p xml:id="i-TMoyXTBosiXbHxaJW8ogbe">
            Mot denna bakgrund är det angeläget att svenskt bistånd i högre
            grad inriktas på att bygga upp sociala trygghets- och transfereringssystem
            som ger människor pengar i handen, i långsiktigt samarbete med
            utvecklingsländer. Detta bör riksdagen ge regeringen tillkänna
            som sin mening.
          </p>
          <p xml:id="i-NjitpdBBghVX1ZLKQciB1v">
            Sverige bör lyfta fram frågorna om sociala trygghetssystem i
            dialogen med sina samarbetsländer. Detta bör riksdagen ge regeringen
            tillkänna som sin mening.
          </p>
          <p xml:id="i-4KYqRtR4SjomFqYrnFCvdg">
            Sverige bör också driva frågorna om sociala trygghetssystem i
            givarsamordning och i de multilaterala institutionerna. Detta
            bör riksdagen ge regeringen tillkänna som sin mening.
          </p>
        </div>
        <div xml:id="i-RKA5KMRXSWte3borVFqBgo" type="motSignatures">
          <list xml:id="i-ffFWo3XgFwu8QJfBXsQ6M">
            <item xml:id="i-QFcNfPjsTzKxB2m1dWgm5N">
              Annika Lillemets (MP)
            </item>
            <item xml:id="i-Uo8bwTUgcPs9nC1AssBdN9">
              Valter Mutt (MP)
            </item>
            <item xml:id="i-PG4a3WSwAgJiMSr8xgGCD2">
              Bodil Ceballos (MP)
            </item>
            <item xml:id="i-U1EToykhZfCEABkkvni9N8">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
