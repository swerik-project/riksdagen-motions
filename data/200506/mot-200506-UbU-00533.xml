<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UbU-00533">
  <teiHeader>
    <fileDesc>
      <titleStmt>
        <title>Vuxnas lärande</title>
        <author corresp="i-BUsYTbnmyQrtHXSA2gEp9T">av Torsten Lindström m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vuxnas lärande</title>
          <idno type="rdwebb">GT02Ub533</idno>
          <rs type="number">Ub533</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GT02Ub533/text</ref>
          <ref type="dokument_url_html">http://data.riksdagen.se/dokument/GT02Ub533</ref>
          <ref type="dokumentstatus_url_xml">http://data.riksdagen.se/dokumentstatus/GT02Ub533</ref>
          <ref type="doc">http://data.riksdagen.se/fil/0F8FC4E7-3399-401E-9520-D7DF993D10F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XSoE59R8vSeGm31iRSvpAz</idno>
            <name>Ulrik Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JFECQePAtNGrprcWCEDH1j" type="signed"/>
        <correspContext corresp="i-JFECQePAtNGrprcWCEDH1j">
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-D6pTBvn9TaGwrvt4eGjtdS"/>
          <note type="signatory" corresp="i-XSoE59R8vSeGm31iRSvpAz"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4htYS85JpBwxyYZ32aVtBc"/>
        </correspContext>
        <correspAction type="referral" xml:id="i-KCqtS9cV4voXPXwR3CU4Uk">
          <date when="2005-10-13"/>
        </correspAction>
        <correspAction type="dismissal" xml:id="i-Bd3THQRphbR8wRKWVrSLJo">
          <date when="2005-10-13"/>
        </correspAction>
        <correspAction type="submission" xml:id="i-HD7Lw6ksa6TbCc33WBguhm">
          <date when="2005-10-05"/>
        </correspAction>
        <correspAction type="assigned" xml:id="i-7SS3QbrzP28cfctsARUV6w"/>
        <correspContext corresp="i-7SS3QbrzP28cfctsARUV6w">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ub_533/mot_200506_Ub_533-0001.pdf"/>
      <div type="motHeader" xml:id="i-W7DjwwjyZcBwHK5Yfejptv">
        <div type="motTitle" xml:id="i-JXexmpsJQZ2ZSJYhnMw3s2"/>
        <div type="motSubmissionInfo" xml:id="i-eNZUaGozH3FMm3jZexLQC"/>
      </div>
      <div type="motBody" xml:id="i-LSrqXFgW7CdgmjnpKQsUC5">
        <div xml:id="i-KEVNMf5P7jetCNFBCzptdL">
          <p xml:id="i-WiAYJ4Po31jT6PMD8NPxab">
            2005/06 mnr: Ub533 pnr: kd462
          </p>
          <p xml:id="i-QVbWocUoNkusBaef4XYSvY">
            Motion till riksdagen 2005/06:Ub533
          </p>
          <p xml:id="i-3XpinNa9MTBRvYPmXkivyM">
            av Torsten Lindström m.fl. (kd)
          </p>
          <p xml:id="i-6ya3jbNt8xTCAQEMJivrRB">
            Vuxnas lärande
          </p>
          <p xml:id="i-UqwDGReCMSpkt9g7vgq7Up">
            1 Förslag till riksdagsbeslut
          </p>
          <p xml:id="i-LypKpgqtWnMbWTYaLW8ThR">
            1. Riksdagen tillkännager för regeringen som sin mening vad i
            motionen anförs om vuxnas rätt till utbildning på motsvarande
            gymnasienivå. 2. Riksdagen tillkännager för regeringen som sin
            mening vad i motionen anförs om funktionshindrades möjligheter
            till vuxenutbildning. 3. Riksdagen tillkännager för regeringen
            som sin mening vad i motionen anförs om en stabil infrastruktur
            för vuxenutbildning. 4. Riksdagen tillkännager för regeringen
            som sin mening vad i motionen anförs om att tillsätta en parlamentarisk
            utredning för vuxenutbildning. 5. Riksdagen tillkännager för regeringen
            som sin mening vad i motionen anförs om validering. 6. Riksdagen
            tillkännager för regeringen som sin mening vad i motionen anförs
            om att lägga ned Valideringsdelegationen och föra uppgifterna
            till
          </p>
          <p xml:id="i-FmWe8Vvo1FHEErgV5sBYMQ">
            Centrum för Flexibelt Lärande.
          </p>
          <p xml:id="i-42LYpiwxdtM1wWk9yCCyen">
            2 Inledning
          </p>
          <p xml:id="i-4UhMhaNHoogx4irCLoS7Bi">
            För Kristdemokraterna är lärande något djupt mänskligt, Det är
            positivt att människor har möjlighet att lära i olika faser av
            livet. Det kunskaps- och informationssamhälle som vi lever i präglas
            av en ständigt pågående förändring och utveckling. Dagligen möter
            vi ny information och ny kunskap som vi på olika sätt får reflektera
            över. Detta kunskaps- och informationsflöde ställer nya krav på
            oss som medborgare. Vi måste lära oss att hantera all den information
            som vi möter och vi måste vara öppna för förändring. Kunskap och
            utbildning har därför fått en helt ny betydelse. För de flesta
            människor räcker det inte längre med utbildning i ungdomsåren,
            utan utbildning och kompetens måste förnyas genom hela livet.
            Vuxenutbildning kräver en mängd olika utbildningsformer. En politik
            för vuxenutbildning måste utformas med mångfald som utgångspunkt
            där varje del får fylla sin funktion och komplettera andra.
          </p>
          <pb facs="riksdagen-motions-pdf/data/200506/mot_200506_Ub_533/mot_200506_Ub_533-0002.pdf"/>
          <p xml:id="i-GefGe1khkz1AcuCJ5DMQzH">
            2005/06:Ub533
          </p>
          <p xml:id="i-FNHNF3Y2aWAXDeVTr2eTBv">
            3 Tryggheten i värdegrunden
          </p>
          <p xml:id="i-LbGDxg33p6facvq96JnEJt">
            Vårt samhälle bygger på en värdegrund som har sina rötter i kristen
            tradition och västerländsk humanism. En gemensam värdegrund gör
            att ett mångfasetterat samhälle i ständig förändring ändå håller
            samman och ger förutsättningar för en god utveckling. Skolans
            värdegrund finns formulerad i de av riksdagen antagna läroplanerna
            för grundskolan och de frivilliga skolformerna. I vår tradition
            är det de värden som förvaltats av den kristna etiken och västerländska
            humanismen: människans unika och lika värde, människolivets okränkbarhet
            och individens frihet är grundpelarna i denna etik som också ska
            ligga till grund för skolans verksamhet. Till statens särskilda
            uppgifter på utbildningsområdet hör att ombesörja att den gemensamma
            värdegrund som samhället bygger på aktualiseras och förankras.
            Den bör klargöras och praktiskt tillämpas i alla verksamheter,
            inklusive vuxenutbildningen.
          </p>
          <p xml:id="i-Tqif9whNWS8QE6FwairyVs">
            4 Gymnasieutbildning för alla
          </p>
          <p xml:id="i-CyBEjcoJnuoC8VZBKnLNJg">
            Det livslånga lärandet i det nya kunskapssamhället ställer nya
            krav. Inte minst gäller det rätten och möjligheten att studera
            vad, var, när och i vilken takt man vill. Avstånd kan utgöra ett
            hinder för att skaffa sig utbildning på grund av att man på olika
            sätt har åtaganden som man inte kan eller vill undandra sig. Därför
            är det viktigt att studier finns tillgängligt oberoende av var
            man bor. Vuxenutbildningen består av en mängd olika utbildningsformer.
            En politik för vuxenutbildning måste utformas med denna mångfald
            som utgångspunkt där varje del får fylla sin funktion och komplettera
            varandra. Idag har alla vuxna som saknar utbildning motsvarande
            grundskolenivå laglig rätt att komplettera sin utbildning i vuxen
            ålder. Det är en mycket viktig lagstiftning, men långt ifrån tillräcklig.
            I likhet med den så kallade Kunskapslyftskommittén anser vi att
            alla medborgare bör få rätt till minst gymnasieutbildning. Gymnasieutbildningen
            faller idag inte under skolplikten men att ha en gymnasieutbildning
            är en självklarhet och nödvändighet inom de flesta yrken idag.
            Vi anser därför att rätten till utbildning för vuxna bör utsträckas
            och gälla inte bara grundläggande utbildning utan även utbildning
            motsvarande gymnasienivå. Att ge alla vuxna rätt till utbildning
            på gymnasienivå är av stor betydelse för den enskilde men också
            för samhället. Om en ökad andel av befolkningen uppnår gymnasiekompetens
            blir också antalet personer som kan fortsätta till högskolan större.
          </p>
          <p xml:id="i-NKWnX5Q4NoYKup2t7YLebz">
            4.1 - Funktionshindrade
          </p>
          <p xml:id="i-TRYWiqm7hjBFyoDrr6hAMu">
            Det finns uppenbara problem för studerande med olika typ av funktionshinder
            att få en utbildningssituation som är anpassad efter deras behov.
            Det gäller
          </p>
          <pb facs="riksdagen-motions-pdf/data/200506/mot_200506_Ub_533/mot_200506_Ub_533-0003.pdf"/>
          <p xml:id="i-2G5VVWNWJdtMXXnS3dSmbs">
            personligt stöd i form av stödundervisning, assistans eller tolktjänst
            för döva och förflyttning till och från utbildningslokalerna.
            Dessa problem måste lösas. Människor med funktionshinder av olika
            slag ska ha likvärdiga möjligheter och samma rätt till en högkvalitativ
            utbildning som övriga medborgare. Kristdemokraterna anser att
            enskilda individers behov alltid ska tillgodoses utifrån vars
            och ens förutsättningar.
          </p>
          <p xml:id="i-Mre5p27BbdMeSnFEN3fww5">
            4.2 — Särvux — en del av särskolan
          </p>
          <p xml:id="i-L8c73CjjDTrVTSkChK8oqw">
            Allas lika rätt till utbildning är en av regeringens viktigaste
            utgångspunkter när det gäller vuxenutbildningen. Regeringen har
            tidigare slagit fast att kommunal vuxenutbildning har varit och
            även fortsättningsvis ska vara ett alternativ för alla vuxna.
            Trots detta förverkligar inte regeringen dessa ambitioner. Rätten
            till utbildning gäller nämligen inte alla. Vuxna med en utvecklingsstörning
            eller som av andra skäl har gått i särskola som barn har inte
            samma rätt till grundläggande utbildning som andra vuxna. Detta
            vill Kristdemokraterna ändra på. Även särskolelever som vill och
            kan ska ha rätt till vuxenutbildning. Vi utvecklar våra tankar
            i vår motion om elever med behov av särskilt stöd.
          </p>
          <p xml:id="i-6XNQfafnMsiKvwbwkGx6Nt">
            5 Strategi och struktur för vuxenutbildning
          </p>
          <p xml:id="i-ArEjCAbAT13ZsFgUeWJRmm">
            Att alla har goda förutsättningar och en god tillgång till utbildning
            är en grundförutsättning för ett livslångt lärande. Basen i en
            infrastruktur för utbildning är en god ungdomsskola. Det är därför
            ett problem att så många av vuxenutbildningens elever kommer direkt
            från gymnasieskolan för att göra en konkurrenskomplettering inför
            högskolestudierna. Vuxenutbildningen räcker då inte till för dem
            som är den egentliga målgruppen. Vuxenutbildningen får inte och
            kan aldrig bli en ersättning för uppgifter som ungdomsskolan inte
            lyckats lösa, och Kristdemokraterna har därför motsatt sig möjligheten
            till konkurrenskomplettering. Kristdemokraterna har istället verkat
            för en mångfald av antagningsmetoder till den högre utbildningen.
            Målet för utbildningspolitiken, ”att Sverige skall vara en ledande
            kunskapsnation som präglas av utbildning av hög kvalitet och livslångt
            lärande för tillväxt och rättvisa” slogs fast i riksdagen hösten
            2000. De senaste fem åren har inneburit en rad olika kortlivade
            stödformer för vuxenutbildning, nu senast rekryteringsbidraget.
            Kristdemokraterna är mycket kritiska till att regeringen gör tillfälliga
            satsningar på vuxenutbildning snarare än att bygga upp beständiga
            och hållbara strukturer. Nu behövs strukturella förbättringar
            utifrån en genomtänkt strategi. Vi menar att utbildningen måste
            byggas utifrån människors behov. Behovet av kunskap ställer nya
            krav på samhället som utbildningsanordnare. Samhället måste kunna
            erbjuda utbildning inom nya områden, på nya platser och vid nya
            tider. För att uppfylla detta krav krävs en
          </p>
          <p xml:id="i-XQCa8gP8oQ8jtbb6DHUbRJ">
            2005/06:Ub533
          </p>
          <pb facs="riksdagen-motions-pdf/data/200506/mot_200506_Ub_533/mot_200506_Ub_533-0004.pdf"/>
          <p xml:id="i-A9WLzGNczZxAos6dAr6jJe">
            2005/06:Ub533
          </p>
          <p xml:id="i-LXBuY1DAYrgwM8MNz4EYBJ">
            infrastruktur för utbildning i hela landet. Flexibilitet och
            individanpassning är viktigare än någonsin tidigare. En infrastruktur
            för utbildning av vuxna ska inrymma alla typer av formell utbildning
            från studiecirklar och arbetsmarknadsutbildningar = till - högskolekurser
            = och = kvalificerad yrkesutbildning i yrkeshögskola. Regeringen
            har via Utbildningsdepartementet presenterat en promemoria med
            förslag till vuxenutbildningslag (Ds 2005:33). Detta är en i raden
            av departementspromemorior utan ett helhetsgrepp om vuxnas lärande.
            För att utarbeta en strategi för vuxenutbildning anser Kristdemokraterna
            att en parlamentarisk utredning för vuxenutbildning bör tillsättas.
          </p>
          <p xml:id="i-KaDnhrUw85jxNxJQiGMMJK">
            6 Validering
          </p>
          <p xml:id="i-RiQYvBwiBaqELPgbLA6pLM">
            Validering används för att kartlägga en persons kunskaper oavsett
            hur och var dessa har förvärvats. Genom validering kan innehållet
            i en utbildning anpassas efter den enskildes förkunskaper. Därmed
            kan studietiden förkortas. Validering kan användas för att finna
            rätt utbildningsnivå och göra det möjligt att gå in på en högre
            nivå utan att man har de formella betygen. Validering kan även
            användas för att underlätta möjligheten till arbete. Många har
            värdefulla kunskaper förvärvade genom lång arbetslivserfarenhet,
            eller genom utbildning i ett annat land. Dessa kunskaper kan genom
            validering tas tillvara och användas vid rekryteringen till en
            tjänst. Att kunna validera kunskaper från såväl formellt som informellt
            lärande är avgörande för en framgångsrik vuxenutbildning. Kristdemokraterna
            har därför länge drivit frågan om att utveckla ett väl fungerande
            system för validering. Det är av stor betydelse, såväl för personer
            med låg formell utbildning och en hög grad av erfarenhetsbaserad
            kunskap som för personer som har genomgått utbildning i otraditionella
            former, här hemma eller utomlands. I budgetproposition 2003/04:1
            gjorde Socialdemokraterna bedömningen att en särskild delegation
            för att främja utvecklingen av legitimitet, kvalitet och metoder
            för validering utanför högskoleområdet borde inrättas under en
            fyraårsperiod. Valideringsdelegationens övergripande mål är att
            initiera, organisera och genomföra utvecklings- och spridningsinsatser
            i syfte att höja kvaliteten, stärka legitimiteten och öka likvärdigheten
            avseende validering av vuxnas kompetens och kunskaper. Eftersom
            Valideringsdelegationen rent lokalmässigt är inhyst hos Centrum
            för flexibelt lärandes (CFL) avdelning i Norrköping, så hade Valideringsdelegationens
            utformning varit lämpligare som en avdelning inom CFL. Valideringsdelegationen
            verkar också ha haft svårigheter att åstadkomma konkreta åtgärder
            trots att delegationen funnits i snart ett år. Utfallet för 2004
            visar också att knappt hälften av medlen använts: cirka 7 miljoner
            är outnyttjade anslag. Mot bakgrund av Valideringsdelegationens
            svagheter anser Kristdemokraterna att Valideringsdelegationen
            ska inlemmas i CFL för att skapa större möjlighet till effektivitet
            och samordning.
          </p>
          <pb facs="riksdagen-motions-pdf/data/200506/mot_200506_Ub_533/mot_200506_Ub_533-0005.pdf"/>
          <p xml:id="i-E5af4ybVdLNP74LpVXQ1wr">
            6.1 Ny myndighetsstruktur
          </p>
          <p xml:id="i-P1Z9a1zUfKx4L1Ec7YFoa6">
            Socialdemokraternas strategi, att tillsätta en myndighet för
            att visa särskilt stöd till prioriterade områden, har punkterats.
            Aktörerna inom dessa områden lyfter allt oftare fram de speciella
            förutsättningar och problem som har sin grund i att ett stort
            antal myndigheter på nationell nivå är involverade. En myndighetsstruktur
            som uppfattas som otydlig riskerar att inverka negativt på verksamhetens
            kvalitet. Möjlig samordning mellan insatser såväl centralt som
            lokalt riskerar att gå förlorad. I budgetpropositionen aviseras
            en utredning med sikte på att införa en ny sektorsmyndighet för
            vuxnas lärande under hösten 2007. En samlande myndighet är ett
            steg i rätt riktning. Vi ser dock inte behov av någon ny separat
            myndighet för vuxnas lärande utan anser i första hand att ansvaret
            flyttas till redan befintliga myndigheter.
          </p>
          <p xml:id="i-V4qwHrNfXUV3CmXVmzgCjj">
            7 Distansutbildning
          </p>
          <p xml:id="i-giMLno7yU4HVm7cEWK6MG">
            Kunskapssamhället ställer nya krav på utbildning och utbildningsanordnare.
            Kraven kommer att växa från vuxenutbildningsstudenterna på att
            kunna studera vad, var, när och i den takt man kan och vill. Avstånd
            utgör ofta ett hinder för att skaffa sig utbildning. Om så är,
            måste utbildningen komma närmare studenterna eller ansträngningar
            göras för att kompensera det hinder avståndet utgör. En viktig
            insats för utbildning på distans görs vid de kommunala lärcentren.
            Lärcenter är lokala center för högre utbildning och kompetensutveckling
            med syfte att tillgodose näringslivets, offentliga organisationers
            och invånarnas behov av utbildning och kompetensutveckling för
            att stärka och utveckla kommunens och regionens konkurrenskraft.
            Genom distansstudier och tillgång till lärcenter, som år 2003
            fanns i 241 kommuner, har det blivit lättare att arbeta och studera
            samtidigt. Denna verksamhet borde utökas för att göra vuxenutbildning
            tillgänglig för fler. Vi utvecklar våra tankar om detta i en särskild
            motion om universitet och högskola.
          </p>
          <p xml:id="i-PSeYRL6qY5bEgcb9DqhhdZ">
            8 Yrkeshögskola
          </p>
          <p xml:id="i-UbMxg6Z8UJfvV2dFixr1RA">
            Besluten att föra in praktisk kunskap i högskolesystemet togs
            under borgerliga regeringar genom högskolereformerna 1977 och
            1993. Dessa har inte förvaltats utan snarare misskötts under de
            socialdemokratiska regeringarna. Kvalificerad yrkesutbildning,
            KY, har inneburit ett steg i rätt riktning men har inte fått tillräckligt
            genomslag, eftersom den inte fått de rätta förutsättningarna.
            Regeringen har skapat en utbildningsform som är otydlig och splittrad
            och som knappast kan jämföras med den reguljära högskolan.
          </p>
          <p xml:id="i-T5BusdcWmAkicMWwJhShQa">
            2005/06:Ub533
          </p>
          <pb facs="riksdagen-motions-pdf/data/200506/mot_200506_Ub_533/mot_200506_Ub_533-0006.pdf"/>
          <p xml:id="i-EwiiYug7We4MMG2j7AgkCA">
            2005/06:Ub533
          </p>
          <p xml:id="i-TwErrfDwceQSPkQEXpzqXF">
            Vi föreslår en ny enhetlig utbildningsform av hög kvalitet som
            benämns yrkeshögskola. Den ska fungera som en paraplyorganisation,
            där de olika aktörerna samverkar, men ändå behåller sin egenart.
            Redan idag finns kommunala paraplyorganisationer för KY-utbildningar
            som kallas yrkeshögskolor. Parallellt med dessa ”yrkeshögskolor”
            har regeringen gett tre högskolor i uppdrag att organisera yrkeshögskoleutbildning.
            Det bör rimligen vara så att begreppet yrkeshögskola endast betyder
            en sak. Eftersom begreppsförvirring inträtt, finns ytterligare
            skäl för att termen yrkeshögskola bör användas som samlande begrepp.
            Dagens KY blir därmed en del av den nya yrkeshögskolan. De goda
            erfarenheter som finns därifrån, bland annat av samverkan med
            näringslivet, måste tas tillvara. Ytterligare en poäng med den
            yrkeshögskola vi föreslår är att det blir ett enhetligt system
            för bedömning och examination. I dagens splittrade modell med
            olika KY så kan det finnas problem med att exempelvis få en jämförbarhet
            mellan olika utbildare. Det problemet undanröjs med införandet
            av yrkeshögskolan. Det är viktigt att det finns goda möjligheter
            att växla mellan olika former av utbildning på samma sätt som
            sker i högskolan idag. Vi utvecklar våra tankar i en särskild
            motion om yrkeshögskola.
          </p>
          <p xml:id="i-EvAmEGXYcZLoDww5UKcTnc">
            9 Folkbildning
          </p>
          <p xml:id="i-2hvJ1PJo5eMBgXASQMzMzz">
            Folkbildningen är en unik utbildningsform vars roll inom det
            livslånga lärandet inte får underskattas. För många som har haft
            det svårt i den vanliga skolan har folkhögskolornas fria pedagogiska
            former och metodik inneburit en ny chans, ofta med goda resultat
            för den enskilde. Totalt samlar folkhögskolorna runt 100 000 deltagare
            varje år och verksamheten är värd ett starkt stöd från samhället.
            Folkbildningen skapar möjligheter för människor att studera inom
            i stort sett vilket område som helst, vilket skiljer denna utbildningsform
            från den institutionella utbildningen. Folkbildningen har dessutom
            utarbetat goda möjligheter för funktionshindrade att få utbildning
            anpassad efter sina behov och folkbildningens kunnande på detta
            område borde tas tillvara bättre. Regeringens politik det senaste
            året har inneburit nya problem för folkbildningen. Den 1 januari
            2003 trädde ett nytt bidrag i kraft, rekryteringsbidraget, som
            kommunerna fördelar. Folkbildningen ligger inte under någon kommunförvaltning
            och har ofta elever från hela regioner eller till och med är riksrekryterande.
            Dessutom ska Skolverket fördela medel för kompetensutveckling
            av lärare med inriktning på vuxenpedagogik och specialpedagogik.
            Eftersom = folkbildningen inte tillhör Skolverkets ansvarsområde
            är det inte självklart att folkbildningen får del av dessa resurser
            heller. Detta måste regeringen beakta så att inte folkbildningen
          </p>
          <p xml:id="i-XeVWH5umJTXDnqAdkR1xSf">
            missgynnas. Ett annat problem som också rör folkbildningen är
            examinationsrätten för alternativa utbildningsanordnare. Idag
            har de alternativa utbildningsanordnare som driver utbildning
            på grund- eller gymnasienivå inte rätt att sätta betyg på
          </p>
          <pb facs="riksdagen-motions-pdf/data/200506/mot_200506_Ub_533/mot_200506_Ub_533-0007.pdf"/>
          <p xml:id="i-G7FCSWxcWDQR4iZcrjN12F">
            sina elever utan betygen måste sättas av en komvuxrektor. Skollagskommittén
            har föreslagit att enhetliga bestämmelser ska gälla även vuxenutbildningen.
            Lärare ska vid entreprenad få utföra den myndighetsutövning som
            hör till lärarens åligganden, till exempel betygsättning. Skollagskommitténs
            förslag bereds i Regeringskansliet. Vi anser att det är orimligt
            att inte de utbildningsanordnare som planerar och genomför undervisningen
            också ges rätten att utdela betyg. För att öppna möjligheten för
            alternativa utbildningsanordnare att få betygsätta sina elever
            vill vi se ett utökat antal friskolor även inom vuxenutbildningen.
            Vi utvecklar våra tankar i en särskild motion om den ideella sektorn
            och folkbildningen.
          </p>
          <p xml:id="i-3jSct1Le83HGpgk7HJpECE">
            10 Studiemedel
          </p>
          <p xml:id="i-UfGw7tRCuwNPZPV5gXxpx7">
            Den som står i begrepp att börja studera måste kunna planera
            sin ekonomi. Kraven på utbildning och kontinuerligt lärande, där
            den enskilde uppmuntras till återkommande studier, ställer stora
            krav på studiefinansieringssystemen. Det är nödvändigt att ett
            samlat grepp tas över hur människor i olika faser i livet ska
            kunna finansiera sina studier. Dagens system präglas av oklara
            gränsdragningar mellan arbetsmarknads- och utbildningspolitik,
            vilket drabbar den enskilde. Många, särskilt kvinnor, faller mellan
            stolarna när det gäller stöd till studier efter arbete och barnafödande.
            Kristdemokraterna vill se ett system som innebär att utbildningsplats
            och studiefinansiering följs åt. Det är viktigt att reglerna kring
            studiefinansiering är tydliga. Det gäller i frågan om hur stort
            bidrag den enskilde ska kunna få av staten, hur länge detta delas
            ut och vilka krav som ska vara kopplade till bidraget. Ett andra
            krav på finansieringssystemet är förutsägbarhet. De regler som
            gäller när den enskilde beslutar sig för att börja studera får
            inte kraftigt försämras under studiernas gång. Vi utvecklar våra
            tankar i en särskild motion om studiestödet.
          </p>
          <p xml:id="i-Le4yrnGT4oJFvafkgCupwd">
            11 Höjd åldersgräns för studiemedel
          </p>
          <p xml:id="i-PJTUHBZAtuRZXkE7ncyAVk">
            För dem mellan 41 och 50 år finns en så kallad lånetrappa där
            den som fyller 41 år under kalenderåret kan låna i högst 220 veckor,
            och den som fyller 50 år kan låna i högst 40 veckor, det vill
            säga en nedtrappning med 20 veckor per år. Våren 2005 föreslog
            Socialdemokraterna höjda åldersgränser i både studiemedlet och
            rekryteringsbidraget till 54 år. Kristdemokraterna har tidigare
            krävt 55 år som åldersgräns. 55 år är en mer vedertagen åldersgräns
            då till exempel studiebidrag på utbildningar till bristyrken i
            dag beviljas till och med 55 års ålder. Kristdemokraterna inför
            en höjning av åldersgränsen från och med 1 januari 2006. Vi utvecklar
            våra tankar i vår motion om studiestödet.
          </p>
          <p xml:id="i-UycJ9XnGGJ4ZB4aY8LkfNv">
            2005/06:Ub533
          </p>
          <pb facs="riksdagen-motions-pdf/data/200506/mot_200506_Ub_533/mot_200506_Ub_533-0008.pdf"/>
          <p xml:id="i-9LHibN7fnxXk5rW8XDS4z3">
            2005/06:Ub533
          </p>
          <p xml:id="i-Wr2Twb4jEXJgzeggZqVHbc">
            12 Personligt kompetenssparande
          </p>
          <p xml:id="i-NTpcdKdQnR1zQnx3VWLos7">
            Idag är det få människor med fast arbete som ser det som ekonomiskt
            möjligt att ta ledigt för studier. Ett personligt kompetenssparande
            skulle ge den enskilde möjlighet att ta större ansvar för sitt
            eget lärande. Det ligger naturligtvis i den enskilda människans
            intresse att finna utbildningar som efterfrågas på arbetsmarknaden.
            En del av dagens flaskhalsproblematik, det vill säga det faktum
            att vi trots hög arbetslöshet har skriande brist på visst yrkeskunnande,
            kan lösas genom «införande av ett personligt kompetenssparande.
            Varje år faller cirka 10 procent av antalet arbetstillfällen bort.
            Det är de okvalificerade jobben som försvinner först. Samtidigt
            tillkommer ungefär 10 procent nya jobb, men de kan endast sökas
            av nyutbildade som i sin tur uppgår till endast 2 till 3 procent
            av arbetsstyrkan, eftersom nya jobb ofta kräver ny kunskap. Problemet
            är således bristen på kunskaper som matchar den nya tekniken.
            När teknik byts ut blir kunskaper föråldrade, den som inte har
            uppdaterat sina kunskaper blir lätt den som får gå. Förutsättningarna
            för ett långt arbetsliv är återkommande utbildning. Vi anser att
            personligt kompetenssparande är en uthållig finansieringsväg som
            möjliggör lärande under hela livet och som bör införas så snart
            som möjligt. Grundtanken med personligt kompetenssparande är att
            både arbetsgivare och arbetstagare betalar en del av löneökningsutrymmet
            till ett utbildningskonto som disponeras av arbetstagaren. Arbetstagaren
            tar med sig kontot vid byte av arbetsgivare. Medel som ej används
            för studier förstärker pensionen. Detta skulle möjliggöra återkommande
            kompletterande utbildning som många idag inte har råd med. Vi
            utvecklar våra tankar i vår motion om arbetsmarknad och arbetsliv.
          </p>
          <p xml:id="i-MjFFSnh9FCmToPKwgGMp9u" type="date">
            Stockholm den 4 oktober 2005
          </p>
          <p xml:id="i-RfEhYZwp9sU2M75qwmXJGE">
            Torsten Lindström (kd)
          </p>
          <p xml:id="i-Ns9jxcLuF2dCA3LBpn8Utu">
            Inger Davidson (kd) Sven Brus (kd) Dan Kihlström (kd) Kenneth
            Lantz (kd) Ulrik Lindgren (kd) Chatrine Pålsson (kd) Rosita Runegrund
            (kd) Olle Sandahl (kd)
          </p>
          <p xml:id="i-ETmntKMF8Kem5WFQSnriwm">
            Gunilla Tjernberg (kd)
          </p>
        </div>
      </div>
    </body>
  </text>
</TEI>
