<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1902--ak--00070">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1902/mot_1902__ak__70/mot_1902__ak__70-001.pdf"/>
      <div xml:id="i-PYjHp9LMeTdhBK9MB17Pa2" type="motHeader">
        <div xml:id="i-E7ku2Ccw6uQu6q7x4tji4H" type="motTitle"/>
        <div xml:id="i-L4VfRYR6rzCfQ6CVW9e3b" type="motSubmissionInfo"/>
      </div>
      <div xml:id="i-Qm4K5rMo67dFa6uxnBtKvM" type="motBody">
        <div xml:id="i-MucDGNziE5xQKTJnVFiYH2">
          <p xml:id="i-Bomn46KpenatKEYAVLkFzX">
            Motioner i Andra Kammaren, N:o 70. 1
          </p>
          <p xml:id="i-46z1eJhYPjLCYrFoHuY5xB">
            N:o 70.
          </p>
          <p xml:id="i-FLU6i19edm5JZCsRFruB6A">
            Af herr OC. A. Lindhagen, om skrifvelse till Kongl. Maj:t angå-
            ende jordbrukets upphjelpande genom befrämjandet af kooperation
            mellan mindre jordbrukare.
          </p>
          <p xml:id="i-DmmxoNBkjVMvd9iLJByH7e">
            Det senaste årets händelser hafva öppnat nya utsigter i landets
            stats- ekonomiska förhållanden. Skuggan af de kommande bekymren
            faller redan stark öfver budgeten. Det oroliga famlandet efter
            utvägar för att fylla de stora, sannolikt alltjemt växande behofven
            har begynt. Men det bör härvid ej vara nog med att utfinna skatter.
            Det är ej ens till fyllest att uppfylla gjorda löften att fördela
            dessa pålagor rättvist. Man måste äfven tillse, att de öfver hufvud
            taget kunna bäras af landet, så att dess inre utveckling ej hålles
            tillbaka af brist på hjelpmedel. Inför denna bjudande nödvändighet
            måste, vid sidan af de vigtiga, rent politiska frågorna, äfven
            näringslifvets förhållanden träda mera fram i förgrunden. Det
            blir nu en alldeles särskild angelägenhet att söka höja det nationella
            arbetets produktiva kraft, på hvilken i förenämnda afseende allt
            ytterst beror. Bland de uppgifter, som då tilldraga sig uppmärksamheten,
            framstår såsom en af de främsta höjandet af jordbrukets afkastningsförmåga,
            hvilket af så många anledningar är en lifsfråga såväl för jordbrukarne
            sjelfva som för den öfriga befolkningen. Visserligen har jordbruket
            på senare tfi- der gjort stora framsteg. Men det har dock på ett
            känbart sätt visat sig i alla fall ej kunna hålla jemna steg med
            den öfriga utvecklingen. Och särskildt anses det lilla jordbruket
            ännu vänta på frigörelse från de förhållanden, som nedtrycka detsamma
            i oföretagsamhet och stillastående. Bih. till Riksd. Prot. 1902.
            1 Saml. 2 Afd. 2 Band. 18 Häft. (N:is 70—71.) 1
          </p>
          <pb facs="riksdagen-motions-pdf/data/1902/mot_1902__ak__70/mot_1902__ak__70-002.pdf"/>
          <p xml:id="i-87r842uEvD5qqJZyLKCHNm">
            2 Motioner i Andra Kammaren, N:o 70,
          </p>
          <p xml:id="i-WCUjAjhCEg9VvVaM8t4aCS">
            Hvilka löften som framtiden kan infria i detta afseende belyses
            till- räckligt blott genom de föredömen af utmärkt odlingsflit,
            som påträffas här och hvar i orterna och der betecknas såsom en
            af deras sevärdheter. Motionären glömmer ej, hurusom han, vägledd
            af ryktet, senast förliden sommar i Södermanland besökte en man,
            hvilken i en klippsluttning, som han arrenderat på femtio år,
            mellan skrefvorna framtrollat en utomordent- lig trädgårdsodling,
            hvaraf familjen hade sin ordentliga utkomst. Då be- sökaren inför
            detta arbetsresultat ej kunde underlåta att utbrista, att om jorden
            i allmänhet brukades på detta sätt, skulle det se annorlunda ut
            i vårt land, svarade denne jordbrukare enkelt och värdigt, att
            Sverige då skulle, såsom han uttryckte sig, blifva en lustgård.
            I detta yttrande ligger i sjelfva verket ett program. Det drager
            med ett grepp bort täckelset för det lilla och intensiva jordbrukets
            ekonomiska framtidsmöjligheter och stora sociala betydelse för
            landet. Och när tankarne syssla åt detta håll, börjar man ana,
            att kanske en ganska väsentligen bidragande orsak till jordbrukets
            bekymmer på många håll ligger deri, att det hos oss af förbållandenas
            makt ännu i mycket bibehållit sitt extensiva skaplynne, som gör
            det mindre konkurrenskraftigt i en tid, hvilken utmärker sig för
            rastlös intensitet i produktionen. Men för att kunna arbeta mot
            förenämnda framtidsmål fordras det äfven ett medel; och detta
            eger man i främsta rummet uti kooperation eller med andra ord
            uti sammanslutningen mellan mindre jordbrukare för idkande af
            stordrift. Den kooperativa rörelsen har sannolikt större framtidsbetydelse
            än man i allmänhet föreställer sig. I förenandet af de många för
            ekonomisk produktion likasom i hvad man kallat organiserandet
            af massornas köpkraft ligger utan tvifvel oanade möjligheter till
            en omärkligt fortgående lösning af flera svåra samhällsproblem.
            Rörelsens styrka utgöres deraf, att dess lifsprincip är sjelfbjelp
            och samhörighet i förening. Den syftar derför också till mildrande
            af vexlingarne i konjunkturerna. Och den verkar befruk- tande
            särskildt derigenom, att den vill främst förädla sjelfva arbetskraften
            och icke företrädesvis varorna och de mekaniska hjelpmedlen, ty
            det är dock ökandet af det individuella arbetets produktivitet
            inom breda lager af befolkningen, som i längden betyder något
            stort och varaktigt för ett lands ekonomi. Huruledes detta produktionssätt
            i synnerhet lämpar sig för det mindre jordbruket, ligger i öppen
            dag. Endast derigenom kunna tillskapas dess nödiga förutsättningar,
            nemligen billigare omkostnader, större afkastning,
          </p>
          <pb facs="riksdagen-motions-pdf/data/1902/mot_1902__ak__70/mot_1902__ak__70-003.pdf"/>
          <p xml:id="i-Fr6G5c6TvVqZdQkCk7fCkB">
            Motioner i Andra Kammaren, N:o 70. 3
          </p>
          <p xml:id="i-G1MzvpbBm7bB2xVyjaSWem">
            ordnade afsättningsförhållanden och alla öfriga fördelar, som
            följa af sam- hörigheten. Bland dessa senare är icke minst beaktansvärd
            tillgodogörandet af de skatter af intelligens och företagsamhet,
            som nu ligga bundna bland de små jordbrukarnes led, men på detta
            sätt frigöras och sättas i tillfälle att verka på sin omgifning.
            En uppblomstring af det mindre jordbruket genom kooperation synes
            äfven innefatta ett vigtigt inlägg till afveckling af den s. k.
            egna-hems- frågan. Denna förefaller ofta såsom en oklar sammanblandning
            af två skilda hufvudsaker: skapandet af sunda och trygga bostäder
            och bildandet af sjelfständiga små jordbruk. En bostad behöfver
            nu för att fylla de åsyftade anspråken uppenbarligen ej nödvändigtvis
            vara egen och kan ofta ej heller vara det. Deremot bör nog det
            lilla jordbruket företrädesvis ut- göra en brukarens tillhörighet,
            och för att på ett varaktigt och betydelse- fullt sätt fylla ett
            större socialt ändamål måste det vara sjelfständigt äfven i den
            meningen, att brukaren deraf har sin fulla utkomst. Benägenheten
            att anlägga sådana jordbruk beror nu närmast af den omständigheten,
            huru- vida det är uträkning att inlåta sig derpå. Fördelarna deraf
            måste sålunda särskildt göra sig gällande, när det i stor omfattning
            visar sig, att redan bildade jordbruk bära sig bra, samt nybyggaren
            vet, att han upptages af en organisation, som från första början
            stödjer honom i alla vigtiga afseen- den. Derför skall sannolikt
            bildandet af sådana egna hem, som utgöras af små sjelfständiga
            jordbruk, på ett naturligt sätt befrämjas genom en fulländad kooperativ
            rörelse inom det lilla jordbrukets område. Vidare anses den för
            ett uppdrifvet jordbruk så nödvändiga krediten under sådana förhållanden
            kunna erhålla de fördelaktigaste formerna. Den bör också blifva
            till större nytta derför, att låntagaren, innan han bekom- mer
            penningarne, är i afseende å deras fördelaktigaste användning
            meren- dels fullt kunnig om ändamål och medel. Ty det är ofta
            mindre välsig- nelse med ett kreditsystem, hvarigenom utan omtanke
            oerfarne personer beredas utvägar och lockelse till skuldsättning.
            De stora hypotekslånen, som belasta den svenska jorden, anses
            vara åtminstone på många trakter ett utslag af ganska stora försyndelser
            i detta afseende, och de exekutiva auktionerna å s. k. egna-hem
            tala nog äfven mången gång sitt tydliga språk. Sin förvämligaste
            betydelse eger slutligen detta systems tillämpning uti jordbruket
            derutinnan, att det på ett framstående sätt låter de ekono- miska
            värdena ytterst tjena de ideella, som dock äro de dyrbaraste.
            Det skapar nemligen en vaken och intelligent befolkning, som gläder
            sig åt att
          </p>
          <pb facs="riksdagen-motions-pdf/data/1902/mot_1902__ak__70/mot_1902__ak__70-004.pdf"/>
          <p xml:id="i-KCtof8G2AD1QSPRM5KSu3f">
            4 Motioner i Andra Kammaren, N:o 70.
          </p>
          <p xml:id="i-MmA6gGjKbXXdR7NurTwdfS">
            njuta frukterna af sitt arbete och äfven bör vinna lyftnad i
            medvetandet, att deras sträfvanden stå i harmoni med hela landets
            intressen. Hvad detta i sjelfva verket betyder, framlyser slående
            ur det ofvan anförda exemplet på en arbetares stolta medvetande
            af sitt arbetes betydelse och ära. När en dylik ädel sjelfkänsla
            varder egendom för ett flertal af befolk- ningen, först då kan
            Sverige sägas blifva ett verkligen rikt land. Öfvergår man härefter
            till erfarenhetens vittnesbörd om det koopera- tiva jordbruket,
            så möta här, utom synnerligen manande förebilder från andra länder,
            närmast och i främsta rummet de lysande föredömena från Danmark.
            Såsom blott ett exempel på hvad sammanslutningen der kunnat uträtta,
            må erinras om att genom en beundransvärdt organiserad uppsam-
            ling af de tusentals små bidragen äggproduktionen vunnit ett sådant
            upp- sving, som utmärkes af nedannämnda talande siffror öfver
            äggexportens värde, hvilket utgjorde i runda tal:
          </p>
          <p xml:id="i-GBh1X1Z5ZeSMPoLgWqhFC4">
            1865 ansa 23,700 kronor, 188Ök oe öussss sesssusessivonunsssr
            os 1,675,000 &gt; RLIESÅS 6 5,719,000 &gt; 1808 Does anses oss
            14,000,000 &gt; 1800 een seas a 16,660,000 &gt; 000 ee oo oeosger
            sen lessen esse 18,110,000 &gt; 1901 soosssssssssosess2nn-nn (Minst)
            23,000,000 &gt;
          </p>
          <p xml:id="i-S2WQSJfSZSytsF3Ya9g6k2">
            Visserligen ställa sig nu i Danmark jordbruksförhållandena i
            väsentliga afseenden gynsammare än hos oss, hvartill kommer, att
            frånvaron af be- tingelser för en afsevärd industri tvingar företagsamheten
            öfver på jord- bruket. Men af dessa skäl har man der också redan
            nått till fulländning. I Sverige finnas å andra sidan större utrymmen
            och mycket mera obruten mark. Afven naturförhållandena hänvisa
            oss i de vidsträcktaste delarne af landet till det lilla jordbruket
            på grund af de spridda små odlingstillfällena. Och de större svårigheterna,
            som kunna möta, böra dessutom, i den mån de öfvervinnas, blott
            skapa ännu större energi hos folket. Det anses visst, att t. ex.
            de förödmjukande resultaten af vår nuvarande äggproduktion till
            väsentlig del har sin orsak i frånvaron af en ordnad företagsamhet.
            Arbetena på det svenska jordbrukets höjande hafva emellertid under
            se- nare skeden hufvudsakligast fortgått på den väg, som vid hushållningssäll-
            skapens bildande i början af 1800-talet angafs genom att såsom
            deras mål uppställa »landthushållningens förbättring genom upplysning,
            efterdömen, uppmuntran eller belöningar». Af naturliga skäl blefvo
            först de större
          </p>
          <pb facs="riksdagen-motions-pdf/data/1902/mot_1902__ak__70/mot_1902__ak__70-005.pdf"/>
          <p xml:id="i-B8U3HMN1pAxZ21NpNw2fZv">
            Motioner i Andra Kammaren, N:o 70. 5
          </p>
          <p xml:id="i-Bog4jusKY4nWwCKGsQey5Y">
            egendomarne mest i tillfälle att tillgodogöra sig dessa sträfvanden,
            men på senare tider hafva dessa nog begynt verka äfven inom vidare
            områden. I allmänhet anses dock det lilla jordbruket hafva förblifvit
            oberördt af ut- vecklingen. Vid sistlidet års riksdag togs emellertid
            ett väckande initiativ till ett framhållande af särskildt dettas
            stora betydelse för landet. I en kongl. proposition, föregången
            af en motion året förut, anfördes nemligen, att de små jordbruken
            i allmänhet skulle kunna lemna sina brukare en långt högre afkastning
            än nu; och då inom landet funnes, förutom 169,500 jordtorpare,
            289,807 egare och brukare af jordlotter, hvilkas areal ej öfver-
            stege tjugu hektar, skulle uppenbarligen en betydande höjning
            i landets produktion ernås äfven genom en obetydlig stegring i
            afkastningen från hvarje hektar af dessa småbruk. Detta ändamål
            ansågs lämpligen kunna främjas genom premieringar och anordnande
            af studieresor, hvartill derför begärdes ett anslag af 25,000
            kronor, som ock af Riksdagen beviljades. Ett dylikt anslag har
            äskats äfven vid innevarande års riksdag. Vid sidan om detta upplysningsarbete,
            som egt och fortfarande måste få en mycket stor betydelse, har
            på sista tiderna äfven hos oss dess natur- liga och oumbärliga
            komplement, föreningsrörelsen, börjat vinna tillslutning här och
            hvar bland de mindre jordbrukarne. Största utvecklingen i detta
            afseende har uppnåtts af andelsmejerierna, om hvilka den nyligen
            utkomna statistiska handboken säger, att »de hafva i hög grad
            bidragit att föra hand- teringen framåt, i det de för de små mjölkproducenterna
            möjliggjort stor- produktion; de utbreda sig också mer och mer
            samt förtränga årligen ej så få af de öfriga mejerierna». I öfrigt
            förekomma här och hvar andra landtmannaföreningar för speciella
            ekonomiska ändamål. Särskildt anmärk- ningsvärd både för sin omfattning
            och för sin planmessighet i anordningen är den verksamhet för
            bildandet af landtmannaföreningar, som på de sista tre åren utvecklat
            sig i Vesternorrlands län i följd af länsagronomens kraf- tiga,
            af hushållningssällskapet understödda initiativ. Vid förra årets
            slut funnos inom länet trettioåtta landtmannaföreningar, som registrerats
            på omsorgsfullt utarbetade normalstadgar. Vid innevarande års
            utgång anses det skola finnas dylika föreningar inom nästan hvarje
            socken af länet. Dessa föreningar, som dessutom sammanslagit sig
            till ett förbund, hafva enligt sina stadgar till hufvudsakligt
            ändamål att för medlemmarnes räk- ning inköpa förnödenheter och
            varor för jordbrukets och boskapsskötselns bedrifvande; att försälja
            medlemmarnes jordbruksalster; samt att på allt sätt arbeta för
            jordbrukets, boskapsskötselns och binäringarnes höjande genom
            kunskapers spridande, samarbete med länets hushållningssällskap,
            anordnande
          </p>
          <pb facs="riksdagen-motions-pdf/data/1902/mot_1902__ak__70/mot_1902__ak__70-006.pdf"/>
          <p xml:id="i-ZJDu3LJzYKMiN9ziJPFGr">
            6 Motioner i Andra Kammaren, N:o 70.
          </p>
          <p xml:id="i-y5xy7cHXv1S4KSu6w9AXw">
            af diskussionsmöten och föredrag, anskaffande af lämplig jordbrukslitteratur
            0. 8. V. I det stora hela befinner sig dock denna kooperativa
            jordbruksrörelse i ett nydaningens skede, der man utan verklig
            ledning här och hvar genom en- skilda initiativ söker famla sig
            fram: Den statistiska handboken innehåller också rörande detta
            föreningsväsende det omdömet, att »då icke något sam- arbete finnes
            mellan de många olika föreningarne, verka de ej till det gagn
            de borde, och ännu hafva ej Sveriges jordbrukare lärt sig till
            fullo upp: fatta föreningsväsendets betydelse i landtbrukets tjenst
            och nödvändigheten af en fast sammanslutning på sätt som skett
            i Tyskland och flere andra länder». Det är dock ej någon lätt
            sak för de olika små jordbrukarne att förvärfva sig förenämnda
            uppfattning och sedan äfven bringa den till ut- förande. Afven
            detta förutsätter ett medverkande initiativ från dem, som sitta
            inne med de administrativa befogenheterna, erfarenheterna och
            hjelp- medlen. Det erfordras, att bland sträfvandena för det mindre
            jordbrukets höjande upptages såsom en hufvudsak äfven ett planmessigt
            befrämjande af föreningsväsendet, så att detta jordbruks utveckling
            ej framskjutes till en aflägsen tid, och förekommande föreningssträfvanden
            ej förryckas af brist på samverkan eller kännedom om. de bästa
            metoderna. En genomförd ut- redning i detta afseende från det
            allmännas sida har ännu icke egt rum hos oss, hvarför det synes
            vara skäl, att åtminstone detta oundgängliga första steg vidtages
            ju förr dess hellre. T Norge har nyligen på offentligt uppdrag
            verkstälts en undersökning af »det europeiske Landbosamvirke»;
            och i den utförliga berättelsen härom uttalas äfven, att tiden
            nu synes vara inne att med allvar taga i tu med att organisera
            »Landbosamvirket» jemväl i Norge, för hvilket ändamål berättelsen
            upptager en preliminär framställ- ning om, huru denna organisation
            i sina hufvuddrag lämpligen kunde anordnas. Det behöfver knappast
            erinras derom, att den framstående verksamhet, hushållningssällskapen
            och andra jordbruksinstitutioner utöfva till jordbru- kets bästa,
            skall genom de nu ifrågasatta sträfvandena ej till någon del göras
            obehöflig, utan tvärtom beredas ännu tacksammare uppgifter. Kanske
            skall också ur dem möjligen kunna framgå något fruktbart uppslag
            i den vid fera tillfällen af framstående jordbrukare förgäfves
            väckta frågan om samverkan mellan de olika hushållningssällskapen
            för utbyte af erfarenheter och för befrämjande af jordbruksändamål,
            som böra vara för riket gemen- samma.
          </p>
          <pb facs="riksdagen-motions-pdf/data/1902/mot_1902__ak__70/mot_1902__ak__70-007.pdf"/>
          <p xml:id="i-HXjr6kjmmQwm8ZqmVXrGGS">
            Motioner i Andra Kammaren, N:o 70. 7
          </p>
          <p xml:id="i-8raScGsASJtYsJCeU5RjER">
            Föreningsväsendet har naturligtvis i jordbrukets tjenst betydelse
            för de norra delarne af riket lika väl som för de södra. Dess
            befrämjande kan derför anses såsom ett komplement till åtgärderna
            för jordbrukets vidmakt- hållande inom förstnämnda landsdelar,
            hvarom en motion väcktes vid förra riksdagen. Och då särskildt
            inom berörda landsdelar jordbruksfastigheterna i allmänhet innehafva
            afsevärd skogsmark, bör den tanken ej vara utesluten, att med
            tiden jordegarne skola kunna bibringas insigt om fördelen att
            bilda associationer i ändamål att genom rationell skogshushållning
            bereda del- egarne största möjliga inkomst af sin skog. Ett förslag
            till bildandet af sådana skogsbolag framlades år 1894 uti en broschyr
            af en framstående sågverksegare. Den utländska lagstiftningen
            gynnar också på flera ställen uppkomsten af dylika föreningar
            mellan jordegare för idkande af skogsbruk. På grund af hvad sålunda
            anförts, får jag vördsamt yrka,
          </p>
          <p xml:id="i-JS1qWLBbh9Zuqm1u1oMxXt">
            att Riksdagen måtte i skrifvelse till Kongl. Maj:t anhålla, det
            täcktes Kongl. Maj:t låta utreda, på hvad sätt kooperation mellan
            mindre jordbrukare lämpligast skall kunna från det allmännas sida
            befrämjas, samt vidtaga de åtgärder, hvartill denna utredning
            må gifva anledning.
          </p>
          <p xml:id="i-WWyc7vAG5dV1ZNHMDE9z35" type="date">
            Stockholm den 27 januari 1902.
          </p>
          <p xml:id="i-TEyxMtHhcVTjwZZom84WHe" type="signatureBlock">
            Carl Lindhagen.
          </p>
        </div>
      </div>
    </body>
  </text>
</TEI>
