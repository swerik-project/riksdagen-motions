<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--ak--00482">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__482/mot_1945__ak__482-001.pdf"/>
      <fw xml:id="i-P6j4cezWmoQC7weWKGSh5J">
        Motioner i Andra kammaren, nr 482. 3
      </fw>
      <div xml:id="i-DcgBGQ6iHESHVFovpokZqA" type="motHeader">
        <div xml:id="i-CYj78SZYxuQfUk5AdmWgUs" type="motTitle"/>
        <div xml:id="i-4fYrZENhUAuokVJuPvijJB" type="motSubmissionInfo"/>
      </div>
      <div xml:id="i-RfQjbFvKAssKyKN33c1ZTT" type="motBody">
        <div xml:id="i-DrvUFnPpVrnVaTFE1KkaUd">
          <p xml:id="i-2WoezqRBdxBmja3aWawTCM">
            Nr 482.
          </p>
          <p xml:id="i-H6cXL72eXAMEm4Fkh7vXhb">
            Av herr Persson i Stockholm m. fl., om avslag å Kungl. Maj:ts
            proposition, nr 90, med förslag till lag om fortsatt giltighet
            av lagen den 30 juni 1943 (nr 420) angående begränsning av dyrtidstillägg
            å lön och pension.
          </p>
          <p xml:id="i-XrJ32nzHx3pvWnErZhEbtA">
            I proposition nr 90 föreslår Kungl. Maj:t fortsatt giltighet
            av lagen den 30 juni 1943 angående begränsning av dyrtidstillägg
            å lön och pension. Berörda lag innebär att om en arbetsgivare
            i form av dyrtidstillägg ut- betalar en ersättning för inträffad
            dyrtid, som överstiger vad som i allmän- het utbetalas till arbetstagare,
            så kan statens lönekontrollnämnd förbjuda detta. Bestämmelserna
            kunna emellertid även komma att beröra andra löne- förmåner än
            dyrtidstillägg. I lagen är nämligen föreskrivet, att »med dyr-
            tidstillägg å lön och pension likställes i denna lag varje annat
            tillägg, som måste antagas avse att anpassa lönen eller pensionen
            efter ökningen i de allmänna levnadskostnaderna, ändå att tillägget
            givits annan beteckning». I kraft av denna vaga bestämmelse lämnas
            stora möjligheter för lönekontroll- nämnden att ingripa även mot
            andra löneförbättringar än vad som i all- mänhet anses utgöra
            dyrtidstillägg. Lagen upphäver därtill avtal, som tidi- gare blivit
            ingångna mellan arbetstagare och arbetsgivare. Om en arbetsgivare
            utbetalar högre dyrtidstillägg än vad priskontroll- nämnden bestämt,
            kunna såväl arbetsgivare som den arbetare, vilken mot- tager lönen,
            dömas till fängelse upp till ett halvt år. I motiveringen för
            lagförslaget anförde departementschefen bl. a. följande: »Varje
            försök att genom lönehöjningar bereda kompensation för en av varubrist
            orsakad prisstegring utgör ett allvarligt hot mot penningvärdet.
            Det är därför angeläget att kompensationsförfarandet såvitt möjligt
            be- gränsas.» Efter att detta skrevs ha bestämmelserna om prisstopp
            blivit införda. Därmed behöver ju inte längre varubrist tillåtas
            orsaka prisstegringar, var- för det citerade argumentet inte längre
            kan åberopas som skäl för bibehål- landet av lagen om reglering
            av dyrtidstillägg. Lagen tillämpas nu mot kommunalanställda i
            Stockholm, och man har därvid dekreterat, att omkring 1 000 tjänstemän
            med grundlöner, som va-
          </p>
          <pb facs="riksdagen-motions-pdf/data/1945/mot_1945__ak__482/mot_1945__ak__482-002.pdf"/>
          <fw xml:id="i-FLt6EUiXDKGTu9jMUvqSnU">
            4 Motioner i Andra kammaren, nr 482.
          </fw>
          <p xml:id="i-SpoBmfLe4AnR41Mksr8WvA">
            riera mellan 1800 och 3 600 kronor, icke skola ha laglig rätt
            att erhålla dyrtidstillägg i enlighet med de grunder, om vilka
            de ingingo överenskom- melse med staden, när de anställdes. Med
            stöd av denna lag har man be- rövat dem som ha 3 000 kronor i
            grundlön en procentuellt lika stor del av dem eljest tillkommande
            dyrtidstillägg som vad man berövat dem, vilka ha 20 000 kronor
            och mer i grundlön. Lagen betyder i princip att man lagstiftat
            mot arbetarnas möjlighet att genom solidarisk sammanhållning kunna
            tilltvinga sig en högre lön i form av högre dyrtidstillägg på
            bekostnad av arbetsgivarnas profit. Även om ett företags driftsresultat
            möjliggör utbetalandet till de anställda av en högre kompensation
            för dyrtiden, så kan detta förbjudas. En sådan lagstiftning rimmar
            mycket illa mot innehållet i arbetarrörelsens efterkrigsprogram,
            där det bland annat framhålles att »industriarbetare och andra,
            som fått ofull- ständig kompensation för prisstegringen under
            kriget, måste i första hand återvinna 1939 års reallöner, vare
            sig det sker genom att priserna falla eller genom att penninginkomsterna
            ökas» och att »de breda lagrens andel i det totala produktionsresultatet
            måste ökas&gt;. Man kan inte inför krigets slut förbereda genomförandet
            av efterkrigsprogrammet och samtidigt godkänna förlängning under
            ytterligare ett år av en lag av den principiella och prak- tiska
            innebörd, som ifrågavarande lag har. Ty när arbetarna gå att för-
            verkliga efterkrigsprogrammet komma de säkerligen att vara i behov
            av handlingsfrihet även i strävandena att höja lönerna i form
            av högre kom- pensation för dyrtiden. Så länge lagen om reglering
            av dyrtidstillägg gäller, är sådan strävan i princip betecknad
            som kriminell handling. Lagen kan med den utformning den har komma
            till användning inte bara för att bibehålla dyrtidstilläggen vid
            deras nuvarande allmänna nivå, utan även för att pressa dem nedåt.
            Staten har därmed skaffat sig ett medel för att diktera över arbetarnas
            levnadsstandard, i vad det gäller att tillse att denna inte blir
            för hög; däremot har ingen lag stiftats för att tillförsäkra arbetarna
            någon laglig rätt till dyrtidstillägg »i enlighet med vad som
            i all- mänhet utgår till arbetstagare». Enbart detta förhållande
            styrker tillräckligt ett påstående om att lagen kan betecknas
            som en ensidigt verkande klasslag. Med hänvisning till det anförda
            hemställes,
          </p>
          <p xml:id="i-FP7ETdmBu1cejJXuXyL5Xj">
            att riksdagen måtte besluta avslå Kungl. Maj:ts proposition nr
            90.
          </p>
          <p xml:id="i-L9e8h3VpqsxQnKLHJL5a5i">
            Stockholm den 9 mars 1945. Set Persson.
          </p>
          <p xml:id="i-7aTUiGNCJ13uKNLWrQdvcf">
            Helmer Holmberg. Gunnar Dahlgren. O. F. Persson.
          </p>
        </div>
      </div>
    </body>
  </text>
</TEI>
