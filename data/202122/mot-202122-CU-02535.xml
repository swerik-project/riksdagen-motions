<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02535">
  <teiHeader>
    <fileDesc>
      <titleStmt>
        <title>Sverigedemokratisk insolvensrätt</title>
        <author corresp="i-8fLDFKe7DukdiZtVTQStKM">av Angelica Lundberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2535 av Angelica Lundberg m.fl. (SD)</title>
          <idno type="rdwebb">H9022535</idno>
          <rs type="number">2535</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022535/text</ref>
          <ref type="dokument_url_html">http://data.riksdagen.se/dokument/H9022535</ref>
          <ref type="dokumentstatus_url_xml">http://data.riksdagen.se/dokumentstatus/H9022535</ref>
          <ref type="docx">http://data.riksdagen.se/fil/4D8AD741-247F-44EB-8F1C-56E4AA8CEDD1</ref>
          <ref type="pdf">http://data.riksdagen.se/fil/B50BEA52-3E8A-4BCF-8C02-5C25CB17CD21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-21gaLswwkz7sLJcXQt2GvF" type="signed"/>
        <correspContext corresp="i-21gaLswwkz7sLJcXQt2GvF">
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
        </correspContext>
        <correspAction xml:id="i-QxSht2BM26k2QKWhUsgzDE" type="submitted">
          <date when="2021-10-01"/>
          <time when="18:48:42"/>
        </correspAction>
        <correspAction xml:id="i-5HoJyJ3Rg7NWqbYMXCFt5M" type="reviewed">
          <date when="2021-10-04"/>
          <time when="12:13:11"/>
        </correspAction>
        <correspAction xml:id="i-LRAZqw636FAghsQYpTvP8X" type="referred">
          <date when="2021-10-14"/>
        </correspAction>
        <correspAction xml:id="i-QrW1ggrdnL9BDjmLTvQDz5" type="assigned">
          <date when="2022-10-05"/>
          <time when="11:47:12"/>
        </correspAction>
        <correspContext corresp="i-QrW1ggrdnL9BDjmLTvQDz5">
          <ref type="assignedTo">Civilutskottet</ref>
        </correspContext>
        <correspAction xml:id="i-4CdStWw8MYnHh2UnAsdRi7" type="behandlas_i"/>
        <correspContext corresp="i-4CdStWw8MYnHh2UnAsdRi7">
          <ref type="uppgift">2021/22:TU7</ref>
          <ref type="ref_dok_id">H901TU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU7</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BjNDcYiGZ79VsGLAYSh1Z4" type="behandlas_i"/>
        <correspContext corresp="i-BjNDcYiGZ79VsGLAYSh1Z4">
          <ref type="uppgift">2021/22:CU7</ref>
          <ref type="ref_dok_id">H901CU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU7</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FwVSCGZ3U9vj3vwpNx53sh" type="behandlas_i"/>
        <correspContext corresp="i-FwVSCGZ3U9vj3vwpNx53sh">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RpECgUh4t55Gd1q4bELtMX" type="motHeader">
        <div xml:id="i-2i6jPzCdTMsTjXCtSE7i2M" type="motTitle">
          Motion till riksdagen 2021/22:2535 av Angelica Lundberg m.fl.
          (SD) Sverigedemokratisk insolvensrätt
        </div>
      </div>
      <div xml:id="i-Cn9agYPVA18qswF2mrH2bN" type="motBody">
        <div xml:id="i-8WfeYj8YL2GqKsDifc1Suj" type="motProposal" subtype="förslag">
          <head xml:id="i-AoKWjY9wwuDUpU6g6L56hf">
            Förslag till riksdagsbeslut
          </head>
          <list xml:id="i-4hQ474EcnB4AHCjWptX5Zr" style="ol">
            <item xml:id="i-T31tDLCshKFYvHHNzSjUxE">
              Riksdagen ställer sig bakom det som anförs i motionen om att
              införa ömsesidigt erkännande av beslut om skuldsanering i Norden
              och tillkännager detta för regeringen.
            </item>
            <item xml:id="i-WFumBvjxiLVoN3XT27SL4B">
              Riksdagen ställer sig bakom det som anförs i motionen om att
              initiera en process för att uppmuntra våra grannländer att fatta
              beslut om ömsesidigt erkännande vid skuldsanering och tillkännager
              detta för regeringen.
            </item>
            <item xml:id="i-6xDzRd5TYvQuCn65s2TbXX">
              Riksdagen ställer sig bakom det som anförs i motionen om att
              räntan på skuld hos Kronofogden ska vara lika oavsett skuldanledning
              och tillkännager detta för regeringen.
            </item>
            <item xml:id="i-3gojFpMcvCqqAy3B6eqZAr">
              Riksdagen ställer sig bakom det som anförs i motionen om att
              förhindra att den som har statliga fordonsrelaterade skulder blir
              ägare till flera fordon och tillkännager detta för regeringen.
            </item>
            <item xml:id="i-svne79ZQ37WDt8gbH8Ljp">
              Riksdagen ställer sig bakom det som anförs i motionen om att
              möjliggöra för Kronofogdemyndigheten att ta över ägandeskapet
              vid försök att kringgå nyägandeförbudet och tillkännager detta
              för regeringen.
            </item>
            <item xml:id="i-Ub451RZjFm4PVR889SwR6g">
              Riksdagen ställer sig bakom det som anförs i motionen om att
              regeringen bör ta fram förslag till hur man bättre kan arbeta
              förebyggande gällande bilägarskap och tillkännager detta för regeringen.
            </item>
            <item xml:id="i-8raCCSwGJxZZheZv19Cs3u">
              Riksdagen ställer sig bakom det som anförs i motionen om att
              samordningsnummer bör få registreras som ägare till maximalt ett
              fordon i Sverige och tillkännager detta för regeringen.
            </item>
            <item xml:id="i-HWbtGeCJ4DGXUQtBDcw7jX">
              Riksdagen ställer sig bakom det som anförs i motionen om att
              den drabbade markägaren aldrig ska belastas med kostnader eller
              förlora inkomst till följd av olagliga bosättningar och tillkännager
              detta för regeringen.
            </item>
            <item xml:id="i-Bwp3HgJQazrKRtXzkr5che">
              Riksdagen ställer sig bakom det som anförs i motionen om att
              införa en snabb process för ingripande när barn är inblandade
              i illegala bosättningar och tillkännager detta för regeringen.
            </item>
            <item xml:id="i-enFSugPYu2PLfQBpx6ryP">
              Riksdagen ställer sig bakom det som anförs i motionen om att
              tillsätta en utredning om hur brott mot allemansrätten bättre
              kan bekämpas och tillkännager detta för regeringen.
            </item>
            <item xml:id="i-RdbmjwdkmgVibewTFac241">
              Riksdagen ställer sig bakom det som anförs i motionen om att
              ta fram förslag till konkreta åtgärder för att människor som begår
              brott genom illegal bosättning ska kunna lagföras och att straffvärdet
              ska höjas och tillkännager detta för regeringen.
            </item>
            <item xml:id="i-6XSaZqEpadn19ekTjTp1eR">
              Riksdagen ställer sig bakom det som anförs i motionen om att
              förbättra förutsättningarna för företagsrekonstruktion och tillkännager
              detta för regeringen.
            </item>
            <item xml:id="i-2tZhezRdmPwz6f5Ps7cfvn">
              Riksdagen ställer sig bakom det som anförs i motionen om att
              regeringen bör ta fram förslag till åtgärder mot att hamna i privat
              skuldsättning i händelse av kris som är utom företagares påverkan
              och tillkännager detta för regeringen.
            </item>
            <item xml:id="i-Cu82c9o6nWo3mbbcvQq84M">
              Riksdagen ställer sig bakom det som anförs i motionen om att
              regeringen bör ta fram förslag till åtgärder för att företagare
              ska kunna ta sig ur skuldsättning och ha möjlighet att återstarta
              verksamheter i händelse av kris som är utom företagares påverkan
              och tillkännager detta för regeringen.
            </item>
          </list>
        </div>
        <div xml:id="i-JMAt6PXN9np46J9cBeRB7m" type="motContent">
          <head xml:id="i-Kv3L2JzZtwEH7d8JjgFVd6" type="h1">
            Motivering
          </head>
          <p xml:id="i-6kG7hDFTmTAuaMLX9uZ1DA">
            Samhället ska tillhandahålla en grundtrygghet för att motverka
            insolvens, och de regel­verk som finns ska förhindra överskuldsättning.
            Problematiken kring insolvens i samhället är tyvärr stor, och
            det gäller både privatpersoner och inom näringsverksamhet. Dessa
            problem ökar också i spåren av coronapandemin, då många människor
            förlorat sina jobb och företag hamnat i ekonomiska svårigheter.
            Gällande skuldsättning driver Sverigedemokraterna ett flertal
            förslag samlade i en särskild kommittémotion om överskuldsättning.
          </p>
          <p xml:id="i-KduUosenCTM6bcH6HaeSGh">
            Det bör vara möjligt för personer att bosätta sig eller jobba
            i våra nordiska grann­länder, efter skuldsanering man fått i Sverige.
            Vi bör ha gemensamma nordiska regler. Nordiskt samarbete bör förstärkas
            genom ett regelverk för ömsesidigt erkännande av skuldsanering.
          </p>
          <p xml:id="i-Crbww3VYLSqoKrniVrtZPo">
            Krafttag ska tas mot så kallade bilmålvakter eftersom problem
            är stora med fall där någon registreras som ägare till ett fordon
            som ersättare för den verklige ägaren.
          </p>
          <p xml:id="i-MhH6CTczAv1aQ4Yu9uyWKK">
            Sverigedemokraterna värnar äganderätten och vill se effektiva
            regler för exempelvis avhysning, där markägarens intressen värnas.
            Extra viktigt är tydliga regler och snabba ingripanden i situationer
            som rör barn. För den som däremot utnyttjar regelverket för att
            undkomma skatter och avgifter ska det innebära kännbara påföljder.
          </p>
          <p xml:id="i-Mi7QmLDdNs1pYLVAWPBDvP">
            Företagsrekonstruktion kan vara ett alternativ till konkurs för
            de företag som har ekonomiska problem men som på sikt har en möjlighet
            att överleva, och därför behöver förutsättningarna för företagsrekonstruktion
            förbättras.
          </p>
          <p xml:id="i-5ddbNxXbiSuqdUwHbFJ84j">
            Företagare som skött sin verksamhet enligt de regelverk som finns
            ska ha möjlighet till en snabbare skuldsanering än privatpersoner
            normalt har. Därför är dagens gällande åtskillnad vid skuldsanering
            positiv. Företagande är en grundpelare i samhällsekonomin. Med
            anledning av de svårigheter företagare försattes i under coronapandemin,
            så behöver regeringen vidta det som krävs för att seriösa företagare,
            som inte kunnat förhindra att deras företag försatt dem i skuld
            hos Kronofogden på grund av effekterna av en kris de inte kunnat
            förutse, inte ska drabbas personligen på ett orimligt sätt.
          </p>
          <head xml:id="i-AnSroBEUZ3M1Y18QcNqudJ" type="h1">
            Nordiskt samarbete kring insolvens
          </head>
          <p xml:id="i-HCtebSnp3aear8MkbxePHq">
            Redan 1933 ingick de nordiska länderna en konvention om konkurser,
            men i dagsläget finns ingen reglering om att ett beslut om skuldsanering
            ska erkännas i ett annat nordiskt land, undantaget Finland och
            Sverige som omfattas av gemensamma EU-regler. Detta skapar problem
            för den enskilde gäldenären som efter att ha fått skuld­sanering
            i Sverige vill bosätta sig eller jobba i något av grannländerna.
            Domstolen i det landet kommer inte att erkänna det svenska beslutet,
            med följden att de svenska borge­närerna kan försöka driva in
            sina skulder av gäldenären eftersom denne bor i annat nordiskt
            land. För att vara skyddad från de svenska borgenärerna måste
            gäldenären med andra ord ansöka om skuldsanering också i det nya
            landet denne är bosatt i. En process som är både tidskrävande
            och mödosam för den skuldsatte.
          </p>
          <p xml:id="i-KhDAFXWWSj7ZF43cyJfu38">
            Detta kan också inverka negativt på rörligheten av arbetskraft
            och kapital mellan de nordiska länderna. En skuldsatt gäldenär
            som beviljats skuldsanering kan välja att inte flytta till ett
            annat nordiskt land och arbeta på grund av att skuldsaneringsbeslutets
            skyddande rättsverkningar inte kan göras gällande i andra länder.
            Gäldenären kan dra sig för att göra investeringar utomlands. En
            ytterligare nackdel är att även gränspendlare berörs. En dansk
            medborgare som beviljats skuldsanering i Danmark och som dags­pendlar
            till Sverige för att arbeta, riskerar att få den svenska lönen
            utmätt av de danska borgenärerna i Sverige. Detsamma gäller eventuell
            egendom denne tar med till Sverige i samband med arbetsresorna.
          </p>
          <p xml:id="i-XNK3htw5EqrhTb2j734Czm">
            Eftersom Sveriges lagstiftning inte skiljer sig nämnvärt från
            de nordiska ländernas lagstiftning, finns inget hinder mot att
            införa ömsesidigt erkännande av beslut om skuld­lättnader, även
            om hänsyn måste tas till att Sverige och Finland redan är bundna
            av insolvensförordningen.
          </p>
          <p xml:id="i-Ld7xWzcqzD9cY27FsF5DTU">
            I en rapport från år 2010 som presenterats på uppdrag av Nordiska
            ministerrådet, Nordisk gældssanering (2010:598), föreslås en nordisk
            reglering genom en modellag. Även den utredning som ligger till
            grund för propositionen bedömer att det finns ett behov av gemensamma
            nordiska regler, men konstaterar också att detta förutsätter gemensamt
            arbete inom Norden. Trots att det för närvarande tycks saknas
            pågående arbete på området i de övriga nordiska länderna, bör
            inte den omständigheten stå i vägen för att Sverige tar första
            steget mot att gemensamma regler införs i hela Norden. Nordiskt
            samarbete bör förstärkas genom ett regelverk för ömsesidigt erkännande
            av skuldsanering. Därför förordas att regeringen bygger vidare
            på det viktiga nordiska samarbetet genom ett sådant regelverk
            och även initierar en process för att uppmuntra våra grannländer
            att fatta samma beslut.
          </p>
          <head xml:id="i-BbdiJVAFEfejETWXwx6qDp" type="h1">
            Skuldräntan hos Kronofogdemyndigheten
          </head>
          <p xml:id="i-16XqFc3Ssfa6Bw4Kk89Rh4">
            Kronofogdens ränta för indrivning bör utvärderas. Idag gäller
            referensräntan plus åtta procent för vanlig indrivning och referensräntan
            plus två procent för skadestånd. Att den som till exempel begått
            ett brott mot någon och därefter blir skadeståndsskyldig men inte
            betalar sin skuld ska ha en lägre ränta är orimligt. Dessa olika
            räntor bör ligga på samma nivå.
          </p>
          <head xml:id="i-R3FTWQ3TVJiFyCktP5iC1f" type="h1">
            Bilmålvakter
          </head>
          <p xml:id="i-MxigW6XBWXvVrMFNvNGaag">
            Begreppet bilmålvakter används om personer som registreras som
            ägare till ett fordon som ersättare för den verklige ägaren. Genom
            att använda en bilmålvakt slipper fordonets verklige ägare betalningsansvar
            för fordonsrelaterade skatter och avgifter eftersom den registrerade
            ägaren är betalningsskyldig. Bilmålvakten betalar dock sällan
            vare sig skatter eller avgifter och staten går därmed miste om
            stora intäkter. Transport­styrelsen gjorde i början av 2019 en
            undersökning som visade att hela 191 personer i Sverige äger fler
            än 100 bilar vardera. I juni 2021 ägde 223 personer fler än 100
            bilar vardera. Vid samma tidpunkt ägde 26 personer fler än 500
            fordon vardera, varav fem personer ägde fler än 2 000 fordon vardera.
            Som mest ägde en person 2 673 fordon. År 2020 utgjorde fordonsrelaterade
            skulder 1,6 miljarder kronor. Enligt rapportering 2018 äger Sveriges
            tio värsta bilmålvakter tillsammans 15 000 bilar och bland de
            30 personer som äger flest bilar i Sverige så tillkommer ca åtta
            nya fordon varje dag. Trots att den lag som trädde i kraft 2014
            har medverkat till att antalet bilmålvakter minskar så minskar
            inte skulderna. De åtgärder som hittills vidtagits har inte varit
            tillräckliga.
          </p>
          <p xml:id="i-TwBGmuXLCE6H3BogzSx3sw">
            Kraftfulla åtgärder måste till för att få stopp på problemen.
            Ett sätt att förhindra att nya bilmålvakter tillkommer eller att
            fler bilar får ägare i redan existerande målvakter, är att begränsa
            det antal bilar en person har tillåtelse att äga. Skötsamma, laglydiga
            personer ska dock inte straffas för det som andra orsakar. Den
            bilägare med någon form av statlig oreglerad skuld, vare sig det
            är felparkeringsavgifter, obetalda fordonsskatter eller trängselavgifter,
            ska inte ha tillåtelse att stå som ägare för flera bilar innan
            skuld­erna är reglerade utan ska istället beläggas med nyägandeförbud.
            På så vis försvåras läget för de som vill utnyttja systemet.
          </p>
          <p xml:id="i-CSwYV1F63eMwXXT8g4q7SQ">
            I de fall en skuldbelagd person försöker registrera sig som ägare
            till nya fordon ska ägandeskapet kunna överföras till Kronofogden
            till dess att skulden är reglerad, antingen genom att myndigheten
            säljer fordonet eller att den skuldsatte på annat sätt reglerar
            sin skuld.
          </p>
          <p xml:id="i-G1Rn9m1Z9JZroJpU6FL8Xu">
            Sedan systemet med samordningsnummer infördes år 2000 och fram
            till juni i år har ca 937 000 nummer delats ut till personer som
            inte är folkbokförda i Sverige. Utöver detta finns 207 000 samordningsnummer
            som har en hänvisning till ett personnummer eller annat samordningsnummer.
            Skatteverket bedömer att nästan hälften av samordnings­numren
            inte är kopplade till en styrkt identitet. Idag finns ingen begränsning
            av hur många fordon som kan registreras på ett samordningsnummer,
            och en och samma person, som inte är svensk medborgare, kan skapa
            flera samordningsnummer. Det innebär att det kan existera ett
            antal digitala personer med samordningsnummer utan motsvarighet
            i fysiska personer. Dessa kan i sin tur äga ett flertal bilar
            vardera. Det är lättare för någon med ett samordningsnummer att
            hålla sig undan myndigheterna och konsekvenserna av att ha skulder
            på ett samordningsnummer är inte lika stora som för en medborgare
            med ett svenskt personnummer. Därför utnyttjas samordningsnummer
            inte sällan som bilmålvakter och bilarna används i brottslig verksamhet.
            Enligt polisen fanns 726 samordningsnummer som hade fler än 10
            bilar registrerade på sig år 2019. Sammanlagt hade dessa personer
            skulder på upp emot 100 miljoner kronor. För att ytterligare försvåra
            för kriminella och för att sätta stopp för bilmålvakter ska en
            person med samordningsnummer maximalt få äga ett fordon i Sverige.
          </p>
          <p xml:id="i-GtAG3PDy2JGt8Lz6LXLpGP">
            Den lagskärpning som genomfördes vid årsskiftet 2020/2021, som
            innebär att ett fordon med obetalda fordonsrelaterade skulder
            på minst 5 000 kronor kan ges användningsförbud efter sex månader
            och få registreringsskyltarna beslagtagna, är ett bra steg på
            vägen men inte tillräcklig kraftfullt.
          </p>
          <p xml:id="i-NpmQAqhQtQjut64HRQ2kmt">
            Kronofogdemyndigheten behöver ges möjlighet att tillämpa så kallad
            distans­utmätning i fler fall. Det är inte rimligt att en skuldsatt
            person som blir stoppad av polisen ska få behålla bilar, kontanter
            eller andra tillgångar. Vi ser positivt på det tillkännagivande
            som riksdagen riktade till regeringen i april 2021 om att överväga
            eller utreda ökade möjligheter till distansutmätning för Kronofogdemyndigheten.
          </p>
          <p xml:id="i-SGpbvKxdBivap4bvnxPyP5">
            I vissa länder är det vanligt att myndigheterna gör hembesök
            hos personer som äger onormalt många bilar. Syftet är att säkerställa
            att bilarna förvaras korrekt och inte tar parkeringsplatser i
            anspråk och att kontrollera så att ingen misstänkt olaglig verksamhet
            pågår. Systemet bör skapa trygghet för skötsamma personer och
            utgör ett utmärkt sätt för förebyggande arbete.
          </p>
          <head xml:id="i-FfxSgfnUjkMJEzx6rcmCib" type="h1">
            Illegala bosättningar
          </head>
          <p xml:id="i-tQ5ZF7fPX52kpQXwV9cYo">
            Markägare ska kunna avlägsna otillåtna bosättningar och personer
            som olagligen har tagit deras mark i besittning. Regelverket bör
            utvecklas för att markägare som drabbas ska få en rättvis process.
            Markägaren ska aldrig drabbas av kostnader kopplat till avlägsnandet.
            Detta gäller såväl kostnader för avgifter till myndigheter som
            kostnader för bortforsling, upprensning och sanering av marken.
            Då bosättningarna och skadorna på marken är ett direkt resultat
            av att myndigheter inte följer andra lagar och regler, så ska
            de drabbade markägarna kompenseras för detta fullt ut.
          </p>
          <p xml:id="i-JYNCMWpuNVUaPcA5VfT75G">
            Drabbade markägare ska, utöver rätt till ersättning för sina
            direkta kostnader, även ha rätt till ersättning för den uteblivna
            inkomst som bosättningar ofta ger upphov till. Det kan gälla stora
            summor för den enskilde markägaren när exempelvis grödan på marken
            förstörs eller när marken blir omöjlig att bruka på det sätt som
            är tänkt. Även denna typ av kostnad kan innebära en stor börda
            för markägaren som uppstår till följd av andras olagliga handlingar.
            Därför bör alla kostnader alltid kompenseras.
          </p>
          <p xml:id="i-QgCwU6f6EmgcdXT56Z8CRi">
            Avlägsnande ska alltid innebära en polisiär procedur oavsett
            hur tidsramen ser ut, om bosättningen på marken skett på ett olagligt
            sätt från början. Besittningsrätt ska normalt aldrig kunna hävdas
            i den här typen av situationer; det ska vara förbehållet den som
            ursprungligen haft laglig rätt.
          </p>
          <p xml:id="i-83SPC6i3pSbLuvpNo4BYhD">
            Då barn är inblandade i en olaglig bosättning så är situationen
            akut och fallet måste hanteras så snabbt som möjligt. Barn ska
            aldrig växa upp i tältläger och kåkstäder i Sverige, utan dessa
            fall ska ges hög prioritet och snabbast möjliga handläggnings­process.
            Kommunens sociala myndigheter har en skyldighet att ta hand om
            de barn och föräldrar som har rätt att vistas här. Socialtjänsten
            ska samarbeta med polisen i sådana situationer för att kunna göra
            en bedömning av om barnen har rätt att stanna kvar i Sverige och
            i så fall hamna under socialtjänstens ansvar, i stället för att
            bo under farliga och omänskliga boendeförhållanden i kåkstäder/tältläger.
          </p>
          <p xml:id="i-75GCFn8gVqvcvQ3PFUf222">
            Otillåtna bosättningar är ett allvarligt problem, och det är
            dags att det bekämpas på riktigt. Det ska vara tydligt att den
            som bosätter sig utan tillåtelse på någon annans mark, utöver
            den natt som enligt hävd och enligt allemansrätten är tillåtet,
            gör sig skyldig till ett brott som ska beivras. Därför föreslås
            att en utredning tillsätts med syftet att föreslå konkreta åtgärder
            för att människor som begår dessa brott ska kunna lagföras. En
            översyn ska också göras av hur straffvärdet kan höjas så att det
            bättre står i proportion till den skada som åsamkas markägaren.
          </p>
          <head xml:id="i-EoZpivhGs9EFnc8Mwd1Bu2" type="h1">
            Förbättra möjligheterna till företagsrekonstruktion
          </head>
          <p xml:id="i-MZciBC1y1b6hDCiDLJh6bY">
            Svenska företag ska ha minst lika goda förutsättningar som företag
            i andra länder. Även i händelse av krisläge ska annars livskraftiga
            företag ges goda förutsättningar.
          </p>
          <p xml:id="i-GSH2Sh82uDRzRvwie6W3wA">
            Flera typer av åtgärder behövs. För livskraftiga företag som
            har tillfälliga betalnings­svårigheter, kan rekonstruktion i vissa
            fall vara en räddningsplanka. Sverigedemokra­terna anser att det
            räddningspaket för företagen som våren år 2020 sattes in till
            följd av coronapandemin behövdes. Förutsättningarna för företagsrekonstruktion
            behöver också förbättras.
          </p>
          <p xml:id="i-8UmKTRsV2CscEBqZUNNEPw">
            Företagsrekonstruktion kan vara ett alternativ till konkurs för
            de företag som har ekonomiska problem men som på sikt har en möjlighet
            att överleva. Svenska materiella regler om företagsrekonstruktion
            finns i lagen (1996:764) om företagsrekonstruktion. Företaget
            eller borgenären kan ansöka i domstol om rekonstruktion. Det måste
            kunna antas att företaget inte kan betala sina förfallna skulder
            och att det finns förutsättningar för att en rekonstruktion leder
            till positiv hantering av de ekonomiska problemen och att verksamheten
            blir lönsam. Rekonstruktionsansökan lämnas in till tingsrätten
            som tar beslut varefter rekonstruktör utses. Skulder fryses, eventuell
            lönegaranti betalas ut till anställda, rekonstruktionsplan upprättas,
            underrättelse skickas och borgenärssamman­träde hålls, rekonstruktionen
            pågår tre månader i taget, verksamhetsförändringar på­börjas,
            eventuell förlängning av rekonstruktionen sker och ackordsförhandlingar
            genom­förs eventuellt om nedskrivning och betalning av skulder.
            En företagsrekonstruktion tar i regel mellan tre och 12 månader.
          </p>
          <p xml:id="i-NPoZCjo9JDhaKPYiHh1kjV">
            Företagsrekonstruktion används i liten utsträckning. Under coronapandemin
            våren 2020 ökade konkursansökningar och ansökningar om rekonstruktioner,
            men jämfört med antalet konkurser var antalet rekonstruktioner
            lågt – ett exempel är att i mars 2020 gjordes 574 konkursansökningar
            jämfört med 53 rekonstruktionsansökningar.
          </p>
          <p xml:id="i-5cz55kFXnmkqe6p31wQrPN">
            Förutsättningar för lyckade rekonstruktioner och borgenärers
            förtroende för institutet behövs. Hänsyn behöver tas till borgenärernas
            intressen, och även företagens möjlighet till krediter och tillväxt
            behöver förbättras. Detsamma gäller kostnaderna och tids­perspektivet.
          </p>
          <p xml:id="i-Vgsdzj6HyS6s9LHDSacNA2">
            EU antog nyligen ett direktiv om ramverk för förebyggande rekonstruktion,
            om skuldavskrivning och näringsförbud och om åtgärder för att
            få fram effektivare förfaranden som rör rekonstruktion, insolvens
            och skuldavskrivning. En särskild utredare ska ta ställning till
            hur direktivets regler om rekonstruktion ska genomföras i Sverige.
            I uppdraget ingår att analysera hur svensk rätt förhåller sig
            till direktivet och föreslå nödvändiga eller annars lämpliga författningsändringar
            och andra åtgärder. Utredningens syfte är enligt direktivet övergripande.
            Det är av vikt att man i Sverige tar hänsyn till svenska förhållanden
            och vad som är gynnsamt för svenska företagare och inte enbart
            söker anpassning till EU-bestämmelser. Lösningar behöver hittas
            som för det svenska näringslivets skull underlättar för att bevara
            livaktigt företagande. Det är också av vikt att aspekterna till
            borgenärernas intressen, företagens möjlighet till krediter och
            tillväxt, kostnaderna och tidsperspektivet tas hänsyn till i de
            eventuella kommande förslagen som utredningsbetänkandet Andra
            chans för krisande företag – En ny lag om företagsrekonstruktion
            (SOU 2021:12) utmynnar i.
          </p>
          <head xml:id="i-Y94c4ThQPfHTNWAxhcupLo" type="h1">
            Krisberedskap för rättvis skuldhantering för företagare
          </head>
          <p xml:id="i-BL1LL1Y5kUf1hrSSYKJVkT">
            I juli 2020 rapporterades att jämfört med 2019 steg antalet konkurser
            med 12 procent och andelen anställda som berördes steg med 19
            procent. Särskilt drabbade har före­tagare inom hotell- och restaurangverksamhet
            varit. Ett företag eller en person kan försättas i konkurs om
            skulderna inte kan betalas. Faktiska konkurser kan liknas vid
            uppsägningar och föra med sig stigande arbetslöshet. Både antalet
            faktiska konkurser och konkursutsattheten ökade i januari–juni
            2020 jämfört med samma period 2019 och ökningarna har synts i
            ett flertal branscher. Många personer har blivit av med jobb och
            inkomster och arbetslösheten stiger.
          </p>
          <p xml:id="i-4YtiEb7ktxCgD3x73FN18D">
            Även om antalet konkurser periodvis sjunker, så visar coronapandemin
            2020 att förebyggande åtgärder av krisberedskapskaraktär behövs.
            Detta gäller inte minst under­lättande att slippa hamna i skuldsättning,
            att ta sig ur skuldsättning och att kunna åter­uppstarta verksamhet
            i händelse av kris där företagaren inte kunnat förutse situationen.
            Sverigedemokraterna lade fram ett utskottsinitiativ om behoven
            av att regeringen tar fram förslag för detta, under coronapandemin
            våren 2020. Initiativet vann inte gehör. Fortfarande kvarstår
            behov av att ta fram underlättande förslag och att krisplanera
            för liknande situationer, så att problematiken kan undvikas eller
            åtminstone hanteras bättre.
          </p>
          <p xml:id="i-Jz7b9tXkaW8uEmMtVSRfgp">
            Den som personligen gått i borgen för ett lån kan förhandla med
            kreditgivaren om en avbetalningsplan, men det saknas reglering
            av att detta måste godkännas. Det gäller då att vädja till bankens
            goda vilja. Väljer långivaren att driva in skulden hamnar den
            hos Kronofogdemyndigheten. För att undvika utmätning kan den drabbade
            ansöka om anstånd och själv sälja det som använts som garanti
            för lånet, oftast en bostad. Företa­gare kan i sådan situation
            bli tvingade att sälja sitt hem, troligen till under marknads­värde.
            Svårigheter föreligger att finna ny hyresbostad på grund av bostadsbristen,
            och familjer och barn riskerar att bli hemlösa. Kan man ändå inte
            betala och det går så långt som till skuldsanering ska en lång
            handläggningsprocess genomgås för att den person­ligt ansvarige
            företagaren sedan, om ansökan om F‑skuldsanering blir godkänd,
            ska leva på existensminimum i tre år. När möjligheten för företagare
            att få skuldsanering inför­des betonade regeringen att skuldsanering
            för en aktiv företagare knappast kommer att vara en enkel väg
            för företagaren att komma ut ur sina skuldproblem.
          </p>
          <p xml:id="i-7ZgiCm5EQDMVagNErboM8S">
            Företagande är en grundpelare i samhällsekonomin. Regeringen
            behöver vidta de åtgärder som krävs för att seriösa företagare,
            som inte kunnat förhindra att deras företag försatt dem i skuld
            hos Kronofogden på grund av effekterna av kris de inte kunnat
            förutse, inte ska drabbas personligen på ett orimligt sätt. Efter
            en kris behöver företagare även ha möjlighet att återuppstarta
            verksamhet. En krisberedskapsplanering på området behövs.
          </p>
        </div>
        <div xml:id="i-5XAQ1m4EzStxVwRwFusKnD" type="signatureBlock">
          <list xml:id="i-3tWXNjrB9NCpg25WqPb8LW">
            <item xml:id="i-L7eLPBuHqABNJMBKaXwDyJ" who="i-8fLDFKe7DukdiZtVTQStKM" type="signature">
              Angelica Lundberg (SD)
            </item>
            <item xml:id="i-ZUP779k5JsHkQ4hzJf1YW" who="i-9fmcZcGuiE51S4XGih65wn" type="signature">
              Mikael Eskilandersson (SD)
            </item>
            <item xml:id="i-LoxaCkgG3PoEC78fSLKNZm" who="i-4up3MKHRwxhpoLfZgub9Fu" type="signature">
              Roger Hedlund (SD)
            </item>
          </list>
        </div>
      </div>
    </body>
  </text>
</TEI>
