<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00464">
  <teiHeader>
    <fileDesc>
      <titleStmt>
        <title>Homosexuellas, bisexuellas och transpersoners situation inom utbildningsväsendet m.m.</title>
        <author corresp="i-jzGaaesAq8sGFLrFKnaY8">av Olof Lavesson m.fl. (m, c, v, fp, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Homosexuellas, bisexuellas och transpersoners situation inom utbildningsväsendet m.m.</title>
          <idno type="rdwebb">GW02Ub464</idno>
          <rs type="number">Ub464</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub464/text</ref>
          <ref type="dokument_url_html">http://data.riksdagen.se/dokument/GW02Ub464</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub464</ref>
          <ref type="doc">http://data.riksdagen.se/fil/085DB7C6-2711-4E0F-8A4A-EB24368B51CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MdvYy38dWtC2ReRCzFYPcf" type="signed"/>
        <correspContext corresp="i-MdvYy38dWtC2ReRCzFYPcf">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-BijAhigzcR1MHdRoo4YtH5"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-Pzp1cLEG6AmvRjrQjJTq1H" type="numbering">
          <date when="2008-10-08"/>
        </correspAction>
        <correspAction xml:id="i-Nb2499SMSnwrKrkjdCn86q" type="submission">
          <date when="2008-10-06"/>
        </correspAction>
        <correspAction xml:id="i-4QUjq9WhTS2hWiGcNAsQQ3" type="transfer">
          <date when="2008-10-06"/>
        </correspAction>
        <correspAction xml:id="i-8nDYZD6YqCsK2NFykSX4fN" type="assigned"/>
        <correspContext corresp="i-8nDYZD6YqCsK2NFykSX4fN">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E8xerKuGWmMkt2Xxa55aFa" type="motBody">
        <div xml:id="i-DTYmHGesraiyrFsDn1BFeK" type="motProposal" subtype="förslag">
          <head xml:id="i-GVevmB6izEVTLCo2ThAX1c">
            Förslag till riksdagsbeslut
          </head>
          <list xml:id="i-5Vwr55fSvRAynBgxaR2yH4" style="ol">
            <item xml:id="i-Ng78Czyc1s9U2BgsvWMWoF">
              Riksdagen tillkännager för regeringen som sin mening vad som
              anförs i motionen om HBT-kompetens för anställda inom utbildningsväsendet.
            </item>
            <item xml:id="i-KsXgmAF4MgBBsuAKyDypMc">
              Riksdagen tillkännager för regeringen som sin mening vad som
              anförs i motionen om HBT-frågor i skollagen.
            </item>
            <item xml:id="i-26ZeNykds2fPf9VaNsGFVK">
              Riksdagen tillkännager för regeringen som sin mening vad som
              anförs i motionen om kursplanerna på grundskole- och gymnasienivå.
            </item>
            <item xml:id="i-5CaY5zVr6n37bFW4GrHLNj">
              Riksdagen tillkännager för regeringen som sin mening vad som
              anförs i motionen om HBT-frågor inom olika skolämnen.
            </item>
            <item xml:id="i-ViwfVdQAC7AXheVq11Jaov">
              Riksdagen tillkännager för regeringen som sin mening vad som
              anförs i motionen om alla elevers rätt till objektiv undervisning
              i HBT-frågor.
            </item>
            <item xml:id="i-V2WYJWhixw6ABYmtoRw5eH">
              Riksdagen tillkännager för regeringen som sin mening vad som
              anförs i motionen om bilden av HBT i läromedel.
            </item>
            <item xml:id="i-MjKGDQURkMg6tsZgPsCRsw">
              Riksdagen tillkännager för regeringen som sin mening vad som
              anförs i motionen om undervisning i HBT-frågor för lärarstuderande.
            </item>
            <item xml:id="i-PndGV554naYuE4swSZfJ4n">
              Riksdagen tillkännager för regeringen som sin mening vad som
              anförs i motionen om att Polishögskolan ska omfattas av lagen
              (2001:1268) om likabehandling av studenter i högskolan. 1
            </item>
            <item xml:id="i-EAKno5P4gzp5muwaUCJRqK">
              Riksdagen tillkännager för regeringen som sin mening vad som
              anförs i motionen om att Försvarshögskolan ska omfattas av lagen
              (2001:1268) om likabehandling av studenter i högskolan. 2
            </item>
          </list>
          <p xml:id="i-7AL8AY2cmkpbQejPyJAYjs">
            1 Yrkande 8 hänvisat till JuU.
          </p>
          <p xml:id="i-UiVNegPwENeeugukaDyNjC">
            2 Yrkande 9 hänvisat till AU.
          </p>
        </div>
        <div xml:id="i-CiR6sKN7DtXhWep9rNAZeS" type="motContent">
          <head xml:id="i-341u1rAQW5VWEwGSfrEWif" type="h1">
            Riksdagens HBT-grupp
          </head>
          <p xml:id="i-B5ckt29thGzr2vXvQZ5kPY">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör homosexuella, bisexuella och transpersoner.
            Totalt deltar ett 60-tal personer i gruppen. Motionen är undertecknad
            av en riksdagsledamot ur varje partigrupp som deltagit i nätverkets
            arbete med motionen.
          </p>
          <p xml:id="i-GuaAc67LsjuRbWeNddwJA3">
            HBT är en paraplybeteckning för homosexuella, bisexuella och
            transpersoner. Homosexuella och bisexuella är män och kvinnor
            i olika åldrar med olika etnisk bakgrund, religion och politisk
            uppfattning. Med transpersoner brukar man avse transvestiter,
            transsexuella, intersexuella. Drag Kings/Queens som har en könsidentitet
            eller ett beteende som tidvis eller alltid skiljer sig från vad
            som utifrån stereotypa men utbredda föreställningar kan förväntas
            beroende på deras biologiska kön. Det kan också vara individer
            som av omgivningen uppfattas ha eller ge uttryck för en avvikande
            könsidentitet, till exempel genom att deras könsidentitetsuttryck
            tidvis eller alltid skiljer sig från normen för det kön som registrerats
            för dem vid födseln. Transpersonsbegreppet som politisk term förutsätter
            inte att individen själv identifierar sig som transperson.
          </p>
          <head xml:id="i-PTZPMrJFEfBqxGL5bKpgrL" type="h2">
            Våra utgångspunkter
          </head>
          <p xml:id="i-GfXX7zf6CuKebNN35MFpuW">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värda
            som kärlek och sexualitet mellan människor av olika kön. Alla
            skall kunna leva ett värdigt liv, oavsett sexuell läggning eller
            könsidentitet. Tyvärr finns det i vårt samhälle ett förtryck av
            homosexuella, bisexuella och transpersoner, vilket bland annat
            tar sig uttryck i form av trakasserier, diskriminering och våld,
            våld som leder till döden. Riksdagen uttalade redan 1973 i utskottsbetänkande
            LU 1973:20 att en samlevnad mellan två parter av samma kön är
            en från samhällets synpunkt fullt acceptabel samlevnadsform. I
            regeringens proposition 1986/87:124 heter det att den enda säkra
            skillnaden mellan homosexuella och heterosexuella är att homosexuella
            känslomässigt dras till personer av samma kön.
          </p>
          <p xml:id="i-MKvuo45G3yRLsoQJGzJBxQ">
            I homosexuellas och heterosexuellas förhållanden finns motsvarande
            känslor av vänskap, omsorg, lojalitet, ömhet, kärlek och såvidare.
            Trots dessa ställnings­taganden finns diskriminering även i lagstiftningen.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet. I denna motion, som är ett resultat av vårt
            tvärpolitiska samarbete, föreslås sådana förändringar som vi anser
            är viktiga att genomföra för att målsättningen om ett pluralistiskt
            och mångkulturellt samhälle skall kunna uppnås. Denna vision innebär
            ett samhälle fritt från diskriminering, våld och fördomar mot
            personer på grund av deras sexuella läggning eller könstillhörighet.
            I denna motion tar vi upp sådana frågor som behandlas i utbildningsutskottet.
          </p>
          <head xml:id="i-Q9HYQ6Sh3iAtcyjGirwajN" type="h2">
            Utbildningsväsendet och HBT-personer
          </head>
          <p xml:id="i-UsYuq8xVN5UR7P5zCBafQn">
            För att utbildningsväsendet skall ge samma kvalitet i bemötandet
            av enskilda individer oavsett deras sexuella läggning eller könsidentitet
            krävs kunskap och insikt. Att en skolsköterska exempelvis skall
            ha kunskap om hur heterosexuell samlevnad kan gestalta sig är
            en självklarhet. Men många skolelever har eller eftersträvar relationer
            med någon av samma kön. Om en skolsköterska saknar den mest grundläggande
            kunskap om samkönad samlevnad drabbar detta kvaliteten i bemötandet
            av eleverna.
          </p>
          <p xml:id="i-12gSZ83gSrmW9HTJYVx3mM">
            Motsvarande resonemang kan tillämpas på övriga delar av elevvården
            liksom på lärarkåren och andra anställda inom skolan. Därför finns
            det mycket att göra för att utbildningsväsendets anställda skall
            ha kompetens på området homo-, bi- och transfrågor, det vill säga
            HBT-kompetens. Med HBT-kompetens menar vi samma typ av insikt,
            kunskap och förståelse som tas för självklar när det gäller heterosexuellas
            vardag. HBT-kompetensen kan med fördel integreras i ett bredare
            perspektiv av likaberättigande och likabehandling, precis som
            jämställdhetsperspektivet bör integreras och inte ses som en isolerad
            fråga. Skolverket och Högskoleverket bör initiera ett utvecklingsarbete
            på detta område. Detta bör riksdagen tillkännage för regeringen
            som sin mening.
          </p>
          <p xml:id="i-P24BLhgGswoLgw8RDJS2yy">
            Det är också angeläget att man i den förestående reformen av
            skollagen uttryckligen skriver in att skolans personal aktivt
            skall motverka främlingsfientlighet och fördomar inklusive fördomar
            riktade mot homosexuella, bisexuella och transpersoner. Genom
            att nämna detta i skollagen synliggör man det åliggande som skolan
            har att värna de demokratiska värderingarna också på HBT-området.
            Detta bör riksdagen tillkännage för regeringen som sin mening.
          </p>
          <head xml:id="i-GVQYidNN9F7gmRc2vm1KXz" type="h2">
            Undervisningen i HBT-frågor
          </head>
          <p xml:id="i-8qo6aDP6n7PjrzVAEKn3uS">
            Sverige införde på ett tidigt stadium sex- och samlevnadsundervisning
            i grundskolan och på gymnasiet. Undersökningar har dock visat
            att informationen och kunskapsspridningen om homosexualitet, bisexualitet,
            transsexualism och transvestism är bristfällig både i grundskolan
            och i gymnasieskolan samt på de högre utbildningarna.
          </p>
          <p xml:id="i-EYFFyJEjzagFfstB2aZciB">
            Det händer ofta att man inte tar upp frågor som rör HBT över
            huvud taget. Organisationer som RFSU, RFSL och RFSL Ungdom har
            ofta informatörer som når ut till ett stort antal skolor i landet.
            Vi anser att det är orimligt att elevens möjlighet att få saklig
            information om HBT-frågor skall vara beroende av om det finns
            frivilligorganisationer i närheten av skolan eller inte. I den
            nya läroplanen för grundskolan är frågor som berör sex och samlevnad
            invävda i flera ämnen. Kursplanens texter är däremot mycket otydliga
            i vilka krav som finns på vad eleven skall uppnå i samlevnadskunskapen.
            Att skolan skall upplysa om homosexualitet och bisexualitet har
            helt strukits, detta är vi mycket kritiska till. Vi finner det
            orimligt att det kravet inte längre finns kvar. Skolan måste ha
            som sitt ansvar att varje elev efter genomgången skolgång, oavsett
            om det är en kommunal skola eller en friskola, har utvecklat sin
            förmåga till att reflektera över frågor som sexuell läggning och
            könsidentitet. HBT-frågorna måste också uttryckligen tas upp i
            kursplanerna på grundskole- och gymnasienivå. Detta bör riksdagen
            tillkännage för regeringen som sin mening.
          </p>
          <p xml:id="i-C5cpxqhH8TemATVzi2pD5">
            Nationella skolmyndigheter bör få i uppdrag att inleda ett utvecklingsarbete
            för hur undervisningen skall förbättras. Inom skolan borde information
            om homo- och bisexualitet, samt även könsöverskridande, ingå på
            ett integrerat sätt i undervisningen för samtliga elever och i
            samtliga relevanta skolämnen. Detta bör riksdagen tillkännage
            för regeringen som sin mening.
          </p>
          <p xml:id="i-WLxb8MscaVps98Hj6bcscM">
            Tyvärr förekommer det att skolor prioriterar bort undervisning
            om sexualitet och samlevnad eller att HBT-frågor får en mycket
            fördomsfull behandling. Det måste tydliggöras att alla elever,
            oavsett om de deltar i undervisning vid en fristående skola eller
            en offentligt ägd skola, har samma rätt till en objektiv undervisning
            i frågor om sexualitet och samlevnad, inklusive undervisning om
            HBT-frågor. Detta bör riksdagen tillkännage för regeringen som
            sin mening.
          </p>
          <p xml:id="i-WmNGWGzmm1Z9br9R1RerWL">
            Delar av läromedel i undervisningen som rör homosexualitet, bisexualitet
            och transpersoner baserar sig på okunnighet och fördomar. Det
            handlar om såväl böcker på grundskole- och gymnasienivå som litteratur
            vid universitet och högskolor. RFSL:s ungdomsförbund RFSL Ungdom
            har i en studie (oktober 2003) presenterat en unik studie av läromedlen
            på grundskole- och gymnasienivå som ger anledning till oro. Några
            publikationer (Linnman, Wennerberg, Carlsten, Magnusson) blev
            omedelbart indragna för vidare försäljning av Liber förlag efter
            ett reportage i Folkradion 2003. Ett flertal bokförlag kontaktade
            RFSL Ungdom för hjälp med att revidera och ta fram nya texter
            till sina böcker.
          </p>
          <p xml:id="i-MndMLVbEv4hMvZPinMNe2i">
            Skolverket har, på uppdrag av regeringen, genomfört en granskning
            av 24 läroböcker för grundskolans årskurser 79 och gymnasieskolans
            A-kurser i ämnena biologi/naturkunskap, historia, religions- och
            samhällskunskap. Heterosexualitet är det allmänna och oproblematiska,
            medan homo- och bisexualitet är det specifika och problematiska.
            Den homo- eller bisexuelle är inte en namngiven person utan en
            mer diffus någon annan. Homo- och bisexuella personer gestaltas
            dessutom endast om det uttryckligen handlar om homo- eller bisexualitet
            och de får därmed enbart representera sin sexuella läggning. Elever
            som själva identifierar sig som homo- eller bisexuella kan därmed
            uppleva läroböckerna som exkluderande, kränkande eller diskriminerande.
          </p>
          <p xml:id="i-2SmAu3gS8UYULpDKbqiksQ">
            Kränkande eller djupt fördomsfulla läromedel bör ytterst räknas
            som en form av trakasserier och behandlas som ett diskriminerings-
            och arbetsmiljöproblem. Detta är inte acceptabelt och måste med
            kraft motverkas! Detta bör riksdagen tillkännage för regeringen
            som sin mening.
          </p>
          <head xml:id="i-LEyF8ck2RywiMhyu6Evas6" type="h2">
            Kursplaner och läromedel inom akademiska utbildningar
          </head>
          <p xml:id="i-DzubTaBfWEu98Ah1uj6Guj">
            Kursplanerna för vissa akademiska utbildningar bör också ses
            över i syfte att ge yrkesgrupper de kunskaper som är nödvändiga
            för att ge alla oavsett sexuell läggning eller könsidentitet ett
            likvärdigt bemötande. Särskilt viktiga är yrken där man fattar
            myndighetsbeslut som rör enskildas personliga situation eller
            där man möter människor som är i kris eller extra sårbara på annat
            sätt. Därför bör kunskapen om homo- och bisexualitet och transfrågor
            få en mer framträdande plats i utbildningen. Detta bör riksdagen
            tillkännage för regeringen som sin mening.
          </p>
          <p xml:id="i-LZRqzSAW8ZM4K9QxtQPHeM">
            Studenterna vid Polishögskolan och Försvarshögskolan har inte
            samma skydd mot diskriminering som studenter vid andra högskolor.
            Vi anser att lagen om likabehandling av studenter på högskolan
            (2001:1268) även skall omfatta Försvarshögskolan och Polishögskolan
            så att också studenterna på dessa högskolor ges skydd mot diskriminering
            på grund av bland annat sexuell läggning och könsidentitet. Detta
            bör riksdagen tillkännage för regeringen som sin mening.
          </p>
        </div>
        <div xml:id="i-WEabubmpHyFwAWCd9HFQ9z" type="motSignatures">
          <list xml:id="i-WvrYrqPrXqZjn3A5H1r49a">
            <item xml:id="i-MisKK7hacbTSL3zX5izT2K" who="i-jzGaaesAq8sGFLrFKnaY8">
              Olof Lavesson (m)
            </item>
            <item xml:id="i-TpDVoY7bNAXfUsi1hpCWkt" who="i-NRb4HpaQ87qUwhLNcKt7Gz">
              Annika Qarlsson (c)
            </item>
            <item xml:id="i-RhjiutbXYgFvDYVaK18oSF" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-NrM4Rs6bJf1JbxJZRmtFSZ" who="i-BijAhigzcR1MHdRoo4YtH5">
              Liselott Hagberg (fp)
            </item>
            <item xml:id="i-6e9dRv7TYNvoCmvkCJduAo" who="i-7YbH6oTUwG4Qn94QEVE6as">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
