<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-00867">
  <teiHeader>
    <fileDesc>
      <titleStmt>
        <title>Hållbar sjöfart</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:867 av Jens Holm m.fl. (V)</title>
          <idno type="rdwebb">H702867</idno>
          <rs type="number">867</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H702867/text</ref>
          <ref type="dokument_url_html">http://data.riksdagen.se/dokument/H702867</ref>
          <ref type="dokumentstatus_url_xml">http://data.riksdagen.se/dokumentstatus/H702867</ref>
          <ref type="docx">http://data.riksdagen.se/fil/8C5C6D85-E818-4025-A36D-29CE9861CAFB</ref>
          <ref type="pdf">http://data.riksdagen.se/fil/71EF8D63-A790-416F-9BEB-E259B5B40BDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bjz5pphcbPXeZJUKLCnoU8" type="signed"/>
        <correspContext corresp="i-Bjz5pphcbPXeZJUKLCnoU8">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-2rEuyoG11Bu47D3yyaSiZt" type="submitted">
          <date when="2019-10-01"/>
          <time when="11:16:21"/>
        </correspAction>
        <correspAction xml:id="i-VTWL86xV5P7x7GhL9yJ9ku" type="reviewed">
          <date when="2019-10-01"/>
          <time when="14:59:08"/>
        </correspAction>
        <correspAction xml:id="i-LMpbGRtr7Z6rSQh6XeU56v" type="referred">
          <date when="2019-10-11"/>
        </correspAction>
        <correspAction xml:id="i-ENY4xTBgmS4HJybu4HojGB" type="assigned">
          <date when="2020-06-16"/>
          <time when="15:38:04"/>
        </correspAction>
        <correspContext corresp="i-ENY4xTBgmS4HJybu4HojGB">
          <ref type="assignedTo">Trafikutskottet</ref>
        </correspContext>
        <correspAction xml:id="i-A74rG3j5DoHtxeCgK9h3r5" type="behandlas_i"/>
        <correspContext corresp="i-A74rG3j5DoHtxeCgK9h3r5">
          <ref type="uppgift">2019/20:TU14</ref>
          <ref type="ref_dok_id">H701TU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU14</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2skQqiFL7R1zCQQKBhgmmy" type="behandlas_i"/>
        <correspContext corresp="i-2skQqiFL7R1zCQQKBhgmmy">
          <ref type="uppgift">2019/20:TU8</ref>
          <ref type="ref_dok_id">H701TU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU8</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DZzoW6Mtiw4r6WdaZf6pdw" type="behandlas_i"/>
        <correspContext corresp="i-DZzoW6Mtiw4r6WdaZf6pdw">
          <ref type="uppgift">2019/20:TU15</ref>
          <ref type="ref_dok_id">H701TU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU15</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KcwHjvpCdLURA1ok5WaYeq" type="motHeader">
        <div xml:id="i-T1ySASuLuAVHfhWBQ7XYdV" type="motTitle">
          Motion till riksdagen 2019/20:867 av Jens Holm m.fl. (V) Hållbar
          sjöfart
        </div>
      </div>
      <div xml:id="i-NeWBSezpzfKFUGcon72wim" type="motBody">
        <div xml:id="i-2K9MPdaFPhG3DH8msEoZZD" type="motProposal" subtype="förslag">
          <head xml:id="i-BKkY1nNot4HfdVs7mRfGbE">
            1 Förslag till riksdagsbeslut
          </head>
          <list xml:id="i-NXDVr9jTVqPMyEA8z9Hmr8" style="ol">
            <item xml:id="i-6gyunN2zYJpXitf9VgjyMU">
              Riksdagen ställer sig bakom det som anförs i motionen om att
              regeringen bör utreda förutsättningar för och konsekvenser av
              att överföra finansieringen av Sjöfartsverkets verksamhet till
              statsbudgeten och tillkännager detta för regeringen.
            </item>
            <item xml:id="i-N8YfdrQuBNND5pMULbTXnu">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder samt en nationell
              målsättning för att öka andelen icke-fossila drivmedel inom sjöfarten
              och tillkännager detta för regeringen.
            </item>
            <item xml:id="i-Uv5eRiJPX64eB5mPmQZHZZ">
              Riksdagen ställer sig bakom det som anförs i motionen om att
              regeringen bör låta utreda investeringsstöd genom statlig medfinansiering
              för ny teknik som minskar utsläppen av växthusgaser från fartyg
              och tillkännager detta för regeringen.
            </item>
            <item xml:id="i-HRHuAga4JxtHdAGNqoZdn4">
              Riksdagen ställer sig bakom det som anförs i motionen om att
              regeringen bör låta utreda vilka styrmedel som behövs för att
              minska trösklarna för nya transportupplägg för inlands- och kustsjöfarten
              och tillkännager detta för regeringen.
            </item>
            <item xml:id="i-MTbe4cBuHGMM8XY7mT58eW">
              Riksdagen ställer sig bakom det som anförs i motionen om att
              Sverige bör agera för att det inom PSSA-klassade områden (Particularly
              Sensitive Sea Area) blir möjligt att införa bindande regler för
              att förhindra att sjöfart utan kväverening trafikerar Östersjön,
              och detta tillkännager riksdagen för regeringen.
            </item>
            <item xml:id="i-V6fGreNxLQsQ5YMRgg674a">
              Riksdagen ställer sig bakom det som anförs i motionen om att
              regeringen bör återkomma med förslag på system för farledsavgifter
              som främjar sjöfarten och ökar miljödifferentieringen av de avgifter
              som staten, genom myndigheterna, tar ut från sjöfarten och tillkännager
              detta för regeringen.
            </item>
            <item xml:id="i-LhYLDpJv5b2GhX8ZUEmdrM">
              Riksdagen ställer sig bakom det som anförs i motionen om att
              regeringen skyndsamt bör återkomma till riksdagen med förslag
              på införande av förarbevis för att köra vattenskoter och andra
              snabbgående farkoster och tillkännager detta för regeringen.
            </item>
            <item xml:id="i-HwZ9keFudm79wB1YLKNAsw">
              Riksdagen ställer sig bakom det som anförs i motionen om att
              regeringen snarast bör göra en översyn av utbildning och certifiering
              för sjöfolk och utreda ytterligare certifieringssteg, speciellt
              för inlandssjöfart, och tillkännager detta för regeringen.
            </item>
            <item xml:id="i-6agW6gRyDnRRjd76N5H5L2">
              Riksdagen ställer sig bakom det som anförs i motionen om stärkt
              tillgänglighet och lägsta möjliga utsläpp i bastrafiken för kommande
              trafikperiod i Gotlandstrafiken och tillkännager detta för regeringen.
            </item>
          </list>
        </div>
        <div xml:id="i-GA54XB3VKwJeiHBPdXnNsA" type="motContent">
          <head xml:id="i-8JmzHc6EkvKtciYsSPecHx" type="h1">
            2 Inledning
          </head>
          <p xml:id="i-Jb9iQAxf2Z6z2bMZD6q1tk">
            Sjöfarten är ett energieffektivt transportslag. Att rena sjöfartens
            utsläpp och genomföra en konsekvent satsning på att öka andelen
            godstransporter med sjöfart och järnväg är en nödvändig åtgärd
            i omställningen till ett hållbart transportsystem. Motionen föreslår
            åtgärder för att minska sjöfartens miljö- och klimatpåverkan samt
            stimulera en ökad andel godstransporter med sjöfart.
          </p>
          <p xml:id="i-EazPV8ij8YT3gKT9tTnTph">
            Sjöfarten transporterar en stor majoritet av allt gods som importeras
            och exporteras i Sverige. Vår handel är därmed beroende av sjöfarten.
            Sjöfart är ett energieffektivt trans­portslag och förutom muddring
            och isbrytning är vattenvägar i princip underhållsfria och investeringskostnaderna
            därmed låga. Dessutom är trafiksäkerheten hög. Sverige har mycket
            långa kuststräckor, farbara insjöar och goda djupförhållanden
            till farleder i många hamnar. Sjöfarten har även stor betydelse
            för godsflödet inom landet där när­ingen står för en stor del
            av transporterna. På vissa sträckor är även passagerartransporter
            mycket viktiga. Att rena sjöfartens utsläpp och genomföra en konsekvent
            satsning på att öka andelen godstransporter med sjöfart och järnväg
            är därför en nödvändig åtgärd i omställningen till ett hållbart
            transportsystem.
          </p>
          <p xml:id="i-C18GU6qJiCAg5B9sGFnLPz">
            Regleringar inom sjöfarten sker till största delen i internationella
            forum. Främst är det FN-organet IMO (International Maritime Organization)
            som hanterar de internation­ella konventionerna. Det är viktigt
            att Sverige är pådrivande för en hållbar sjöfart, gällande såväl
            klimat och miljö som arbetsförhållanden.
          </p>
          <p xml:id="i-MuYzyqq7RYWuUJp7hyb6Mz">
            Sjöfart är av naturen en global verksamhet som mest styrs av
            internationella regler. Sverige bör verka för att dessa internationella
            regler utvecklas och innebär en renare och sjystare sjöfart, t.ex.
            genom att stödja internationella konventioner i den riktningen.
            Även om Sverige har hårdare regler underlättar sådana konventioner
            genom att vi kan ställa krav även på utflaggade fartyg och internationella
            fartyg som anlöper svenska hamnar. Det visar framför allt på solidaritet
            och ansvarstagande även för övrig sjöfart.
          </p>
          <p xml:id="i-RX3mdJ8gyBxJVqAST88vvw">
            Sverige har anslutit sig till ILO:s sjöarbetskonvention, vilket
            är positivt. Den tydlig­gör regler om arbetsförhållanden och mänskliga
            rättigheter ombord på fartyg. Sverige har ett ansvar för att detta
            verkligen följs. Vänsterpartiet vill tillse att det i statliga
            upp­handlingar och exportsatsningar ställs krav på att mänskliga
            rättigheter respekteras i så­väl produktionsledet som transportledet.
          </p>
          <p xml:id="i-WKy7zWkD2nNB5NZDtkY6Tr">
            Vänsterpartiet verkar för en ekologiskt hållbar handelsflotta
            med stor andel svensk­flaggade handelsfartyg där goda arbetsvillkor
            råder och där det dessutom ges större ut­rymme att öka volymen
            på inrikes sjöfart.
          </p>
          <p xml:id="i-WQXigPNPGPoJxKPK9RvEbR">
            En väl fungerande sjöfart till och från svenska hamnar är en
            avgörande förutsättning för svensk industris möjligheter att frakta
            sina varor hållbart till världsmarknaden. Det finns även starka
            skäl att ha en stark inhemsk sjöfartsnäring för att kunna utforma
            de transporter som landets industri efterfrågar. Det säkrar den
            inhemska tillgången på sjö­fartskompetens inklusive en stark miljö-
            och säkerhetsmedvetenhet och skapar syssel­sättning inom sjöfartsnäringen
            och inom industrin i övrigt. Svenska vatten trafikeras fortfarande
            av bekvämlighetsflaggade fartyg (dvs. fartyg som är registrerade
            i länder med låga kostnader och begränsad kontroll av säkerhet)
            som bedriver otillbörlig kon­kurrens mot svensk sjöfart. Detta
            resulterar ofta i undermåligt tonnage, hög olycksfalls­statistik
            och lågkostnadsbesättningar med dåliga anställningsförhållanden.
          </p>
          <p xml:id="i-SYtrWdJWJ5PizwTf4FAwqP">
            Svensk sjöfart definieras av Trafikanalys som den del av världssjöfarten
            som kon­trolleras av svenska intressen från svenskt territorium.
            Den består dels av den svenskre­gistrerade handelsflottan, dels
            av flottan som, trots att den är registrerad i ett annat land,
            ägs eller kontrolleras av svenska rederier. Antalet svenskregistrerade
            fartyg har lång­samt börja öka, sannolikt med anledning av den
            tonnageskatt som införts och den höga efterfrågan på sjöfart,
            men detta är inte en säker trend och vi måste se till att ökningen
            av inflaggning fortsätter och att vi får en stabil svenskflaggad
            fartygsflotta.
          </p>
          <p xml:id="i-AqudaeqNWSHCU64LrfKinz">
            Ett omfattande utredningsarbete har tidigare genomförts i syfte
            att stärka sjöfartens konkurrenskraft. Regeringen antog år 2015
            En svensk maritim strategi – för människor, jobb och miljö. Strategin
            är ett inriktningsdokument med följande vision för fortsatt arbete:
            konkurrenskraftiga, innovativa och hållbara maritima näringar
            som kan bidra till ökad sysselsättning, minskad miljöbelastning
            och en attraktiv livsmiljö. Vänsterpartiet delar visionen i strategin
            och välkomnar att regeringen gett Havs- och vattenmyndig­heten
            uppdraget att göra en uppföljning av strategin och utveckla indikatorerna
            för åtgärderna i den. I denna motion föreslår vi ytterligare åtgärder.
          </p>
          <head xml:id="i-LdbVbPNwV6pc5ztabrK8pG" type="h1">
            3 Finansieringen av Sjöfartsverkets verksamhet
          </head>
          <p xml:id="i-WqVVkfVkPARcWuExvKPDjg">
            För en utveckling av svensk sjöfart behövs förbättrad sjöinfrastruktur.
            Sjöfartsverket finansieras inte som Trafikverket via anslag utan
            i huvudsak genom avgifter som verket tar ut för farledstrafikering
            etc. Därutöver är Sjöfartsverket av staten ålagt vissa avkast­ningskrav.
            Finansieringsmodellen leder till ojämlika konkurrensvillkor mellan
            trafiksla­gen, försvårar styrning mot våra trafik- och miljöpolitiska
            mål och leder till att man inte tar ansvar för farleder i hela
            Sverige. Regeringen bör utreda förutsättningar för och kon­sekvenser
            av att överföra finansieringen av Sjöfartsverkets verksamhet till
            statsbudge­ten. Detta bör riksdagen ställa sig bakom och ge regeringen
            till känna.
          </p>
          <head xml:id="i-Bhoedghcwiv1SvwVi2raPB" type="h1">
            4 Icke-fossila drivmedel inom sjöfarten
          </head>
          <p xml:id="i-D1w3PsqNdbQC2JavbzaXYY">
            Regeringen har tydliggjort att Sverige ska bli ett av världens
            första fossilfria välfärds­länder. För att uppnå en sådan målsättning
            måste tydliga mål sättas upp och åtgärder vidtas även för sjöfarten.
            Sjöfarten är i dag i stort sett helt beroende av oljebaserade
            drivmedel. Alternativa drivmedel börjar dock i ökad utsträckning
            utvecklas i form av LNG (flytande naturgas), bränsleceller och
            i viss mån eldrift. Fler och fler rederier i Sverige planerar
            nu att gå över till mer miljövänliga drivmedel. Stena Line invigde
            i mars 2015 världens första metanoldrivna fartyg, och Rederi AB
            Gotland har ett fartyg med LNG-drift i bruk och kommer inom kort
            att ta ytterligare ett i drift. Rederiet planerar att övergå till
            biogasdrift när infrastruktur och avtal med biogasproducenter
            finns på plats. För Vänsterpartiet är LNG inte en lösning för
            en grön sjöfart, men vi anser att den i ett övergångsskede under
            kort tid kan vara betydelsefull i omställningen. LNG minskar utsläppen
            av växthusgaser med 15 procent och kväveoxidutsläppen med cirka
            90 procent, dessutom är svavelutsläppen mycket ringa. På längre
            sikt bör enligt Vänsterpartiet LBG (flytande biogas) och andra
            hållbara alternativ som vätgas och eldrift ersätta de fossila
            drivmedlen. Flytande biogas är i praktiken samma bränsle som flytande
            naturgas, men med den viktiga skillnaden att biogas är av förnybart
            ursprung medan naturgas är fossilt. Flera svenska rederier arbetar
            för att utveckla miljövänlig och fossilfri drift, vilket är glädjande.
            Det statliga Färjerederiet har tagit fram en ambitiös plan för
            att ställa om alla sina fartyg till senast 2045 (Vision45).
          </p>
          <p xml:id="i-AwSAYDhSUr4Y9ws3GQqH9t">
            I Norge utvecklar näring och offentlig sektor genom ett långsiktigt
            program nya lösningar för en hållbar sjöfart. Målet är världens
            mest miljövänliga sjöinfrastruktur inom 10–15 år och en av världens
            mest miljövänliga och effektiva kustsjöfartsnäringar. Programmet
            omfattar såväl näring som departement och myndigheter. Pilotprojekt
            pågår som omfattar både batteri- och gasdrift inom sjöfarten.
            För att Sverige ska utveckla en grönare sjöfart finns starka skäl
            att lära av Norges målmedvetna inriktning. Det mesta av arbetet
            för omställning i Sverige görs av engagerade redare. Regeringen
            skulle kunna göra mer för att främja och stötta arbetet för en
            genomgripande omställ­ning.
          </p>
          <p xml:id="i-HkhKKCvHnKh5cGMB4HLsm9">
            I Energimyndighetens strategiska plan för omställning till en
            fossilfri transportsektor (2017) konstaterar man att drivmedel
            som används till sjöfart inte beskattas. Man anser att nationell
            beskattning vore möjlig men att det kan leda till snedvridning
            i konkurrens­förutsättningarna. Sverige bör därför verka för att
            ekonomiska styrmedel införs interna­tionellt. För att främja användningen
            av förnybara drivmedel inom nationell sjöfart anser myndigheten
            att det behöver utredas vilka ytterligare styrmedel som kan införas.
            Väns­terpartiet stöder ett sådant initiativ och anser att detta
            omgående bör utredas. Regeringen bör återkomma med förslag på
            åtgärder samt en nationell målsättning för att öka ande­len icke-fossila
            drivmedel inom sjöfarten. Detta bör riksdagen ställa sig bakom
            och ge regeringen till känna.
          </p>
          <head xml:id="i-5fvJiS6yHkbk4o1MW1sQ4p" type="h1">
            5 Utred styrmedel för grön teknik
          </head>
          <p xml:id="i-H1Qz2SyGJpZYAXcncNYjMP">
            Så länge oljepriset är förhållandevis lågt utgör det ett hinder
            för en genomgripande övergång till alternativa bränslen och grön
            teknik i fartygen. I april 2017 presenterade Energimyndigheten
            en strategisk plan för omställning till en fossilfri transportsektor.
            Flera andra myndigheter har ingått i arbetet, bl.a. Naturvårdsverket,
            Trafikverket och Trafikanalys. I den strategiska planen konstaterar
            man att det saknas stimulans för inve­steringar i teknik som minskar
            fartygens utsläpp av växthusgaser. Det skulle t.ex. kunna åtgärdas
            genom att man skapar en koldioxidfond för bidrag till investeringar,
            som helt eller delvis finansieras av sjöfartsnäringen själv. Man
            föreslår därför att investeringsstöd för ny teknik i fartyg utreds.
            Vänsterpartiet vill låta utreda investeringsstöd där statlig medfinansiering
            för ny teknik kan utgöra en del. Regeringen bör låta utreda invester­ingsstöd
            genom statlig medfinansiering för ny teknik som minskar utsläppen
            av växt­husgaser från fartyg. Detta bör riksdagen ställa sig bakom
            och ge regeringen till känna.
          </p>
          <head xml:id="i-EmbmescVMhq897TMMBMcPw" type="h1">
            6 Stärk inlands- och kustsjöfarten
          </head>
          <p xml:id="i-VSH5jXvEpZZiwDAS8yebfg">
            Vår inlands- och kustsjöfart har under mycket lång tid haft en
            viktig funktion för vårt transportsystem och för vår industri.
            Sverige har EU:s längsta kuststräcka, och ham­narna har stor spridning
            över hela landet. Hälften av Sveriges befolkning bor inom en mil
            från vår kustlinje. Den inrikes sjöfarten är dock enligt Sjöfartsverket
            kraftigt un­derutnyttjad i förhållande till tillgänglig kapacitet
            i farleder, slussar och hamnar. Inrikes transporteras godset huvudsakligen
            med lastbilar, medan sjöfarten dominerar i utrikes trafik. Den
            godsmängd som transporteras på de inre vattenvägarna (Mälaren
            och Vänern med Göta älv) är i dag mycket marginell.
          </p>
          <p xml:id="i-793qEtpc1oZhxnnBJKXfW4">
            I Sjöfartsverkets rapport Analys av utvecklingspotentialen för
            inlands- och kustsjö­fart i Sverige (2016) konstateras att det
            under nuvarande marknadsförutsättningar saknas incitament för
            branschen att utveckla nya transportupplägg. Transportköparen
            ser inte behovet och redaren ser inte affärsmöjligheterna. Myndigheten
            konstaterar bl.a. att trös­keln är hög för nya aktörer samt att
            utbudet av kostnadseffektiva och värdeskapande sjöfartsupplägg
            är begränsat framför allt för inrikes transporter.
          </p>
          <p xml:id="i-WNbuHQvrzNXPJ4Z5H3fKJ7">
            Enligt EU-direktiv kan transportörer ansöka om och få dispens
            för att använda en längre och tyngre lastbil, s.k. HCT (High Capacity
            Transport), än vad som normalt är tillåtet för att transportera
            sitt gods till närmaste kombiterminal eller hamn. Genom att man
            använder detta incitament kan mer effektiva och hållbara transporter
            uppnås och marknadsfördelar ges till dem som minskar miljö- och
            klimatpåverkan. Då dessa trans­porter kräver tillstånd ger det
            också bättre kontroll över vilka som genomför transpor­terna.
          </p>
          <p xml:id="i-HGk8xnHBHkqnqJaEz3S2nr">
            HCT tillämpas redan i Sverige genom att svenska myndigheter ger
            tillstånd till dessa transporter. Problemet är att direktivet
            inte tillämpas strikt och effekten blir fler lands­vägstransporter.
            Vänsterpartiet anser att godstrafiken i största mån ska flyttas
            till järn­väg och sjöfart. För att uppnå detta bör också HCT-direktivet
            tillämpas strikt.
          </p>
          <p xml:id="i-Hy5UM8qM85rVPJjkQXAKb5">
            Vänsterpartiet var med och införde ekobonus-systemet. Det är
            bra att det nu förlängs till 2022. Vi förutsätter också att regeringen
            kommer att återkomma med förslag om för­bättringar av systemet.
            Utöver detta stöd behöver det införas permanenta styrmedel för
            att stimulera nya transportupplägg för gods för inlands- och kustsjöfart.
            Regeringen bör låta utreda vilka styrmedel som behövs för att
            minska trösklarna för nya transportupp­lägg för inlands- och kustsjöfarten.
            Detta bör riksdagen ställa sig bakom och ge rege­ringen till känna.
          </p>
          <head xml:id="i-UTKjXqW5GZfrfJhLfSvSX" type="h1">
            7 Inför krav på kväverening i Östersjön
          </head>
          <p xml:id="i-F9uzet2nHdDpo6Xuwcnv1j">
            Sjöfartens utsläpp av både svavel- och kväveoxider är betydande.
            Sjöfartens utsläpp orsakar hälsoproblem med tusentals förlorade
            levnadsår per år enbart i Nordeuropa. Östersjön är av IMO klassad
            som ett särskilt känsligt havsområde, och Vänsterpartiet anser
            att det finns starka skäl att stärka miljökraven på fartyg som
            trafikerar området. Det finns anledning att inom konventionerna
            utveckla vad som är möjligt att reglera inom PSSA-områden (Particularly
            Sensitive Sea Area). I dag finns det få regler som reglerar kväveutsläppen
            från fartyg. Resultatet av detta är att sjöfartens utsläpp av
            kväve har ökat dramatiskt när man jämför med t.ex. kväveutsläppen
            från vägtrafiken. Hittills svaga miljökrav för sjöfarten har gjort
            att den är betydligt sämre miljöanpassad än vad den borde vara.
            För Östersjön som redan är kraftigt övergödd är höga kväveutsläpp
            ytterligare en belastning för havet som ekosystem. Kväveoxiderna
            bidrar också till en försämring av havets buffrande förmåga, vilket
            gör havet ännu känsligare för försur­ning. Försurning av haven
            är redan ett stort problem p.g.a. de allt högre halterna av koldioxid
            i atmosfären som leder till att kolsyra bildas och att haven blir
            surare.
          </p>
          <p xml:id="i-BaCoCK5TkZuVmYVQdXNyY4">
            Det finns t.ex. inget krav på katalysator för att minska kväveutsläppen.
            EU har även beräknat att de stora fartygen är på väg att bli den
            största utsläppskällan i fråga om svaveloxid (försurning och hälsoproblem)
            och kväveoxider (övergödning och hälsopro­blem) i EU. Den 1 januari
            2015 skärptes kraven på svavelhalten i marina bränslen i Östersjön
            och Nordsjön (SECA), men dagens åtgärder för att minska kväveutsläppen
            är otillräckliga. Strängare regler för utsläpp av kväveoxider
            från nybyggda fartyg som trafikerar Östersjön och Nordsjön kommer
            att införas successivt från 2021. Men ef­tersom fartyg har lång
            livslängd krävs även kraftfulla åtgärder som minskar äldre far­tygs
            utsläpp. Det är viktigt att ansträngningarna för högre miljökrav
            påskyndas med tyd­liga krav då det kan ta 30 år innan hela fartygsflottan
            är utbytt och följer de nya reglerna.
          </p>
          <p xml:id="i-SLvZVKiRq3cy1yX3MRVq5T">
            Det finns väl beprövad katalysatorteknik som tar bort 90 procent
            av kväveutsläppen och följaktligen inga tekniska hinder för kväverening
            av fartyg. Sverige bör agera för att det inom PSSA-klassade områden
            blir möjligt att införa bindande regler för att för­hindra att
            sjöfart utan kväverening trafikerar Östersjön. Detta bör riksdagen
            ställa sig bakom och ge regeringen till känna.
          </p>
          <head xml:id="i-G5LVdFtTqFG6Vt3Ljh6qXY" type="h1">
            8 Förändra farledsavgifterna
          </head>
          <p xml:id="i-LcGucspCAqrnmN3T32U31D">
            Nuvarande farledsavgifter utgör en konkurrensnackdel för handelssjöfarten.
            Farledsav­gifterna används för att täcka infrastrukturkostnader
            för fiskerinäringen, skärgårds- och fritidsbåtstrafiken samt kostnader
            för åtaganden hos Sjöfartsverket. Detta innebär att sjöfarten
            får en stor kostnadsbörda jämfört med andra trafikslag.
          </p>
          <p xml:id="i-BAJGWfsuAFG5FAbseV1dJJ">
            Sjöfartsverket har gjort en omläggning av avgifterna som har
            fått mycket kritik från sjöfartsbranschen. Kostnaderna har ökat
            ytterligare och miljödifferentieringen och inci­tamenten för omställning
            till miljövänligare fartyg har minskat. Det finns tydliga skäl
            för regeringen att göra en översyn av de avgifter som staten,
            genom myndigheterna, tar ut från sjöfarten.
          </p>
          <p xml:id="i-9dEU5dCLTdnPnnwhjAL8WL">
            Vänsterpartiet anser att en permanent lösning som inte missgynnar
            sjöfarten jämfört med andra trafikslag och samtidigt ökar miljödifferentieringen
            av avgiften måste tas fram för finansiering av farleder. Vi ser
            stora skäl till att ytterligare stimulera de rederier som ligger
            före i miljöåtgärder genom utvidgad miljödifferentiering av farledsavgifter.
            Dessa rederier gynnas inte i dagens system. Regeringen bör återkomma
            med förslag på system för farledsavgifter som främjar sjöfarten
            och ökar miljödifferentieringen av de avgifter som staten, genom
            myndigheterna, tar ut från sjöfarten. Detta bör riksdagen ställa
            sig bakom och ge regeringen till känna.
          </p>
          <head xml:id="i-FcGDWiS78QN2dFaMrKTVmJ" type="h1">
            9 Förarbevis för vattenskoter och andra snabbgående fartyg
          </head>
          <p xml:id="i-Xwxvv2M6sYz6X5Tsj5fQDR">
            Vattenskotrar har blivit mycket populära under sommarhalvåret.
            Skoterkörning kan dock ge negativa effekter för naturlivet och
            innebära påtagliga störningar och risker för allmänheten. Detta
            gäller även framförandet av andra snabbgående fartyg. Varje år
            sker flera allvarliga tillbud på grund av vårdslös körning till
            sjöss. Nuvarande reglering av framförande av vattenskoter och
            andra snabbgående fartyg har mycket stora brister till skillnad
            från förhållandena för t.ex. motorcyklar och mopeder. Vänsterpartiet
            har därför i motioner och interpellationer i riksdagen de senaste
            åren lyft behovet av restriktioner genom krav på behörighet och
            åldersgräns. Vi välkomnar därför beslutet om åldersgräns för att
            framföra vattenskoter. Nu väntar vi på att regeringen ska återkomma
            med förslag på förarbevis i enlighet med det tillkännagivande
            som riksdagen tidigare gjort. Reger­ingen bör skyndsamt återkomma
            till riksdagen med förslag på införande av förarbevis för att
            köra vattenskoter och andra snabbgående farkoster. Detta bör riksdagen
            ställa sig bakom och ge regeringen till känna.
          </p>
          <head xml:id="i-AuyDpkzTQxoG4HzW4CtUSU" type="h1">
            10 Kompetensförsörjning i svensk sjöfart
          </head>
          <p xml:id="i-NccAHJbrqurjxGhdHQhza4">
            Bristen på utbildad personal är ett problem för svensk sjöfart,
            inte minst för den inre sjöfarten. Vänsterpartiet vill ha åtgärder
            som dels lockar studenter till utbildningarna, dels underlättar
            för studenterna att utbilda sig till olika sjöfartsyrken. Regeringen
            bör snarast göra en översyn av utbildning och certifiering för
            sjöfolk och utreda ytterligare certifieringssteg, speciellt för
            inlandssjöfart. Detta bör riksdagen ställa sig bakom och ge regeringen
            till känna.
          </p>
          <head xml:id="i-E9ceJtFGsnFFGq9zSvThoj" type="h1">
            11 Gotlandsfärjan är Gotlands landsväg till fastlandet
          </head>
          <p xml:id="i-KVDigKHrnkMz3TEq7g5L1K">
            Färjetrafiken mellan Gotland och fastlandet är det absolut viktigaste
            transportsättet för gods- och persontransporter mellan Gotland
            och det svenska fastlandet. Färjetrafiken är att jämföra med en
            landsväg och måste därför ges goda och långsiktiga förutsättningar.
            Vänsterpartiets grundhållning är att staten måste ge förutsättningar
            för att personer och gods ska kunna transporteras mellan Gotland
            och fastlandet utan avgörande merkostnad. Det innebär att man
            för att få en fungerande trafik måste ta hänsyn till hela resan
            inklu­sive samarbete med kollektivtrafiken på fastlandet, hållbarheten
            i hamnar och i driften, snabba resor, konkurrenskraftiga priser,
            turtäthet och kvalitet. Vi anser att den grund­hållningen stärks
            av Trafikanalys rapport om Gotlandstrafiken (Användning och styr­ning
            av anslaget till trafikavtal, Rapport 2012:5) där man föreslår
            att Gotlandstrafiken ska ses som en ersättning för en fast förbindelse
            och att färjetrafiken i praktiken ska fungera som en ersättning
            för en broförbindelse.
          </p>
          <p xml:id="i-2NxQMEisTWYwsagZ7vEBuA">
            I dagsläget är det dessvärre inte så. Gotlandstrafiken är upphandlad
            och väldigt få rederier har möjlighet att lägga anbud på trafiken.
            Resultatet har blivit höga biljettpriser och behov av stora statliga
            subventioner för att trafikeringen över huvud taget ska kunna
            upprätthållas. Miljöomställningen går för långsamt. Detta drabbar
            alla gotlänningar, företag och också besöksnäringen. Fraktkostnaderna
            för gotländska varor är betydligt högre än fraktkostnaderna för
            varor producerade på fastlandet. Detta gör att gotländska producenter
            har mindre marginaler och är känsliga för höjda priser i Gotlandstrafiken,
            alldeles speciellt under en pågående kontraktsperiod. För de gotländska
            företagarnas konkurrenskraft är priser och turtäthet viktigast.
            Hösten 2012 krävde Region Gotland och Länsstyrelsen i Gotlands
            län i en skrivelse till infrastrukturministern: ”Konkurrens­kraftiga
            och låga priser i färjetrafiken, ’vägpriser’, jämfört med motsvarande
            sträckor på landsväg.” Vänsterpartiet instämmer i det förslaget.
          </p>
          <p xml:id="i-XyWdbVjHFhj4EyGEeaf3bD">
            En ny anbudsperiod för den upphandlade Gotlandstrafiken närmar
            sig. Långsiktig­het, förutsägbarhet, priser, bra tidtabeller och
            snabba, moderna färjor med mer miljöan­passade drivmedel är avgörande
            komponenter i den framtida trafiken.
          </p>
          <p xml:id="i-YbHpmWbiDPs7K1GuebYSu4">
            Inte många rederier har förutsättningar att lägga anbud i en
            upphandling av trafiken eftersom detta kräver en viss typ av fartyg
            som tar tid och pengar att utveckla – man måste alltså ha tid
            och medel att införskaffa anpassade fartyg samt tillräckligt med
            lång­siktighet för att kunna få en avkastning på investeringen.
            Det är sannolikt bara ett rederi som i dag klarar att lägga ett
            anbud inom de ramar som ställs upp, och detta rederi har alltså
            i princip en monopolsituation, detta utifrån redan ägda fartyg
            och infrastruktur. Vi vet också att trafiken inte kan bedrivas
            utan statligt stöd, vilket också gör att det vinst­drivande företag
            som vinner upphandlingen sedan har ett monopol på något som många
            människor och en hel region är helt beroende av och som till stor
            del finansieras med statliga medel samtidigt som varje upphandling
            innebär en risk för försämringar. Företa­get i fråga har också
            ganska stor marginal för möjliga och plötsliga prishöjningar,
            vilket inverkar menligt på både förutsägbarhet och långsiktighet.
          </p>
          <p xml:id="i-AkL4mrke7qQZUziMarLV7E">
            Trafiken under kommande avtalsperiod måste bygga på att Gotlandstrafiken
            ska främja öns regionala utveckling. Det sker genom att trafiken
            har en god tillgänglighet vad avser kapacitet, tidtabell, turlista
            och pris. Bastrafiken måste året runt bygga på mo­derna snabbfärjor
            med lägsta möjliga utsläpp och stärkt tillgänglighet.
          </p>
          <p xml:id="i-FSam4V9BxToyZm7b6Wwa69">
            Vad som ovan anförs om stärkt tillgänglighet och lägsta möjliga
            utsläpp i bastrafi­ken för Gotlandstrafiken kommande trafikperiod
            bör riksdagen ställa sig bakom och ge regeringen till känna.
          </p>
        </div>
        <div xml:id="i-S4WQaTVJA2LVHbFBRp1r3L" type="motSignatures">
          <list xml:id="i-L5AgHHTmJMVVq92VESJ8gt">
            <item xml:id="i-BeVvTaYoin344bcZyXoR3b" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-Ji95xvfH7B3w11bQwQfHxu" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-MVwWmfnQH8HpF5hAopNP8G" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-JfJtWk55yo5aqMLTVsQRhr" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-P8UR8TxtBmgzLdpjsmWCDk" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-Gs5GLKfLY7mJCmX9f9dpH" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-AiyiZBhJf9HRskGH1ZQW64" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-iPq1XRPiLPNA2fj7Wbv1g" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-RwWXvXvtqguUF36fUMxfjJ" who="i-G9GHaoV5TJoYjtjUJ6EXYj">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
