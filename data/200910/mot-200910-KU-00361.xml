<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00361">
  <teiHeader>
    <fileDesc>
      <titleStmt>
        <title>Östanå</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Östanå</title>
          <idno type="rdwebb">GX02K361</idno>
          <rs type="number">K361</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K361/text</ref>
          <ref type="dokument_url_html">http://data.riksdagen.se/dokument/GX02K361</ref>
          <ref type="dokumentstatus_url_xml">http://data.riksdagen.se/dokumentstatus/GX02K361</ref>
          <ref type="doc">http://data.riksdagen.se/fil/D1DE6BD8-4B5C-4C1A-997D-DB83CFDA1C77</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E6SehrDN9KeZGQUmW9XJpM" type="signed"/>
        <correspContext corresp="i-E6SehrDN9KeZGQUmW9XJpM">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-T2mDTtX8Mqq8b66zDMRgnh" type="numbering">
          <date when="2009-10-07"/>
        </correspAction>
        <correspAction xml:id="i-EwW8yY2D6hruPx8ifg6wR2" type="submission">
          <date when="2009-10-05"/>
        </correspAction>
        <correspAction xml:id="i-UtuKfMfTFrPhttcNEvGzJy" type="transfer">
          <date when="2009-10-05"/>
        </correspAction>
        <correspAction xml:id="i-LQ7ogsVwrYFo6bSrewRFEs" type="assigned"/>
        <correspContext corresp="i-LQ7ogsVwrYFo6bSrewRFEs">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-P7PYEXZysBwXYw8hpJCg4u" type="motBody">
        <div xml:id="i-FkjVuan5LETPEsk34HNWPy" type="motProposal" subtype="förslag">
          <head xml:id="i-J2EqCexodeANKd5RyJqf59">
            Förslag till riksdagsbeslut
          </head>
          <p xml:id="i-GbhjDbmxDvY9R8Qw1ifzA3">
            Riksdagen tillkännager för regeringen som sin mening vad som
            anförs i motionen om att regeringen bör låta undersöka om Östanå
            slott norr om Åkersberga efter restaurering är en representativ
            och lämplig plats för inhemsk och internationell representation.
          </p>
        </div>
        <div xml:id="i-PDfdfmvWG7jcDiYuTogEvM" type="motContent">
          <head xml:id="i-C3H7JQw94BWCNSdFWhitmh" type="h1">
            Motivering
          </head>
          <p xml:id="i-2efMGjdcSzCBSEDJYtygP8">
            Riksdagen och regeringen disponerar få egna byggnader, detta
            utöver Riksdagshuset och regeringens expanderande lokaler. Korkfabrikanten
            August Wicanders donation i mitten på 1950-talet av Harpsundsegendomen
            i Flen att disponeras av Sveriges statsminister utgör ett bra
            exempel på en väl fungerande mötesplats. Riksdagen har möjlighet
            att ta emot smärre delegationer i Bonnierska villan i Stockholm.
          </p>
          <p xml:id="i-JQZJeyJJjuhf6CUjG9irv2">
            Stor klokskap visades över partigränserna när Sagerska palatset
            på Strömgatan 10 inköptes under 1990-talet som tjänstebostad åt
            landets statsminister. Att regeringen en gång i tiden också, på
            Blasieholmen, haft en tjänstebostad till landets utrikesminister
            må vara glömt men är likväl ett faktum.
          </p>
          <p xml:id="i-MMAdY16Vyr6eBMVRj3p7HA">
            Regeringen har vid olika tillfällen under senaste decennierna
            nyttjat Haga slott i Solna för överläggningar eller som övernattningsplats
            för framstående utländska besökare med särskilt stort behov av
            säker bevakning detta sedan slottet överlämnades till regeringen
            att disponeras som en representationslokal. Nyttjandet efter Haga
            I- och II-överenskommelserna på 1970-talets förra hälft har dock
            blivit få alldeles oavsett regering. I samband med Kronprinsessans
            förestående förmälning 2010 återgår dispositionen av egendomen
            till statschefens familj.
          </p>
          <p xml:id="i-HCawTxA2PCwBPspHmAjxxT">
            I detta läge uppstår frågan om en representativ egendom mötesplats,
            bostadsplats, överläggningsplats, övernattningsplats behövs eller
            ej för regeringen. Detta handlar då inte uteslutande om vad dagens
            ministär anser utan i hög grad om vilka förväntningar som andra
            länders ledande personer, statschefer eller regeringsledamöter
            har när de kommer till Sverige.
          </p>
          <p xml:id="i-K6EErWi6rtHuRcsiGw1ESf">
            Enligt min mening har Sverige och dess regering ett mycket stort
            behov av att i Stockholms närhet ha och äga och alltid kunna disponera
            en i säkerhetsavseende lämplig, tämligen avskild, plats rustad
            för ovanstående ting.
          </p>
          <p xml:id="i-4tVX5C7ktw54aB1ecBok9o">
            Sverige har inte råd att avstå detta.
          </p>
          <p xml:id="i-GUYk5FYvkeZFXyJeB3z9iN">
            Enligt min mening finns också i Stockholms närhet en sådan plats/egendom,
            historiskt knuten till svensk politik i flera avseenden, i dag
            i extremt stort behov av upprustning, ägd av ett privat bolag
            sedan flera år i syfte att ej helt lätt att förverkliga med betydande
            avstånd till allt från affärer och annan service bygga om till
            vanligt bostadsområde.
          </p>
          <p xml:id="i-BxcRomqkBLwHpT4bjJehqx">
            Jag avser Östanå slott eller egendom, senast i svensk politik
            aktuellt i samband med att före demokratins införande och parlamentarismens
            genomförande förutvarande statsministern Erik Gustaf Boström,
            regeringschef 18911905 med ett kort avbrott 19001902, som ägare
            gjorde Östanå till svenskt politiskt centrum under sin tid fram
            till att han avgick strax före unionsupplösningen 1905.
          </p>
          <p xml:id="i-HycMgHt6k9JUtNKR5SFtu7">
            Östanå är beläget mitt emot Ljusterö i Österåkers kommun någon
            mil norr om Åkersberga och cirka 25 km söder om Norrtälje. Strax
            intill egendomen går väg 276 genom vacker natur; den vackra barockträdgården
            sluttar ner mot Furusundsleden med dess omfattande båttrafik,
            dominerad av Finlandsfärjorna.
          </p>
          <p xml:id="i-PMhHzv4tzYQT2jvq1DbawV">
            Från Stockholms centrum tar man sig med båt eller motorfordon
            till Östanå på mindre än en timme, väljer man helikopter ett känt
            färdmedel i Roslagen är avståndet blott 2030 minuter. Östanå ligger,
            vilket är av betydelse vid bedömningen av dess lämplighet som
            svensk representationsbyggnad, nära Arlanda utan att störas av
            luftfarten därifrån.
          </p>
          <p xml:id="i-Hg2NrnNGxGYTknX5QvGLyG">
            Östanå har en lång historia. Egendomen är känd sedan 1430-talet
            och ägdes 1433 av väpnaren Anders Isaksson, adlad Banér, död 1445
            eller därefter. Östanå gick sedan i arv inom släkterna Banér,
            Bååt (till 1654), Fleming och Wrede. Fabian Wrede uppförde kring
            1680 den huvudbyggnad i trä som finns avbildad i Erik Dahlbergs
            Suecia antiqua et hodierna. År 1719 brändes Östanå ner till grunden
            under rysshärjningarna längs svenska kusten det året. Under 172021
            förekom omfattande härjningar längs kusten och Umeå, som förstörts
            både 1712 och 1174, brändes åter ner 1720. Andra städer som mötte
            samma öde vara Söderhamn, Hudiksvall, Sundsvall, Härnösand och
            Piteå. Dessa härjningar avslutades genom den kostsamma freden
            i Nystad 1721.
          </p>
          <p xml:id="i-FmEVsC9jTu6nV3Y43DhWF3">
            Den nuvarande huvudbyggnaden uppfördes 17911794 av kommerserrådet
            Simon Bernhard Hebbe efter ritningar av Degeanser och J L Desprez.
            Slottet består av en långsträckt rektangel i två våningar, med
            ett mittparti i tre.
          </p>
          <p xml:id="i-H14W6WS3crjQWSiB1mMe3r">
            Genom arv tillföll Östanå släktena Sparre och Meijerfeldt. Det
            såldes 1782 till Simon Bernhard Hebbe. Han gjorde i sin tur år
            1800 Östanå till fideikommiss, numera sparsamt förekommande ägandeform
            i Sverige. Via Hebbes dotter Kristina Elisabeths giftermål med
            överintendent K F Fredenheim och slutligen hennes sondotters ingifte
            i släkten Boström kom Östanå att under flera decennier ägas och
            förvaltas av statsminister Boström och dennes son G S Boström.
            Huvudbyggnaden med flyglar och närmaste tillhörande markområde
            är numera avstyckat från det som ej bör kallas slott utan snarare
            gods; släkten Boström är alltjämt ägare av omgivningar men ej
            av byggnaderna och de närmaste omgivningarna.
          </p>
          <p xml:id="i-CbjoT1yi2v5FK7SEfyhLFx">
            Enligt min mening är denna egendom till sin belägenhet och vackra
            omgivning, inte minst den utsökta utsikten över Furusundsleden,
            just en sådan miljö som kan inspirera till goda samtal och kloka
            beslut i just den avskildhet från vår tids jäkt och stress som
            goda eftertankar behöver näras av.
          </p>
          <p xml:id="i-Bd9mVByzsnFEuhsG4PreGE">
            Jag inser att finansiering, förnyelse, ombyggnad, säkerhet och
            mycket annat utgör svåra hinder på vägen mot ett beslut, likaså
            finns säkert andra tankar om lämpligheten och måhända även konkurrenter.
            Avsikten med denna motion är emellertid inte att driva fram ett
            beslut som kräver stora investeringar just detta riksmöte men
            däremot tankeverksamhet om hur Sverige som nation i framtiden
            skall kunna ta emot gäster på hög representationsnivå i en miljö
            som visar en del av allt det goda vårt land kan visa upp.
          </p>
        </div>
        <div xml:id="i-NbdgZdE13k4BovjQbMvnFR" type="signatureBlock">
          <list xml:id="i-2NfmcSZ2Z1smoaDz9vpZ6F">
            <item xml:id="i-yjuzr4UUAUz5QY8u5VYyo" who="i-XcAqMe3ntVBboWUxqACfz" type="signature">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
