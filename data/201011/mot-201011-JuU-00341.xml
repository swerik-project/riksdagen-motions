<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00341">
  <teiHeader>
    <fileDesc>
      <titleStmt>
        <title>Förutsättningar för villkorlig frigivning</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förutsättningar för villkorlig frigivning</title>
          <idno type="rdwebb">GY02Ju341</idno>
          <rs type="number">Ju341</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju341/text</ref>
          <ref type="dokument_url_html">http://data.riksdagen.se/dokument/GY02Ju341</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju341</ref>
          <ref type="doc">http://data.riksdagen.se/fil/DD8D0360-ABB3-4496-BB56-57E066DD9764</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SyD9f8bNPxfnCjYYxiG3wm" type="signed"/>
        <correspContext corresp="i-SyD9f8bNPxfnCjYYxiG3wm">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-LzeSvzL8KBGYGbVHGfnxfk" type="numbering">
          <date when="2010-10-28"/>
        </correspAction>
        <correspAction xml:id="i-J1LZWtxrKutJmsEjsYZYCH" type="submission">
          <date when="2010-10-27"/>
        </correspAction>
        <correspAction xml:id="i-5nmVQ2zjqbkJjMb5vYAfL3" type="transfer">
          <date when="2010-10-27"/>
        </correspAction>
        <correspAction xml:id="i-QUWU3gWY7JpnYKwppQBWpQ" type="assigned"/>
        <correspContext corresp="i-QUWU3gWY7JpnYKwppQBWpQ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Squcf7bB2Y4cdB1VQ7vabB" type="motBody">
        <div xml:id="i-3GvZLJY12tnqeRvhTN1Vuj" type="motProposal" subtype="förslag">
          <head xml:id="i-6Yq7y7nv8hd6n9gsvpC4RH">
            Förslag till riksdagsbeslut
          </head>
          <p xml:id="i-Ethd4dv7NrJLZTTvcMNhkb">
            Riksdagen tillkännager för regeringen som sin mening vad som
            anförs i motionen om ändring av bestämmelsen om villkorlig frigivning
            i 26 kap. 6 § brottsbalken.
          </p>
        </div>
        <div xml:id="i-7t5LKDdB5jHmYSabVV9PjT" type="motContent">
          <head xml:id="i-SFKvSFmfWcWdGZjGhyE48L" type="h1">
            Motivering
          </head>
          <p xml:id="i-ARUCGZx6KFA9KV6FUvc1LB">
            När en person ådöms ett fängelsestraff, har domstolen att beakta
            en mängd föreskrifter beträffande straffmätningen. Dessa återfinns
            i synnerhet i 29 kap. brottsbalken (BrB). I kapitlets inledande
            paragraf föreskrivs följande: Straff skall bestämmas inom ramen
            för den tillämpliga straffskalan efter brottets eller den samlade
            brottslighetens straffvärde.
          </p>
          <p xml:id="i-6kjt5SAaufq3YBgqLFuRPY">
            Vad domstolen däremot inte skall beakta är att straffet i praktiken
            endast blir två tredjedelar av vad som utdöms. I 26 kap. 6 § BrB
            föreskrivs: När två tredjedelar av ett tidsbestämt fängelsestraff
            har avtjänats, skall den dömde friges villkorligt Beslutet får
            skjutas upp om det finns synnerliga skäl för det, och i den bedömningen
            skall särskilt beaktas om den dömde allvarligt har brutit mot
            de föreskrifter och villkor som gäller för verkställigheten.
          </p>
          <p xml:id="i-94swrT1sxkKnfNMJUPUe5j">
            Huvudregeln är alltså att den dömde skall friges när två tredjedelar
            av straffet avtjänats. Det krävs synnerliga skäl för att hålla
            vederbörande kvar, och det innebär att ribban för kvarhållande
            ligger högt. Detta framstår som en principiellt sett märklig ordning.
          </p>
          <p xml:id="i-E3cXtyEiSgXZsLTZDTzsW">
            Det finns goda skäl att ha ett system för villkorlig frigivning,
            till exempel för att kunna erbjuda dömda brottslingar ett incitament
            att uppföra sig väl under tiden i anstalt. Om den villkorliga
            frigivningen i praktiken närmast sker med automatik, och endast
            uteblir vid allvarlig misskötsel, tycks det dock som om den villkorliga
            frigivningen inte ger något särskilt starkt incitament till gott
            uppförande.
          </p>
          <p xml:id="i-EzGsnsmVhuJZeMbeDrDEZm">
            Härtill kommer att den noggrant genomförda straffmätningen givit
            ett visst resultat i form av ett fängelsestraff av viss längd.
            För att straffet skall fylla sina olika funktioner, bl.a. allmänprevention
            och vedergällning, bör utgångspunkten vara att ett utdömt fängelsestraff
            skall avtjänas i sin helhet. En undersökning som genomfördes under
            förra mandatperioden på regeringens uppdrag visade att svenska
            domstolar typiskt sett utdömer straff som ligger i den nedre delen
            av straffskalan för respektive brott. Till detta skall alltså
            läggas att straffen endast verkställs till två tredjedelar, vilket
            gör redan korta straff ännu kortare.
          </p>
          <p xml:id="i-9TGHpjKs9tqXoWjjaAgbtR">
            I Finland har man en regel som säger att en fånge kan friges
            när två tredjedelar av strafftiden har avtjänats. Det skall dock
            göras en individuell prövning av om frigivning ska ske och därvid
            ska beaktas arten av hans brott och orsakerna därtill, hans tidigare
            levnadssätt och uppförande i kriminalvårdsanstalten, de förhållanden
            som han råkar i efter frigivningen samt en utredning om att han
            kan försörja sig på ett hederligt sätt och om det på grund av
            nämnda omständigheter eller av andra skäl kan antas att han kommer
            att leva klanderfritt i framtiden.
          </p>
          <p xml:id="i-2da1iHjsBLNehbUa5RpNLx">
            Detta framstår som en avgjort rimligare ordning än den svenska.
            Innan villkorlig frigivning kan komma i fråga borde en individuell
            prövning göras inte bara av om den dömde misskött sig grovt under
            tiden i anstalt, utan även om det vid en samlad bedömning framstår
            som rimligt att han friges. Är brottet synnerligen grovt bör det
            vara ett skäl i sig till att frigivning inte ska ske i förtid.
            Villkorlig frigivning bör i första hand komma i fråga som en belöning
            till dömda som uppfört sig väl under tiden i anstalt, givet att
            det inte finns vägande skäl som talar emot frigivning.
          </p>
          <p xml:id="i-4gzTeGsAHKNomwivERrwSX">
            Således bör det genomföras en översyn som syftar till att villkorlig
            frigivning blir en möjlighet under vissa noga angivna förutsättningar,
            inte en huvudregel.
          </p>
          <p xml:id="i-B8ZqUpyzMed24n3dpqwjFS">
            Motioner med ovanstående innebörd behandlades av justitieutskottet
            under förra mandatperioden, men utskottet uttalade endast att
            det inte var berett att ställa sig bakom förslagen och föreslog
            kammaren att avslå motionerna. Vi ser fram emot att utskottet
            den här gången antingen anför rimliga skäl för den händelse utskottet
            ånyo anser att förslagen bör avslås eller vilket självklart är
            vår förhoppning yrkar att kammaren bifaller motionen.
          </p>
        </div>
        <div xml:id="i-HViXo6g4tAKj8dgifgPZAM" type="motSignatures">
          <list xml:id="i-U2sQwFaKGATSurqPwiKTJ6">
            <item xml:id="i-AwE69a49ATTFGVxD7bJbkb" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-DEYZHgETkJ4wtoYzGkBX6w" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
