<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00495">
  <teiHeader>
    <fileDesc>
      <titleStmt>
        <title>Olika student- och högskolefrågor</title>
        <author corresp="i-iThmkGNxBe7XUsT8b92pZ">av Jabar Amin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Olika student- och högskolefrågor</title>
          <idno type="rdwebb">GZ02Ub495</idno>
          <rs type="number">Ub495</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub495/text</ref>
          <ref type="dokument_url_html">http://data.riksdagen.se/dokument/GZ02Ub495</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub495</ref>
          <ref type="doc">http://data.riksdagen.se/fil/E5D517F9-5E2A-4FCD-A19E-6FC6C494472A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ZjYgC1g2xSca7DXmE7EvU" type="signed"/>
        <correspContext corresp="i-2ZjYgC1g2xSca7DXmE7EvU">
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction xml:id="i-KXVCYWRchbkPSVXsJsXZ36" type="numbering">
          <date when="2011-10-10"/>
        </correspAction>
        <correspAction xml:id="i-G1Xs517itgKTCzZu4Ba8xL" type="submission">
          <date when="2011-10-05"/>
        </correspAction>
        <correspAction xml:id="i-4863uhwBLBtnJHQ7ZdMKgg" type="transfer">
          <date when="2011-10-04"/>
        </correspAction>
        <correspAction xml:id="i-5GUmKShT9WYwHBJufX25sy" type="assigned"/>
        <correspContext corresp="i-5GUmKShT9WYwHBJufX25sy">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-LVmn2Bn6jmJ4XSBwJKzEyB" type="TOC">
          <head xml:id="i-XDYAgFJyrvk88axHBmgTkx">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Högskolan 4
            </item>
            <item>
              4.1 Lärarledd tid i grundutbildningen 4
            </item>
            <item>
              4.2 Resursfördelningssystemet 4
            </item>
            <item>
              4.3 Studentinflytande 5
            </item>
            <item>
              4.4 Stärkt koppling till arbetsmarknaden 5
            </item>
            <item>
              4.5 Avgiftsfri högskola för alla 5
            </item>
            <item>
              4.6 Minskad snedrekrytering 6
            </item>
            <item>
              4.7 Vägarna in till högre utbildning 6
            </item>
            <item>
              4.8 Stärkt hållbarhetsperspektiv 6
            </item>
            <item>
              4.9 En inkluderande högskola 7
            </item>
            <item>
              5 Studentens villkor 7
            </item>
            <item>
              5.1 Studiemedel 7
            </item>
            <item>
              5.2Flexibelt studiemedelssystem 7
            </item>
            <item>
              5.3Möjlighet till bostadsbidrag 8
            </item>
            <item>
              5.4Möjlighet att studera på halvtid vid sjukskrivning på halvtid
              8
            </item>
            <item>
              5.5Bättre villkor för den student som är förälder 8
            </item>
            <item>
              5.6Arbetsmiljö och studenthälsa 8
            </item>
          </list>
        </div>
        <div type="motProposal" subtype="förslag">
          <head xml:id="i-PwUtngqwK6FVgvzMtnc8R2">
            2 Förslag till riksdagsbeslut
          </head>
          <list style="ol">
            <item xml:id="i-VXArvCG1n4xUZmZzPjiHQU">
              Riksdagen tillkännager för regeringen som sin mening vad som
              anförs i motionen om en målsättning om genomsnittlig lärarledd
              tid för alla studenter om minst 10 timmar i grundutbildningen.
            </item>
            <item xml:id="i-8Y86V8fW4yGQDCJGMYwUbp">
              Riksdagen tillkännager för regeringen som sin mening vad som
              anförs i motionen om farhågorna med ett resursfördelningssystem
              till högskolorna baserat på genomströmning.
            </item>
            <item xml:id="i-B1EAeMtBndz1PRxAuoY2bm">
              Riksdagen tillkännager för regeringen som sin mening vad som
              anförs i motionen om att ge Högskoleverket i uppdrag att utveckla
              en fördelningsnyckel som garanterar långsiktighet och kvalitet
              i den högre utbildningen.
            </item>
            <item xml:id="i-6VQALQXzLGGDLtdcXMPzD6">
              Riksdagen tillkännager för regeringen som sin mening vad som
              anförs i motionen om vikten av att se studentinflytandet som ett
              kvalitetskriterium.
            </item>
            <item xml:id="i-D3PxFqDmYgfkATNDYQ2XP9">
              Riksdagen tillkännager för regeringen som sin mening vad som
              anförs i motionen om tio veckors praktik för alla studenter på
              minst kandidatnivå.
            </item>
            <item xml:id="i-HdpBcxJwpSu2g1HKPpcWQy">
              Riksdagen tillkännager för regeringen som sin mening vad som
              anförs i motionen om karriärcentrum där studenter, näringsliv
              och myndigheter kan mötas.
            </item>
            <item xml:id="i-JSYpbDyMtfhStsRyyk8fnp">
              Riksdagen tillkännager för regeringen som sin mening vad som
              anförs i motionen om att slopa avgifterna till högre utbildning
              för utomeuropeiska studenter och göra svenska högskolor helt avgiftsfria.
            </item>
            <item xml:id="i-Sf38zh9dJ5iiJkrUDwvVSq">
              Riksdagen tillkännager för regeringen som sin mening vad som
              anförs i motionen om en medveten satsning för minskad snedrekrytering
              till högskolorna.
            </item>
            <item xml:id="i-5n3mHJUwzC9Ujs1qqGGKrd">
              Riksdagen tillkännager för regeringen som sin mening vad som
              anförs i motionen om att utöka urvalskvoten reell kompetens och
              ta bort kravet på att sökande måste ha resultat från högskoleprovet.
            </item>
            <item xml:id="i-3oDiuiBLhhUWW5cHstkxR7">
              Riksdagen tillkännager för regeringen som sin mening vad som
              anförs i motionen om att sökande som läst upp sina betyg inom
              kommunal vuxenutbildning inte ska missgynnas i relation till dem
              som söker till högskolan direkt från gymnasiet.
            </item>
            <item xml:id="i-3ttEDTFssdEx6mH5cEMWt6">
              Riksdagen tillkännager för regeringen som sin mening vad som
              anförs i motionen om att förtydliga högskolelagen med ett hållbarhetsperspektiv
              och att låta det vara en del av kvalitetsgranskningen av högskolorna.
            </item>
            <item xml:id="i-VLyMmH7PXYUZCt4X9Avjvm">
              Riksdagen tillkännager för regeringen som sin mening vad som
              anförs i motionen om att regeringen skyndsamt ska återkomma med
              förslag på de förändringar som är nödvändiga för att högskolelagen
              ska vara förenlig med diskrimineringslagen.
            </item>
            <item xml:id="i-D3qSoz8nZPumacMKzBLdgV">
              Riksdagen tillkännager för regeringen som sin mening vad som
              anförs i motionen om behovet av en ökning av bidragsdelen av studiemedlet.
            </item>
            <item xml:id="i-vdk1ujsDACpt6xKHNiFKr">
              Riksdagen tillkännager för regeringen som sin mening vad som
              anförs i motionen om behovet av en utredning av flexibelt uttag
              av studiemedlet.
            </item>
            <item xml:id="i-ErEBr3ENdmEXAwvWJj45PD">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur bostadsbidraget kan utformas så att det blir oberoende
              av studentens ålder. 1
            </item>
            <item xml:id="i-QeM7EvNfiRBJDT387fSQ5n">
              Riksdagen tillkännager för regeringen som sin mening vad som
              anförs i motionen om möjligheten att söka bostadsbidrag halvårsvis.
              1
            </item>
            <item xml:id="i-BYeKpPk3UMwNv12PMvVEQZ">
              Riksdagen tillkännager för regeringen som sin mening vad som
              anförs i motionen om förändringar i regelverken för att möjliggöra
              för den som är halvtidssjukskriven att studera halvtid. 1
            </item>
            <item xml:id="i-56WSFUkNwXXxexcLL4JvMS">
              Riksdagen tillkännager för regeringen som sin mening vad som
              anförs i motionen om en ökning av det extra barntillägget för
              studenter.
            </item>
            <item xml:id="i-8qybfdWhoFq6PYJtCidqyn">
              Riksdagen tillkännager för regeringen som sin mening vad som
              anförs i motionen om att studenthälsan på universitet och högskolor
              ska vara certifierad och att nationella kvalitetskriterier bör
              tas fram.
            </item>
            <item xml:id="i-Rdn9ZkXfkQz6sWSnLxXKGW">
              Riksdagen tillkännager för regeringen som sin mening vad som
              anförs i motionen om vikten av relevant könsuppdelad statistik
              över studenters arbetsmiljö.
            </item>
          </list>
          <p xml:id="i-CErkAc1BNZuhGGm7JGgdmg">
            1 Yrkandena 1517 hänvisade till SfU.
          </p>
        </div>
        <div type="motContent">
          <head xml:id="i-QKZv8AVLGoUjrBBZDxhMgz" type="h1">
            3 Inledning
          </head>
          <p xml:id="i-J3hwxpEvDmRAyEeWfeEeR7">
            Sveriges högskolor och universitet ska präglas av kvalitet, mångfald
            och tillgänglighet. Ett samhälle i ständig utveckling behöver
            en väl fungerande högre utbildning. Med en hög kvalitet i den
            högre utbildningen redan på grundnivå läggs grunden för ett nyfiket
            kunskapssamhälle. Miljöpartiet de gröna vill se en utveckling
            där högskola och universitet går från en sluten akademi till en
            öppen högskola.
          </p>
          <p xml:id="i-Cz1NgX7vWetSE9uehQ1FKr">
            Den svenska högskolan har byggts ut kraftigt de senaste 1020
            åren. Detta har skett genom att antalet utbildningsplatser ökat.
            Däremot har satsningar på ökad kvalitet uteblivit. Sverige behöver
            en livskraftig och högkvalitativ forskning, och en förutsättning
            för det är att grundutbildningarna förbereder studenterna väl
            för såväl arbetsmarknad som fortsatt akademiskt arbete. Miljöpartiet
            menar att Sveriges högskolor och universitet är i behov av flera
            tydliga kvalitetssatsningar.
          </p>
          <p xml:id="i-GAy7XFLnhMH42xTdNMU1ie">
            Studenterna gör en stor investering både i tid och i pengar när
            de väljer att utbilda sig och har rätt att förvänta sig att få
            en utbildning av hög kvalitet. Genom förbättrade sociala villkor
            ökar förutsättningarna för fler att studera och för fler studenter
            att prestera bättre och nå högre resultat inom sina studier.
          </p>
          <head xml:id="i-NpZQA1qkJN5gCwjy2czg7P" type="h1">
            4 Högskolan
          </head>
          <head xml:id="i-2BYMaorSWNuknriqpNsNhg" type="h2">
            4.1 Lärarledd tid i grundutbildningen
          </head>
          <p xml:id="i-5vwEQiHd9BnrEppkQkqRd7">
            Kvaliteten i högre utbildning är nära kopplad till tillgången
            till handledning och lärarledd tid. Den tillgången ser väldigt
            olika ut vid olika lärosäten och inom olika ämnen. Ungefär 40
            procent av heltidsstudenterna uppger idag att de har nio timmar
            eller mindre av lärarledd undervisning. Inom ämnen som humaniora,
            samhällsvetenskap och juridik rör det sig ofta om ännu färre timmar,
            vilket innebär en enorm kvalitetsbrist. Utöver antalet timmar
            behöver högskolorna garantera en dokumenterad pedagogisk kompetens
            hos lärarna. Tillsammans bör detta vara en del av den information
            som tillhandahålls studenter vid ansökningen.
          </p>
          <p xml:id="i-7eprDDhrWHfYfiZbkayMg3">
            Miljöpartiet vill i ett första steg att alla studenter får en
            genomsnittlig lärarledd undervisningstid om minst 10 timmar i
            grundutbildningen. För detta anslår vi 3 miljarder kronor i budgeten
            under de kommande tre åren, under utgiftsområde 16.
          </p>
          <head xml:id="i-KKxWsDXpJ4oagojgncaUPa" type="h2">
            4.2 Resursfördelningssystemet
          </head>
          <p xml:id="i-9y4FrHhNp2CYrdJ3HPnjs2">
            Systemet för fördelning av medel till högskolan ska inte bygga
            på incitament som kan leda till att kraven och kvaliteten i utbildningen
            sänks. Sveriges utbildningssystem ska premiera kvalitet snarare
            än genomströmning. En större del av de medel som delas ut ska
            fördelas utifrån fastslagna kvalitetskriterier gällande exempelvis
            rekrytering, examinering, arbetsmiljö, studentinflytande, studenternas
            kursutvärderingar, jämställdhetsarbetet på aktuellt lärosäte,
            handledning och lärarledd tid. En transparent fördelningsnyckel
            bör tas fram i nära samråd med olika aktörer inom högskolevärlden.
          </p>
          <p xml:id="i-AZF6uiwwqzYxRFexYgEer5">
            Miljöpartiet vill minska andelen medel som fördelas till högskolor
            baserat på genomströmningen av studenter samt ge Högskoleverket
            i uppdrag att utveckla en fördelningsnyckel som garanterar långsiktighet
            och kvalitet i den högre utbildningen.
          </p>
          <head xml:id="i-XdqZoPMz8vTTfKamBtNn9U" type="h2">
            4.3 Studentinflytande
          </head>
          <p xml:id="i-A71YKAXuA3QQypxUPL5i8L">
            Studentens rätt att organisera sig och bevaka sina intressen
            är i högsta grad en fråga om kvalitetssäkring i den högre utbildningen.
            Det är inte tillräckligt att garantera studentkårerna insyn eller
            representation i beslutsfattande organ, högskolorna behöver också
            stötta studentens förutsättningar att bedriva ett aktivt studentpolitiskt
            arbete i fria och oberoende kårer. De studenter som väljer att
            organisera sig har samma rätt till inflytande som studenterna
            hade som grupp när föreningsfriheten inte fanns på högskolorna.
            Ett ökat studentinflytande ger en ökad kvalitet i den högre utbildningen.
          </p>
          <head xml:id="i-JizCY7vkDk3mssgixyLLWn" type="h2">
            4.4 Stärkt koppling till arbetsmarknaden
          </head>
          <p xml:id="i-EG6tuK1B5XkdM5pF98cgQA">
            Återkommande kontakter med arbetsmarknaden under utbildningstiden
            gör det lättare att få jobb efter examen. För studenten är det
            viktigt att under studietiden få prova på att tillämpa den kunskap
            som utbildningen ger. Därför är möjligheten att få göra praktik
            under sin studietid mycket viktig. På de flesta lärosäten förekommer
            det olika former av aktiviteter för att hjälpa studenter ut på
            arbetsmarknaden. Tyvärr är dessa verksamheter inte tillräckligt
            omfattande. Det krävs mer resurser för att erbjuda ett bättre
            stöd i övergången från studier till arbetsliv.
          </p>
          <p xml:id="i-WvXZXP3V3Ns62MQYQMWN9x">
            Miljöpartiet vill garantera den student som studerar motsvarande
            kandidatnivå en praktik om 10 veckor. Vi vill också stötta lärosätena
            i arbetet för att stödja studenterna i övergången mellan studier
            och arbete genom satsningar på mötesplatser i form av karriärcentrum
            där studenter, näringsliv och myndigheter kan mötas och finna
            varandra. För detta ändamål har Miljöpartiet i sin budgetmotion
            anslagit 150 miljoner kronor per år, under utgiftsområde 16.
          </p>
          <head xml:id="i-JziG35x9pgzpVQY5Ca4zbT" type="h2">
            4.5 Avgiftsfri högskola för alla
          </head>
          <p xml:id="i-EzXuJSeHBYXDWTN3kgbWE7">
            Världen blir en bättre plats när människor möts, lär känna varandra,
            byter erfarenheter och bryter invanda föreställningar om andra.
            Ur detta perspektiv är högskolans internationalisering viktig,
            men det ökar också kvaliteten att motiverade studenter från hela
            världen läser på svenska högskolor. En öppen värld är en bättre
            värld. Med införandet av studieavgifter tar Sverige ett steg bort
            från internationellt samarbete och kontakter med omvärlden.
          </p>
          <p xml:id="i-DiSqibwv1GeTGSCWkQSPhL">
            Miljöpartiet motsätter sig avgifter för utomeuropeiska studenter
            och vill att högskolan ska vara avgiftsfri.
          </p>
          <head xml:id="i-KByns8KKkBeKf36kapY2Mc" type="h2">
            4.6 Minskad snedrekrytering
          </head>
          <p xml:id="i-WxQD3SgyS6kkrdGbuRSqFd">
            Personer med högutbildade föräldrar är överrepresenterade i högskoleutbildning
            och personer med lågutbildade föräldrar är underrepresenterade.
            Ju högre utbildningsnivå som föräldrarna har desto vanligare är
            det att man börjar i högskolan (Högskoleverkets årsrapport 2010).
          </p>
          <p xml:id="i-BbZZtSJNnHrtYdVvKfxjs3">
            Sverige som kunskapsnation har mycket att förlora om etnicitet,
            kön eller social bakgrund får avgöra vem som börjar läsa på högskolan.
            En mångfald av erfarenheter och perspektiv berikar undervisningen
            och studiemiljön. De viktigaste åtgärderna för minskad snedrekrytering
            behöver göras i grund- och gymnasieskola. Men också i högskolan
            kan mycket göras för att garantera fler studenteter bättre förutsättningar
            i högskolan.
          </p>
          <p xml:id="i-FdL1SfvqvyyUREcWAg2G6n">
            Miljöpartiet vill se en medveten satsning på högskolorna med
            andra examinations- och undervisningsformer än de konventionella,
            språkverkstäder, introduktionsveckor, och collegeår. Högskoleverkets
            uppdrag på jämställdhetsområdet behöver också konkretiseras och
            utvecklas. Verket bör följa upp, utvärdera och långsiktigt främja
            och stimulera arbetet för ökad och stärkt jämställdhet i akademin.
          </p>
          <head xml:id="i-Etwnj6mPbDkPii5iTE4119" type="h2">
            4.7 Vägarna in till högre utbildning
          </head>
          <p xml:id="i-9nSVv1fffDgVQikWVa4YyL">
            Det måste finnas flera olika vägar in till högre utbildning.
            Det är samtidigt den reella kompetensen, vad den sökande kan,
            inte hur eller när den kunskapen uppkommit, som ska räknas.
          </p>
          <p xml:id="i-GTxMYVJgr2749gsZi8M47v">
            Miljöpartiet vill utöka urvalskvoten reell kompetens och ta bort
            kravet på att ansökande måste ha resultat från högskoleprovet
            för att få ingå i den urvalsgruppen. Ansökande som läst upp betygen
            på komvux ska inte heller missgynnas gentemot dem som söker direkt
            från gymnasiet.
          </p>
          <head xml:id="i-6D6p42iBJ78zdPDd3MehPS" type="h2">
            4.8 Stärkt hållbarhetsperspektiv
          </head>
          <p xml:id="i-MZ61REURGe9UXcwBeYUGme">
            Högskolorna skall i sin verksamhet främja en hållbar utveckling
            som innebär att kommande generationer tillförsäkras en hälsosam
            och god miljö, ekonomisk och social välfärd och rättvisa. Utbildning
            är det mest effektiva medel som samhället äger för att möta dagens
            och morgondagens utmaningar.
          </p>
          <p xml:id="i-C7dXfQHLo4Pp8hUyWK1Tt">
            Miljöpartiet vill stärka hållbarhetsperspektivet i högre utbildning
            genom att låta det vara en del av kvalitetsgranskningen av högskolorna.
            Skrivningen i högskolelagen skall förtydligas.
          </p>
          <head xml:id="i-DDs2QjkcAYFkbz6MD3zxom" type="h2">
            4.9 En inkluderande högskola
          </head>
          <p xml:id="i-B1FHW3EPLn6rv2Q6XswCC4">
            Alla lärosäten måste enligt lagen göra en likabehandlingsplan
            där man ska kartlägga ifall alla studenter har lika förutsättningar
            oavsett kön, etnicitet, funktionshinder, sexuell läggning samt
            religion eller annan trosuppfattning. Detta är ett första steg
            för en inkluderande högskola, men inte tillräckligt. Exempelvis
            är det enligt högskole­förordningen inte tvingande att utfärda
            nytt examensbevis till någon som bytt personnummer. Enligt Sveriges
            Förenade HBTQ-studenter är det bara fyra av 23 lärosäten som utfärdar
            nytt examensbevis, och därmed diskrimineras könsöverskridande
            personer i utbildningssystemet. Miljöpartiet vill att riksdagen
            uppdrar åt regeringen att skyndsamt återkomma med de förändringar
            som är nödvändiga för att högskolelagen ska vara förenligt med
            diskrimineringslagen.
          </p>
          <head xml:id="i-LxmAcABNaR9NZ7WEjfBgEX" type="h1">
            5 Studentens villkor
          </head>
          <head xml:id="i-7ttqqYctwRFSACQubyVnUx" type="h2">
            5.1 Studiemedel
          </head>
          <p xml:id="i-ER7EoGQXz8dM6PNFeUXb19">
            En av de viktigaste åtgärderna för att garantera en öppen och
            tillgänglig högskola är att möjliggöra för alla, oavsett bakgrund,
            att studera. Sverige är jämfört med många länder ett av de mest
            förmånliga länderna att studera i. Men trots detta går det inte
            att leva på studiemedlet, och svenska studenter tillhör de mest
            skuldsatta när de tar ut sin examen. Arbete vid sidan av heltidsstudier
            måste få vara en extrasyssla och inte ett måste för skälig levnadsnivå.
            Heltidsstuderande ska inte vara tvungna att jobba vid sidan om
            sina studier för att få sin vardagsekonomi att gå ihop. För att
            möjliggöra för fler att studera på heltid och för att skapa en
            mer rimlig försörjning för studenter vill Miljöpartiet höja studiemedlet
            genom bidragsdelen med 300 kronor i månaden för heltidsstuderande.
            För detta ändamål avsätter vi 1,2 miljarder kronor per år i budgeten,
            utgiftsområde 15.
          </p>
          <head xml:id="i-LQ8oN1covnyCLJFtmj4Zd6" type="h2">
            5.2 Flexibelt studiemedelssystem
          </head>
          <p xml:id="i-7PhVzSoHLJYKwfcKBAKpZr">
            Studiemedelssystemet ska vara ett effektivt och sammanhållet
            system som ska vara enkelt och överblickbart för den enskilde.
            Det är centralt att systemet upplevs legitimt och ger alla människor,
            oavsett socioekonomisk bakgrund, möjligheter och förutsättningar
            att studera i den högre utbildningen. Studiemedelssystemet ska
            dessutom vara samhällsekonomiskt hållbart över tid och inneha
            en hög rättssäkerhet. Dagens system är otidsenligt och styr i
            alltför hög grad möjligheterna för universitet och högskolor att
            forma sina utbildningar. Det bör vara pedagogiska orsaker som
            formar utbildningarna och inte studiemedelssystemet. Möjligheterna
            till ett flexibelt uttag av studiemedlet på individnivå bör utredas.
          </p>
          <p xml:id="i-UHeHBt9qZ7W1gzdc2opUYr">
            Miljöpartiet vill se ett mer flexibelt studiemedelssystem som
            tas fram i samråd med lärosätena och med reell dialog med studentorganisationerna.
          </p>
          <head xml:id="i-FupX9esGNfM1ZwK5fVcbRj" type="h2">
            5.3 Möjlighet till bostadsbidrag
          </head>
          <p xml:id="i-NHoS4WcSZxEKi3n5QmYk2y">
            En bostad är en grundläggande trygghet och en förutsättning för
            att studenter ska kunna tacka ja till sina utbildningsplatser.
            Kostnaden för bostaden upptar en alltför stor del av studentens
            redan ansträngda ekonomi. I genomsnitt betalar en student cirka
            35 procent av sin inkomst i hyra, vilket gör bostaden till den
            största utgiften under studietiden. Detta skiljer sig något åt
            beroende på var i landet studenten bor.
          </p>
          <p xml:id="i-SdDD58gJHuKpeuSZBw8hgf">
            Miljöpartiet vill att bostadsbidraget blir oberoende av studentens
            ålder samt att studenter kan söka bostadsbidrag halvårsvis.
          </p>
          <head xml:id="i-Rh4Czhi8mWYQEhGkTXUkL9" type="h2">
            5.4 Möjlighet att studera på halvtid vid sjukskrivning på halvtid
          </head>
          <p xml:id="i-RWh55MQVZ2ktD8u5wxQ7EG">
            Regelverken måste underlätta för människor att utnyttja sin potential.
            Deltidsstudier kan vara ett utmärkt sätt att komma tillbaka till
            studier efter en tids heltidssjukskrivning. Dagens situation där
            människor som har kapacitet att studera deltid tvingas in i heltids­sjukskrivning
            är orimlig. Studiesociala kommittén har föreslagit att studiemedel
            under sjukdom ska kunna lämnas vid halv sjukskrivning, men inga
            förändringar har gjorts.
          </p>
          <p xml:id="i-2VXHja4W2PSryZLadKihtQ">
            Miljöpartiet vill genomföra nödvändiga förändringar i regelverken
            för att möjliggöra för den som är halvtidssjukskriven att studera
            halvtid.
          </p>
          <head xml:id="i-8vtxdt4B6FmgSZS1yH4x8c" type="h2">
            5.5 Bättre villkor för den student som är förälder
          </head>
          <p xml:id="i-U4WjMnnyzar1XddgH9Sfcv">
            Ersättningen för studenten i föräldraförsäkringen beror på om
            studenten kvalificerat sig för någon SGI eller inte. Genom att
            koppla SGI till studiemedlet förbättras också villkoren för den
            student som väntar barn, eller blir förälder. De extra utgifter
            som barnet medför behöver dessutom kompenseras med ett höjt extra
            tillägg i studiemedlet för den student som också är förälder.
            Tillägget följer med barnet och delas lika om båda föräldrarna
            studerar.
          </p>
          <p xml:id="i-K6f3RSo5wxWzdrw1ujwjbW">
            Miljöpartiet vill öka det extra tillägg till studiemedlet som
            den student som också är förälder har rätt till med 100 kronor
            per månad vid heltidsstudier. Vi avsätter för detta ändamål 50
            miljoner kronor per år i budgeten, utgiftsområde 15.
          </p>
          <head xml:id="i-JfNYLHYfGxQBTQKHTvd7NM" type="h2">
            5.6 Arbetsmiljö och studenthälsa
          </head>
          <p xml:id="i-FTQdrPpa2TioEEPpSUPpAw">
            Ett aktivt arbete med såväl förebyggande som åtgärdande insatser
            för studenters arbetsmiljö på universitet och högskolor är viktigt
            ur såväl ett kvalitetsperspektiv som ett rättighetsperspektiv.
            Idag saknas fullgoda uppgifter om studenters arbetsmiljö. Det
            finns inte heller nationella kvalitetskriterier för studenthälsan.
            Men ett aktivt förebyggande och åtgärdande arbete med arbetsmiljön
            på universitet och högskolor är viktigt ur såväl ett kvalitetsperspektiv
            som ett rättighetsperspektiv.
          </p>
          <p xml:id="i-4wdETEhDUUhetyQmFRrEJc">
            Miljöpartiet vill att studenthälsan på universitet och högskolor
            ska vara certifierad och att det tas fram nationella kvalitetskriterier.
            Vidare vill vi att den myndighet som regeringen så vill får uppdraget
            att tillhandahålla relevant könsuppdelad statistik angående studenters
            arbetsmiljö.
          </p>
        </div>
        <div type="motSignatures">
          <list>
            <item xml:id="i-6Kk9dZtwAQbr2xt2nVsY3d" who="i-iThmkGNxBe7XUsT8b92pZ">
              Jabar Amin (MP)
            </item>
            <item xml:id="i-zw2oRyWxcofkJAWYS99kK" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
            <item xml:id="i-4A6jHYPrFKwRbBcCCdMKSy" who="i-9BUsH2Bn1bGihptNC5r7uq">
              Peter Eriksson (MP)
            </item>
            <item xml:id="i-QnXqNgDkGGUqdfFgwBJJcy" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-BfgS4chefpjni2y94TpCD2" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-SE4QEXkL1oEPn7DtU6wtL6" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-MK37efgE8YT4kGyXj9UCkh" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
            <item xml:id="i-SgAdu5N67ru7XfMDiKHNit" who="i-UFTZBKNRWWLXUXAtcCcVfH">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
