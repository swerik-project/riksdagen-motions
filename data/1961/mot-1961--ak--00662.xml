<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00662">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__662/mot_1961__ak__662-001.pdf"/>
      <fw xml:id="i-6uM3pxYVWgJGbP49A1RNXa">
        2 Motioner i Andra kammaren, nr 662 år 1961
      </fw>
      <div xml:id="i-UaTVeiUk9g2KMQ8GcPPsuC" type="motHeader">
        <div xml:id="i-AUyBy6nNg7AfMQtJvrg5Cz" type="motTitle"/>
        <div xml:id="i-FU4tcCfcbS3SqVzZWMELJy" type="motSubmissionInfo"/>
      </div>
      <div xml:id="i-TxWqopRCXVF5EnDwxAGk3F" type="motBody">
        <div xml:id="i-9iyDsdSj9goyy12wT3EVj4">
          <p xml:id="i-QxJ7ajeJorm4qdPuFm92Ku">
            Nr 662
          </p>
          <p xml:id="i-WZ4hENLpWYUEuzP9QDJuj7">
            Av herr Wedén, i anledning av Kungl. Maj:ts proposition nr 39,
            angående förslag till förordning med provisoriska be- stämmelser
            rörande utbildningstiden för vissa värnplik- tiga.
          </p>
          <p xml:id="i-VQ8SfSfdzFC2yPTPR4Tyzx">
            I proposition nr 39 har försvarsministern föreslagit att tiden
            för repeti- tionsövningar vid armén och kustartilleriet under
            budgetåret 1961/62 skall avkortas från 30 till 25 dagar. Förslaget
            grundas på ett betänkande från en av herr Älmeby ledd utredning
            om besparingsmöjligheter inom försvaret. Det är säkerligen en
            vitt utbredd uppfattning att tiden under repetitions- övningarna
            ur utbildningssynpunkt icke tillvaratages fullt effektivt. Denna
            uppfattning hyses icke minst av många till sådana övningar inkallade
            värn- pliktiga. I och för sig är det naturligtvis angeläget att
            all utbildning av vänpliktiga sker så rationellt att intryck av
            meningslöst slöseri med tid i möjligaste mån förhindras. Sådana
            föreställningar har ett negativt infly- tande på försvarsviljan.
            Ökade ansträngningar att undanröja sakliga grun- der för uppkomsten
            av dylika föreställningar är icke minst av detta skäl väl motiverade.
            Repetitionsövningarna tjänar ju emellertid icke endast syftet
            att vidare- utbilda de värnpliktiga. Ett annat viktigt ändamål
            är att ge de militära ledningsorganen i olika instanser möjligheter
            att praktiskt leda större för- band. Ett sådant ändamål kan emellertid
            ur den enskilde värnpliktiges syn- vinkel ibland, ehuru oberättigat,
            framgå som en serie av ansträngningar, förflyttningar och väntan
            utan något annat utbildningssyfte än möjligen den fysiska träningen.
            Även med hänsyn tagen till att en stor del av den mot repetitionsövningarna
            framförda kritiken alltså kan sägas bottna i miss- förstånd kvarstår
            likväl tillräcklig anledning att ställa frågan om tiden för dessa
            övningar utnyttjas tillräckligt effektivt. Uppenbarligen har denna
            fråga även samband med tillgången på befäl och instruktörer. Om
            det t. ex. förhåller sig så att antalet instruktörer är otillräckligt
            för att ge 75 000 till repetitionsövningar inkallade värnpliktiga
            en effektiv vidareutbildning under 30 dagar, så måste det självklart
            vara ännu omöjligare för samma antal instruktörer att medhinna
            en sådan upp- gift på 25 dagar. Denna synpunkt på problemet är
            inte behandlad i försvars- ministerns proposition. Icke heller
            har försvarsministern berört spörsmålet, huruvida en förbätt-
            ring av utbildningen bör eftersträvas. Om rationaliseringar, i
            varje fall un- der förutsättning av tillräcklig tillgång på instruktörer,
            skulle kunna med-
          </p>
          <pb facs="riksdagen-motions-pdf/data/1961/mot_1961__ak__662/mot_1961__ak__662-002.pdf"/>
          <fw xml:id="i-LomHaTVQnndkayQ8xs5vL">
            Motioner i Andra kammaren, nr 662 år 1961 3
          </fw>
          <p xml:id="i-YSVgCCfHZnmzxDrjGEEnC7">
            giva någon förkortning av tiden för repetitionsövningarna utan
            försämring av det nuvarande resultatet av dessa, synes frågan
            om inte denna rationali- seringseffekt i stället borde användas
            för en förbättring av utbildnings- resultatet ingalunda sakna
            aktualitet. Den världspolitiska händelseutveck- lingen stryker
            under denna aspekt. Det bör i detta sammanhang också upp- märksammas,
            att vår nuvarande försvarsordning bygger på en strävan att ersätta
            kvantitet med kvalitet, vilket även måste gälla de värnpliktigas
            ut- bildning. Icke heller behandlas i propositionen repetitionsövningarnas
            betydelse ur beredskapssynpunkt i annan mån än att det framhålles,
            att den särskilt tillkallade sakkunnige skall beakta även denna
            synpunkt. Det finns anled- ning för riksdagen att skärpa uppmärksamheten
            i detta avseende. Försvarsministerns huvudskäl för att föreslå
            en provisorisk förkortning av repetitionsövningarna är emellertid
            två. Dels anser han, att den särskilde sakkunnige bör få tillfälle
            att ute på fältet studera vilket resultat som kan uppnås med en
            kortare repetitionsövningstid än den nu i värnpliktslagen angivna.
            Dels anser han att försvarseffekten icke bör påverkas av en för-
            söksvis anordnad relativt begränsad förkortning av denna tid.
            Det vore emellertid förhastat att av försvarsministerns här angivna
            skäl nr 2 draga den slutsatsen att försvarsministern redan förutsett
            till vilken slutsats den särskilde sakkunniges studier ute på
            fältet kan leda. Försvarsministern framhåller nämligen, att, om
            det icke visar sig möjligt att under den kortare tiden hinna med
            det som tillämpas under en 30-dagarsperiod, så bör själv- fallet
            de ur utbildningssynpunkt minst angelägna momenten komma i sista
            hand. Försvarsministern är med andra ord själv osäker om hur den
            av honom föreslagna åtgärden påverkar försvarseffekten. Att denna
            osäker- hetskänsla är väl grundad i verkligheten framgår inte
            minst därav, att, vid sidan av de militära organen, även statens
            organisationsnämnd anmält starka betänkligheter mot en förkortning
            av utbildningstiden. Det mest anmärkningsvärda som förekommit
            i detta sammanhang är emellertid det faktum, att regeringen uppenbarligen
            icke ansåg sig skyldig att underrätta den under senare hälften
            av 1960 arbetande försvarsutred- ningen om sina planer på och
            beslut om att inskränka repetitionsövningar- na. Detta tillvägagångssätt
            hade möjligen varit försvarbart om en färdig utredning förelegat,
            som givit godtagbar anledning antaga att en förkort- ning av repetitionsövningarna
            inte skulle påverka försvarets effekt. Även i sådant fall hade
            dock frågan, om utbildningseffekten borde höjas bort hänskjutas
            till försvarsutredningen. Det framgår emellertid, som ovan framhållits,
            av försvarsministerns proposition nr 39, att regeringen ännu betraktar
            det som en öppen fråga, huruvida en förkortning av repetitions-
            övningarna påverkar försvarseffekten. Under sådana förhållanden
            måste det anses ytterst märkligt att regeringen, samtidigt som
            den medverkar till
          </p>
          <p xml:id="i-GMd16GrHq4NwbfGkyCHpwp">
            2 Bihang till riksdagens protokoll 1961. 4 saml. Nr 661—665
          </p>
          <pb facs="riksdagen-motions-pdf/data/1961/mot_1961__ak__662/mot_1961__ak__662-003.pdf"/>
          <fw xml:id="i-MPQ8e2JFxJXKfPR2txsVfE">
            4 Motioner i Andra kammaren, nr 662 år 1961
          </fw>
          <p xml:id="i-6BVd4bcUvnGJv463DpduJn">
            att de demokratiska partiernas företrädare inom försvarsutredningen
            träf- far en uppgörelse inkluderande även en viss kostnadsram
            för försvaret, för sin egen del utan att låta utredningen behandla
            spörsmålet beslutar sig för en försöksvis skedd inskränkning av
            repetitionsövningarna och minskar den överenskomna ramen med ett
            emot minskningen av övningstiden vägt be- lopp. Det finns flera
            skäl för riksdagen att anmäla starka betänkligheter mot ett tillvägagångssätt
            av denna art. Det väsentligaste är måhända ange- lägenheten att
            upprätthålla ett nödvändigt minimimått av förtroende, de demokratiska
            partierna emellan, i försvarsfrågan. Uppenbarligen blir detta
            inte möjligt om regeringen är den första att handla på ett sätt
            som innebär ett ansträngt utnyttjande av formella möjligheter
            att gå vid sidan av träf- fade uppgörelser. Det här förda resonemanget
            leder fram till följande slutsats. Riksdagen synes kunna godtaga
            den av regeringen föreslagna förkortningen av repeti- tionsövningarna
            under uttryckligt framhållande av dess försökskaraktär. Samtidigt
            synes emellertid riksdagen böra understryka den osäkerhet som
            råder beträffande effekten på försvarets funktionsduglighet av
            en så- dan förkortning. Intill dess en ny försvarsutredning hunnit
            pröva sådana förslag som kan komma att framläggas av den nu tillkallade
            särskilde sak- kunnige för värnpliktsutbildningsfrågor bör därför
            icke en försöksvis genomförd förkortning av utbildningstiden tillåtas
            medföra en minskning av den av försvarsutredningen avsedda ramen
            för de båda av överenskom- melsen omfattade budgetåren sedda som
            en helhet. Följaktligen är det an- ledning för riksdagen att uttala
            önskvärdheten av att regeringen för 1961 års höstriksdag framlägger
            förslag till sådana åtgärder inom försvaret som bäst kan anses
            ägnade att motväga nackdelar av förkortningen av tiden för repetitionsövningarna.
            Behovet av sådana åtgärder framgår inte minst av försvarsministerns
            uttalande i propositionen, att in- och utlämnings- tider för utrustning
            m. m. skall göras så korta som möjligt. Möjligheterna att verkligen
            åstadkomma en förkortning av dessa tider torde stå i viss proportion
            till tillgången på medel att för dylika ändamål avlöna annan arbetskraft
            än de till repetitionsövningar inkallade. Även åtgärder på andra
            områden måste emellertid komma i fråga. Med hänvisning till det
            ovanstående föreslås alltså att riksdagen måtte uttala, att riksdagen,
            i syfte att stärka enigheten om upprätthål- landet av ett starkt
            svenskt försvar och tilltron de demo- kratiska partierna emellan
            i detta avseende och med accep- terande under betonande av den
            provisoriska försökskarak- tären av Kungl. Maj:ts förslag beträffande
            förkortningen av repetitionsövningarna under budgetåret 1961/62,
            som sin
          </p>
          <pb facs="riksdagen-motions-pdf/data/1961/mot_1961__ak__662/mot_1961__ak__662-004.pdf"/>
          <fw xml:id="i-X4NKii4kSJiBHAPtF8Fyv8">
            Motioner i Andra kammaren, nr 662 år 1961 5
          </fw>
          <p xml:id="i-NHUWJkgSZFxHt4RnFdwoXY">
            mening tillkännager, att något avsteg från den inom 1960 års
            försvarsutredning träffade uppgörelsen härigenom icke åsyftas,
            varför Kungl. Maj:t bör förelägga riksdagen de förslag som erfordras
            för att den av försvarsutredningen avsedda ramen för försvarsutgifterna
            under budgetåren 1961/62 och 1962/63 skall komma att till fullo
            tillgodoses.
          </p>
          <p xml:id="i-MKPd6Yg1xUgFpNviCtMkFx" type="date">
            Stockholm den 28 februari 1961
          </p>
          <div xml:id="i-PeKEiMSea75aFX51m42RtM" type="signatureBlock">
            <list xml:id="i-LQ8acJpgT7J8NANLgaPQeU">
              <item xml:id="i-9TmEMQJZpq7anNasDMQCWn" who="i-BtszRKWKgFfiTcr2r2Ek6j" type="signature">
                Sven Wedén
              </item>
            </list>
          </div>
        </div>
      </div>
    </body>
  </text>
</TEI>
