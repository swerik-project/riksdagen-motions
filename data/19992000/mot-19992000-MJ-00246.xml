<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0246/mot_199900_MJ_0246-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ246 pnr: c455
          </p>
          <p>
            Motion till riksdagen 1999/2000:MJ246
          </p>
          <p>
            av Birgitta Sellén m.fl. (c)
          </p>
          <p>
            Merkostnadsersättningen till jordbruket i norra Sverige
          </p>
          <p>
            Jordbruket i norra Sverige har under lång tid erhållit en regionalpolitisk
            ersättning för att täcka de merkostnader som jordbruket har. Motiven
            för ersättningen har varierat men idag torde de väsentligaste
            motiven vara att genom jordbruket finns en möjlighet att bevara
            det öppna landskapet i delar av norra Sverige, genom jordbruket
            skapas också ett betydande antal arbetstillfällen, både inom själva
            jordbruket och inom livsmedelsindustrin. Genom att förädla norra
            Sveriges viktigaste gröda, vallen, till kött och mjölk har norra
            Sveriges konsumenter tillgång till högklassiga närproducerade
            livsmedel. Jordbruket spelar också en central roll i arbetet med
            att skapa ett kretsloppssamhälle, utan ett jordbruk i norra Sverige
            kommer förutsättningarna för att skapa det samhället att vara
            mycket sämre. Merkostnadsersättningen bygger på mycket väl definierade
            merkostnader och har lett till effektiva jordbruksföretag med
            stor geografisk spridning. Produktionen i norra Sverige minskar
            idag, vilket tyder på att lönsamheten i jordbruket är sämre än
            på andra håll i landet.
          </p>
          <p>
            Försämrat konkurrensläge
          </p>
          <p>
            Jordbruksverkets översyn av de regionala ersättningarna visade
            att EU- medlemskapet och övergången till EU:s ersättningssystem
            medförde att lönsamheten inom jordbruket, mätt som bruttoförädlingsvärde
            per årsarbetsinsats, ökade relativt kraftigt i de nya stödområdena
            i södra Sverige medan förändringarna längst i norr var obetydliga.
            Det förslag till landsbygdsprogram som varit ute på remiss innebär
            att norra Sveriges konkurrensläge riskerar att försämras ytterligare,
            särskilt gäller detta för stödområde 1-3. Tankegången att under
            perioden 2000-2006 fasa ut kompensationsersättningen på spannmål
            gör att svinproduktionen i norr kommer att i stor utsträckning
            tappa sin merkostnadsersättning. I budgetpropositionen skriver
            regeringen att beslutet om Agenda 2000 har ändrat förutsättningarna
            för regionalisering av arealersättningen för övriga grödor, spannmål,
            oljelin, proteingrödor och uttagen areal. För att ta hänsyn till
            detta avser regeringen att senare under hösten genomföra förändringar
            av nuvarande regionalisering. En förändring av nuvarande regionalisering
            kan innebära att norra Sveriges konkurrensläge försämras ytterligare
            och merkostnadsersättningen urholkas.
          </p>
          <pb facs="riksdagen-motions-pdf/data/199900/mot_199900_MJ_0246/mot_199900_MJ_0246-0002.pdf"/>
          <p>
            För att täcka upp de merkostnader som jordbruket har i norra
            Sverige så är Mot. 1999/2000 kompensations- och miljöersättningarna
            två viktiga komponenter, den tredje MJ246 delen är den svenska
            nationella ersättningen. EU-inträdet innebar att ersättningen
            för intransport av jordbruksprodukter urholkades för mjölk och
            helt försvann för kött och ägg. Jordbrukets struktur i norra Sverige
            samt områdets stora avstånd gör att kostnaderna för insamling
            av mjölk, kött och ägg är högre än på andra håll i landet samtidigt
            som kostnaderna för uttransport av livsmedel genom stor befolkningsgleshet
            och många små butiker är höga. Jordbruksverket har i sin rapport
            1998:2, beräknat att den genomsnittliga hämtningskostnaden i område
            1 ligger på ca 40 öre/kg och i område 2, drygt 15 öre/kg högre
            än på andra håll i landet. Kostnaden för intransporten av ägg
            ligger hos Norrlandsägg i genomsnitt ca 73 öre/kg högre än hos
            andra packerier. Kännetecknande för äggproduktionen i norra Sverige
            är att insamlingen av ägg sker inom ett ytmässigt stort område.
            Äggproducenterna i norra Sverige är också mycket små i förhållande
            till producenterna på andra håll i landet. Merkostnaden för intransport
            till slakterierna ligger hos gamla Scan Norrland på ca 0:60 kr/kg
            och hos gamla Scan Luleå på 1 kr/kg. En höjd intransportersättning
            skulle sannolikt leda till ökad stabilitet, framtidstro och därmed
            en ökad investeringsvilja bland lantbrukarna i området. Införandet
            av kadaverinsamlingen i norra Sverige har medfört att jordbruket
            i norra Sverige har drabbats av högre kostnader än i södra Sverige.
            Kostnaden för kadaverinsamlingen har inte heller tidigare beräknats
            ingå i underlaget för merkostnaderna i norra Sverige. Eftersom
            de högre kostnaderna är betingade av naturgivna nackdelar så borde
            naturligtvis kostnaden för insamling av kadaver ingå i merkostnadsersättningen.
          </p>
          <p>
            Sammanfattning
          </p>
          <p>
            För att upprätthålla merkostnadsersättningen till norra Sverige
            behöver följande åtgärder vidtas: Arealersättningen till spannmål
            läggs ut med samma belopp över hela landet. Den nya ersättningen
            till vallensilage läggs också ut med samma belopp över hela landet.
            Den nationella ersättningen till norra Sverige räknas upp för
            att täcka kostnaderna för: - en höjning av intransportersättningen
            för mjölk, - — återinförande av intransportersättning på kött
            och ägg, - — åtgärder för att upprätthålla lönsamheten i svinproduktionen,
            - kompensera de högre kostnaderna för kadaverinsamlingen.
          </p>
          <pb facs="riksdagen-motions-pdf/data/199900/mot_199900_MJ_0246/mot_199900_MJ_0246-0003.pdf"/>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att arealersättningen till spannmål läggs ut med samma belopp
            i hela landet, 2. att riksdagen som sin mening ger regeringen
            till känna vad i motionen anförts om att den nya ersättningen
            till vallensilage läggs ut med samma belopp i hela landet, 3.
            att riksdagen som sin mening ger regeringen till känna vad i motionen
            anförts om att den nationella ersättningen till norra Sverige
            räknas upp för att täcka beskrivna kostnader.
          </p>
          <p>
            Stockholm den 3 oktober 1999 Birgitta Sellén (c)
          </p>
          <p>
            Sven Bergström (c) Åke Sandström (c)
          </p>
          <p>
            Mot. 1999/2000 MJ246
          </p>
        </div>
      </div>
    </body>
  </text>
</TEI>
