<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--ak--00774">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__774/mot_1936__ak__774-001.pdf"/>
      <fw xml:id="i-67SetZSgo31MrbqLknebMP">
        Motioner i Andra kammaren, Nr 774.
      </fw>
      <div xml:id="i-XxfaHx9WiPbeXT9Xat5wCK" type="motHeader">
        <div xml:id="i-M8BFRmFtuhXCnZUachoFSw" type="motTitle"/>
        <div xml:id="i-Emqjjt7sUJVviq4Yr2nCKo" type="motSubmissionInfo"/>
      </div>
      <div xml:id="i-FgBPPgcQQFozE8EfDE86bm" type="motBody">
        <div xml:id="i-J1mUuAeqEooC7NzYB6wANN">
          <p xml:id="i-HSXZ8Satp5kn9cA1Eh9mG3">
            An
          </p>
          <p xml:id="i-3Zi4mSc6dMRB8SSKxXfq9x">
            Nr 774.
          </p>
          <p xml:id="i-HRdQtYH8HEMq2ELVhFkbNE" type="titleString">
            Av herrar Hagberg i Luleå och Brädefors, om avslag å Kungl. Maj:ts
            propositioner nr 225 m. fl., angående försvars-
          </p>
          <p xml:id="i-W7DbncP6KFsxHkyykXGDyN">
            väsendets ordnande.
          </p>
          <p xml:id="i-EVPkiwCKDFsDUrLGBWy52r">
            Ur demokratisk synpunkt är det orimligt att nu, några månader
            före ett nytt riksdagsmannaval, genomtrumfa en ny så kallad försvarsordning,
            som innebär en oerhörd upprustning och för ett årtionde framåt
            kommer att pålägga svenska folket oerhörda ekonomiska bördor.
            Ur demokratisk syn- punkt vore det i stället naturligt, att svenska
            folket finge säga sitt ord härtill genom ett riksdagsmannaval.
            Detta krav är desto mer självklart, som väljar- majoriteten, när
            den i 1932 års val yttrade sig om militärbördorna, voterade för
            nedrustning fram mot avrustning, och icke tvärtom. De reaktionära
            krafter inom vårt land, som pressat fram upprustningen på dagordningen,
            ha funnit den formella förevändningen därför i försvars- kommissionens
            betänkande, men det huvudsakliga stödet ha de dock funnit i den
            väldiga kapprustning, som alla kapitalistiska stater genomföra
            med de fascistiska staterna i spetsen. De reaktionära krafter
            som i dag liksom alltid förut i ett starkt militärväsen se sin
            främsta tillgång driva icke upprust- ningspropagandan av omtanke
            om landets försvar mot eventuella fiender, utan av omtanke om
            de härskande klassernas privilegier att förtrycka folket och utplundra
            de arbetande massorna. Sverige står redan nu på toppen av staterna
            i fråga om utgifter per in- vånare för det improduktiva militärväsendet.
            Med hänsyn till tidigare erfarenheter av miltärbudgeternas överskridande
            och de deklarationer som avgivits från borgerligt håll är det
            icke någon över- drift om man påstår, att regeringsförslaget efter
            ytterligare kompromisser kommer att pålägga svenska folket en
            militärutgift som slukar hela den di- rekta statliga inkomstskatten
            och lägger en genomsnittlig skattebörda av minst 30 å 35 kronor
            på varje invånare per år. De oerhörda ekonomiska bördor som upprustningen
            pålägger folket måste direkt hämma strävandena att socialt bispringa
            de mest nödställda massorna i vårt land och innebära ett hårt
            slag mot alla kultur- och framstegssträvan- den. Det är synd om
            de folk som modelleras efter de militaristiska idealen - denna
            gamla sanning har i vår tid fått en ny bekräftelse i det barbari,
            varunder de fascistiskt regerade folken dväljas. Kapitalism och
            krig höra ihop och kapprustningarna befordra krigsanstif- tarnas
            planer. För några år sedan avslöjades inför världsoffentligheten
            vilket ödesdigert spel som rustningskapitalisterna bedrivit, huru
            de för sina profit-
          </p>
          <pb facs="riksdagen-motions-pdf/data/1936/mot_1936__ak__774/mot_1936__ak__774-002.pdf"/>
          <fw xml:id="i-EWH9QEbiVRFwYr1SBsPakb">
            6 Motioner i Andra kammaren, Nr 774.
          </fw>
          <p xml:id="i-JWvSaNrn9FPag3BefY6QFa">
            intressens skull drivit folken ut i krig mot varandra och förstått
            att berika sig därpå. De nu aktuella rustningarna komma lika oundvikligt
            att leda till ett nytt världskrig som rustningarna före 1914 ledde
            till historiens fruk- tansvärdaste masslakt. Därmed är inte sagt,
            att varje form av militär förberedelse i dag är av ondo. Det är
            nämligen uppenbart, att i dagens europeiska situation ett för-
            stärkande av de krafter, som hindra genomförandet av de fascistiska
            krigs- anstiftarnas planer, är ett fredsintresse. En praktisk
            fredspolitik måste inrik- tas på att förstärka de aktuella strävandena
            till kollektiv säkerhet och fred. Detta har ett omedelbart samband
            med strävandena att överflytta makten i händerna på de verkligt
            frihets- och fredsvänliga krafterna. En militärmakt i händerna
            på en överklass, som själv har intresse av att spekulera i kriget
            och som själv drömmer om krigiska erövringar, betyder ökad krigsfara
            och är inget stöd för de kollektiva fredssträvandena. När därtill
            denna militär- makts ledning genom sin sociala härkomst och andra
            förhållanden är fientlig mot alla strävanden till social rättfärdighet
            och demokratiska friheter blir ett förstärkande av dess maktställning
            än mer äventyrlig. Den första fråga som Sveriges arbetare ha anledning
            att ställa är: mot vem rustas det? Från borgerligt håll förklarar
            man att den svenska upprust- ningen blott skall ha till syfte
            att värna neutraliteten. En viktigare faktor än nyanskaffning
            av kanoner och bombflyg är i så fall vilken politik man för. Tyskland
            har genom upprepade uttalanden i tysk press deklarerat sin sym-
            pati för en svensk militär upprustning — uttalanden som vittna
            om att Tysk- land betraktar Sverige som eh naturlig bundsförvant
            i det krig som det så febrilt förbereder. I det sammanhanget tillåta
            vi oss hänvisa till en artikel i regeringsorga- net Social-Demokraten
            den 15 augusti 1935, enligt tidningen skriven av en initierad
            fackman, som uppenbarligen deltagit i försvarskommissionens be-
            handling av frågan. Han skriver: »Mot vem rustade då generalstaben
            före kriget? Mot Ryssland, ”natur- ligtvis”. Tyskland gjorde sina
            ansträngningar att indraga Sverige i sitt allians- system, och
            talrika svenska kretsar, t. ex. aktivisterna, var färdiga att
            kasta sig i Tysklands armar. Om det tsaristiska Ryssland före
            världskriget onek- ligen utövade ett visst hot mot Sverige, så
            är förhållandet för närvarande ett helt annat. Tsardömet har för
            länge sedan skattat åt förgängelsen, Ryss- lands västra gränsområden
            har blivit fria stater, endast innersta hörnet av Finska viken
            är ännu i sovjetrysk ägo. Därifrån kan knappast något hot mot
            oss utövas, och Moskva för dessutom som bekant en avgjord fredspolitik.
            Mot vem rustar Sverige för närvarande? Jo, märkvärdigt nog — mot
            Ryss- land. Det har till och med gått så långt, att en viss generalstabsjunta
            rekom- menderat ett svenskt ingripande i Finland, därest detta
            land emot all sanno- likhet skulle komma i konflikt med Ryssland.
            Om detta icke låter sig göra, räknar man icke med något annat
            krigsfall än ett överfall mot Sverige från
          </p>
          <pb facs="riksdagen-motions-pdf/data/1936/mot_1936__ak__774/mot_1936__ak__774-003.pdf"/>
          <fw xml:id="i-PNnkS9U6ogt2pG3hsQgmUY">
            Motioner i Andra kammaren, Nr 774. 7
          </fw>
          <p xml:id="i-XNjWGwmQrPciVabDm6VyD7">
            rysk sida. ”Krigsfall ost är ett ständigt återkommande tema i
            generalstabens utläggningar, trots att historien för länge sedan
            förvisat det till fantasiens område. Icke desto mindre har man
            gjort upp minutiösa planer om hur vi skall bära oss åt, när Ryssland
            blockerar sjöhandeln i Östersjön. Den ryska flottan, vars dåliga
            basering utesluter alla större operationer i Öster- sjön, har
            utmålats som ett fruktansvärt hot mot Sveriges självständighet.
            Betecknande nog ha de marina myndigheterna betraktat den ryska
            flottan med betydligt större jämnmod. Hela denna systematiska
            inriktning mot ett krig med Ryssland är ett skrämmande bevis på
            ensidigheten och efterblivenheten hos den härskande generalstabskretsen.
            Sanningen är nämligen den, att den tyska faran för vårt vidkommande
            är betydligt mera påtaglig än den ryska. Hitlertysklands ma- rina
            upprustning är det sista och bästa beviset härför. Men i sin beundran
            för allt, som härrör från landet söder om Östersjön, blundar nämnda
            kretsar för dessa fakta och fortsätter att köra med sitt ryska
            program. Generalstabs- organen Svenska Dagbladet och Stockholms-Tidningen
            samt herr Hamrin förklarar i rörande enighet, att man ej behöver
            ändra sin uppfattning inför det nya läget. Vilken makt kan blockera
            Sverige? Tyskland och endast Tyskland. Hela vår utrikeshandel
            ligger i detta aggressiva rikes händer. Det är Hitler, som bestämmer
            över vår handels och industris öde i ett kritiskt läge. Tyskland
            vet själv vad en blockad vill säga. Det skall ock veta att utnyttja
            dessa maktmedel mot stater, vilkas neutralitet det ej tolererar.
            Omkring 35 pro- cent av Sveriges arbetare sysselsättes inom vår
            exportindustri. Större delen av dessa torde bli arbetslösa i fall
            av en blockad, utan att svenska armén kan röra ett finger till
            deras bistånd. I den nazistiska pressen förekommer allt oftare
            långa utläggningar av ”det militärpolitiska läget i Norden”. Deras
            mening är genomskinlig nog. De vilja underblåsa upprustningen
            av svenska armén för att den skall bli ett lämpligt redskap i
            ett krig med Ryssland. Det passar Nazityskland ut- märkt att göra
            Sverige till en lydig tjänare åt sin imperialistiska politik.
            Man har till och med givit offentlighet åt den meningen, att Skandinavien
            var ett lämpligt område för tysk expansion. Våra malmfält och
            industrier vore ett vackert byte för ett sådant företag. Nazisternas
            intresse för vår malm- export har varit mer än vanligt livligt
            senaste tiden.» Tidningen Social-Demokraten har själv markerat
            vilken betydelse den läg- ger i dessa uttalanden. Det förefaller
            under sådana förhållanden att vara en tvivelaktig »neutralitetspolitik»
            att, såsom nu föreslås, sätta ett hög- modernt krigsmaskineri
            i händerna på en officerskår som är orienterad i dylik riktning.
            Det betyder att de med Tysklands nazistregim nära för- bundna
            borgerliga skikten och officerskåren få ökade möjligheter att
            dra med Sverige i det anfallskrig som Tyskland planerar mot Sovjet-Unionen.
            Försvarskommissionen har arbetat i fyra och ett halvt år men av
            denna
          </p>
          <pb facs="riksdagen-motions-pdf/data/1936/mot_1936__ak__774/mot_1936__ak__774-004.pdf"/>
          <fw xml:id="i-L5QsUuXxxjkx5gXQ7Kdmxm">
            8 Motioner i Andra kammaren, Nr 774.
          </fw>
          <p xml:id="i-PN6XwgtnGPosaUDYhx32s4">
            tid blott ägnat två timmar åt frågan om civilbefolkningens skydd.
            Den har över huvud taget inte intresserat sig för frågorna om
            anskaffning av gas- masker åt civilbefolkningen, anläggande av
            skyddsrum för densamma i större samhällen och andra dylika frågor.
            Den har avvisat förslag om att uppta till prövning frågan om möjligheterna
            att bereda »civilbefolkningen skydd genom s. k. passiva försvarsåtgärder:
            bombsäkra skyddsrum, gas- masker, saneringsåtgärder m. m.». Man
            har struntat i den brännande frågan om civilbefolkningens skydd
            i ett kommande krig och regeringen har i sin proposition handlat
            på samma sätt. Detta beror emellertid uppenbarligen inte på att
            kommissionen inte förstått faran. Tvärtom synas dess experiment
            och åtgärder för att skydda de mili- tära dispositionerna ge vid
            handen, att den förutser en fruktansvärd fara för hemorten och
            den civila befolkningen i händelse av ett krig. Enligt uppgift
            ha också de flygmilitära sakkunniga delgivit kommissionen sin
            me- ning, att det är omöjligt att skydda alla eller ens någon
            större del av hem- ortens känsliga punkter för luftbombardemang.
            Man kan icke försvara Stock- holm och de experiment som gjorts
            visa, att under vissa betingelser kommer befolkningen i en angripen
            stad att först bli varnad genom de första bomb- nedslagen. Mot
            gasfaran har man heller ingenting att föreslå och det är i det
            sammanhanget bara tillräckligt att påpeka, att Sveriges hela årliga
            framställning av klorkalk, det viktigaste saneringsmedlet mot
            gaser, blott räcker till att sanera några kvadratkilometer en
            enda gång. När såväl för- svarskommissionen som regeringen därför
            stillatigande förbigår den civila befolkningens skyddande sker
            detta icke i omedvetenhet om den fara som hotar. Kommissionen
            synes själv ha haltat på båda benen. I herr Lindbergs reservation
            göres ett sensationellt avslöjande om hur nonchalant kommissio-
            nen behandlat frågan om civilskyddet. Enligt herr Lindberg hade
            kommis- sionen ursprungligen skrivit följande: »Det civila luftskyddet
            innebär sålunda ett organiserande av samhället i dess helhet mot
            faran från luften. Genomförandet av en sådan organisation måste
            självfallet vara förenat med ett omfattande förberedelsearbete
            i fredstid.» Denna ståndpunkt återfinner man emellertid inte i
            regeringspropositionen eller i kommissionens betänkande. Enligt
            herr Lindbergs avslöjande har man tagit bort uttalandet i korrekturet
            och ersatt det med följande rakt motsatta: »Ett genomförande i
            fred av ett vittgående program för luftskyddets ord- nande, som
            skulle avse eller resultera i ett mer eller mindre fullständigt
            orga- niserande av samhället vid en eventuellt hotande fara från
            luften, anser kom- missionen icke böra ske.» Så lättsinnigt har
            man behandlat den allvarliga frågan om hemortens och den civila
            befolkningens skyddande. Försvarskommissionen har för det planerade
            bombflyget vågat fixera om- fattande operativa uppgifter. Den
            skriver bland annat:
          </p>
          <pb facs="riksdagen-motions-pdf/data/1936/mot_1936__ak__774/mot_1936__ak__774-005.pdf"/>
          <fw xml:id="i-FhgNHJvNJKVd5v6SgtmNqy">
            Motioner i Andra kammaren, Nr 774. 9
          </fw>
          <p xml:id="i-Cwso6CcuSjMy9ekRLw7Pk1">
            » Utvecklingen inom krigstekniken och särskilt tillkomsten av
            ett opera- tivt flygvapen har skapat ökade möjligheter för den
            anfallande att över eller förbi motståndarnas stridskrafter nå
            hemortens befolkning och direkt eller indirekt påverka denna.
            Kan befolkningens vilja till motstånd på denna väg brytas, tvingas
            ock den fientliga statsledningen att ge vika.» Ett program som
            åsyftar att förgöra kvinnor, barn och åldringar, för att driva
            de överlevande till revolutionära aktioner, vittnar inte om blygsamma
            avsikter hos upprustningens tillskyndare. Arbetarklassen har alltid
            varit fientlig mot militarismen. Den förändrade inställning som
            socialdemokratin numera intagit i frågan brukar man vilja försvara
            med hänvisning till vissa strävanden att demokratisera försvarsmak-
            ten. Sådana strävanden vilja även vi understödja. Det är givet
            att arbetar- klassen har intresse av att minska och slutligen
            omöjliggöra arméns bruk- barhet för reaktionära syften. Att uppamma
            manskapets självkänsla och medvetande om sin mänskliga rätt, att
            utrota kadaverdisciplinen, att av- skaffa krigsiagarna, att avlägsna
            reaktionära officerare är alltsammans ät- gärder, som arbetarklassen
            har intresse av. Men sådana strävanden ha inte vunnit gehör. Hela
            arméns ledning är nära förbunden med, ja är en del av den härskande
            klassen. En medlem som samtidigt är försvarskommissionens militära
            expert, överstelöjtnant Bratt, behandlade för några år sedan i
            sin bok »Försvarsfrågan i stöpsleven» officerskårens inställning.
            Han skrev där: » Det finnes naturligtvis undantag, men man kan
            icke tveka om, med vil- ket politiskt samhällsideal officerskåren
            — här som överallt annars — när- mast sympatiserar. Och detta
            ideal är icke demokratin. I flertalet fall dess motsats, autokratin...
            Hur skall — för att taga ett nära liggande exempel — en officerskår,
            vars medlemmar äro ointresserade, likgiltiga eller avogt inställda
            mot de inter- nationella fredssträvandena, som på olika sätt visat,
            att de intet förstå eller vilja förstå av dessa ting, och som
            helst skulle vilja ha tillbaka den gamla goda tiden; hur skall
            en sådan officerskår väcka tillit och förtroende hos ett folk,
            så starkt orienterat i motsatt riktning som det svenska. Man kan
            endast konstatera omöjligheten.» Detta är en anklagelse från försvarskommissionens
            militära expert mot kollegerna för att dessa äro fascistiskt och
            krigiskt inställda. Officersyrket är fortfarande ett överklassprivilegium
            och regeringen slår vakt om detta förhållande. Bestämmelserna
            om studentexamen som kvalifi- ceringsnorm för officersaspiranten
            utestänger i huvudsak arbetarnas och böndernas söner. Därför består
            också den svenska officerskåren av gods- ägares, industriidkares
            och ämbetsmäns söner. Det paradoxala förhållandet består alltså
            i vårt land, att en människa med fyra års bottenskola kan vara
            försvarsminister i tre ministärer och statsminister i en, men
            han kan inte utan studentexamen bli officer. Man kan under sådana
            förhållanden inte
          </p>
          <pb facs="riksdagen-motions-pdf/data/1936/mot_1936__ak__774/mot_1936__ak__774-006.pdf"/>
          <fw xml:id="i-NX5hwSRHD16fgdPny7BxFg">
            10 Motioner i Andra kammaren, Nr 774.
          </fw>
          <p xml:id="i-EYkNAbALzVjCLNi4S9o2Cu">
            ta på allvar regeringspartiets försäkringar om omtanke och vilja
            att demo- kratisera försvarsmakten. På samma sätt handlar man
            när det gäller krigslagarna som man nu för- söker att ytterligare
            skärpa. Man kan inte ur allmän fredssynpunkt bortse från, att
            upprustningens ivrigaste anhängare äro sådana, som ivrigast motarbeta
            alla verkliga freds- strävanden, de varmaste anhängarna av den
            militärpolitik som Tyskland, Italien och Japan äro de främsta
            exponenterna för. Man kan inte från de verkliga neutralitetsvännernas
            sida blunda för att upprustningsvännerna främst äro att finna
            hos företrädarna för en Skando- Baltisk utrikespolitik under tysk-polsk
            ledning mot Sovjetunionen, hos de gamla krigsaktivisterna och
            de mest devota tyskbeundrarna. Och arbetarklassen måste framför
            allt komma ihåg, att upprustningens hetaste anhängare äro samma
            människor, som högljuddast kräva lagstift- ning mot fackföreningarna,
            förbud mot den revolutionära arbetarrörelsen och inskränkningar
            av tryck-, yttrande- och församlingsfrihet, fascismens anhängare
            och folkfrihetens dödsfiender. I den av rustningsindustrin och
            storfinansen dirigerade pressen skapas en rustningsopinion, som
            om den inte stoppas upp kommer att vräka de demokratiska friheterna
            över bord och kasta in vårt folk i blodiga äventyr som bara storfinansen
            kommer att ha glädje av. Dessa krafter äro icke ett värn för den
            nationella friheten, som blott arbe- tarklassen konsekvent har
            värnat och i fortsättningen skall värna. De äro ett hot mot denna
            nationella frihet liksom herreklassen i vårt lands tidigare historia
            varit beredd till landsförräderi om detta gagnat dess politiska
            och ekonomiska intressen. En verkligt nationell trygghetspolitik
            måste se som sin första uppgift att avväpna och besegra alla dem,
            som söka profitera på kriget, alla dem som företräda en äventyrlig
            fredsfientlig utrikespolitik och en reaktionär inrikespolitik.
            Vi kommunister vilja en demokratisering av armén. Vi vilja att
            de reak- tionära, fascistiskt och krigsaktivistiskt inställda
            officerarna och underoffi- cerarna skola avskedas. Vi vilja en
            förkortning av tjänstetiden och en folk- beväpning. Vi vilja en
            demokratisk kontroll av alla högre kommandoposter. Vi vilja att
            militärmanskapet skall tillerkännas samma rättigheter som övriga
            medborgare, så att det inte låter sig missbrukas för syften som
            äro fientliga mot folkfrihet och fred. Vi vilja utrota de privata
            intressena inom rust- ningsindustrin och vi vilja en folkkontroll
            över densamma. Just därför att vi inte vilja prisge vårt lands
            nationella oavhängighet kunna vi icke godkänna de medel till landets
            »försvar» som försvarskommissionen och regeringen begära. Vi vilja
            inte ge mera kanoner, mera tanks, mera flygmaskiner, mera sjökrigsmedel,
            kort sagt mera förstörelseredskap åt den svenska överklassen.
            Vi ha inte ansett skäl föreligga att ingå på en detaljerad granskning
            av regeringens förslag. I medvetandet om att det nuvarande läget
            är sådant att
          </p>
          <pb facs="riksdagen-motions-pdf/data/1936/mot_1936__ak__774/mot_1936__ak__774-007.pdf"/>
          <fw xml:id="i-YJmELY822mQSPbwNkCzqpu">
            Motioner i Andra kammaren, Nr 774. 11
          </fw>
          <p xml:id="i-BPzgooy3dBAb3e44TXSb6a">
            man icke vill ingå på en prövning av allvarliga förslag för den
            civila befolk- ningens skyddande eller på frågor i samband med
            demokratiseringsproble- met, ha vi dock ansett oss böra belysa
            dessa och några andra av de grund- frågor, som aktualiserats i
            samband med upprustningssträvandena. Vi ha samtidigt därmed blivit
            i tillfälle att deklarera vår mening om den politik som bör genomföras
            för värnandet av den nationella friheten. Med denna motivering
            föreslå vi,
          </p>
          <p xml:id="i-33i22QY4QCt6HatbD6Jc4q">
            att riksdagen beslutar avslå Kungl. Maj:ts propositioner nr 225,
            226, 227, 228 och 229.
          </p>
          <p xml:id="i-Dvi1BrypeeUxaXNJFb28Js">
            Stockholm i april 1936.
          </p>
          <p xml:id="i-5m1ZZEx4rivfRF8ekX5YYh">
            Hilding Hagberg. J. H. Brädefors.
          </p>
        </div>
      </div>
    </body>
  </text>
</TEI>
