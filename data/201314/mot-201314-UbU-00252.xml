<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00252">
  <teiHeader>
    <fileDesc>
      <titleStmt>
        <title>Ökade insatser för att förverkliga det livslånga lärandet</title>
        <author corresp="i-2Bind9dyirGQ1UMwS9XjsT">av Lennart Axelsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökade insatser för att förverkliga det livslånga lärandet</title>
          <idno type="rdwebb">H102Ub252</idno>
          <rs type="number">Ub252</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub252/text</ref>
          <ref type="dokument_url_html">http://data.riksdagen.se/dokument/H102Ub252</ref>
          <ref type="dokumentstatus_url_xml">http://data.riksdagen.se/dokumentstatus/H102Ub252</ref>
          <ref type="doc">http://data.riksdagen.se/fil/605561D3-E378-4274-9F5C-AEE5DA13656C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ET12pEo4VkAYqgCwiya8ND" type="signed"/>
        <correspContext corresp="i-ET12pEo4VkAYqgCwiya8ND">
          <note type="signatory" corresp="i-2Bind9dyirGQ1UMwS9XjsT"/>
        </correspContext>
        <correspAction xml:id="i-3UPLX3SqdwCrii4CEfyRmf" type="numbering">
          <date when="2013-10-02"/>
        </correspAction>
        <correspAction xml:id="i-7Neb3EbhLvbVpqydZmbbHQ" type="submission">
          <date when="2013-10-01"/>
        </correspAction>
        <correspAction xml:id="i-BGuG1KpKghQBfRQL6gdA4C" type="transfer">
          <date when="2013-10-01"/>
        </correspAction>
        <correspAction xml:id="i-8dt6BJFLuTWSPBtAA97bST" type="assigned"/>
        <correspContext corresp="i-8dt6BJFLuTWSPBtAA97bST">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8dqUxCRTNRJfxMujFPjey2" type="motHeader"/>
      <div xml:id="i-M9YBaLGr3vUjyppTUaQePb" type="motBody">
        <div xml:id="i-KusdQ8WXckwRnftrAvmZar" type="motProposal" subtype="förslag">
          <head xml:id="i-UdmokybUkVTJS4rV8YScAP">
            Förslag till riksdagsbeslut
          </head>
          <p xml:id="i-B4kTJj9ZQG7CtqxKGAevs2">
            Riksdagen tillkännager för regeringen som sin mening vad som
            anförs i motionen om att svensk välfärd är beroende av ett framgångsrikt
            näringsliv, en välutvecklad offentlig sektor, forskning och en
            utveckling som har sin grund i en framtidsorienterad modell för
            utbildning genom hela livet.
          </p>
        </div>
        <div xml:id="i-N9NAc2PX9ep4DeK1n9g7QV" type="motContent">
          <head xml:id="i-8QMHkT7rtuHZVT6Vh8rhi3" type="h1">
            Motivering
          </head>
          <p xml:id="i-KBss7qMd6aeEWXRkoizWNs">
            För att Sverige ska klara jobben och utveckla nya näringar som
            gör landet till en fortsatt stark välfärdsstat krävs stora krafttag.
            Under de senaste 10 åren har möjligheterna för vuxna att delta
            i utbildning och organiserat lärande försämrats. Andelen vuxna
            över 25 år som deltar i lärandeaktiviteter är idag lägre än vid
            1990-talets mitt enligt TCO. Trots fagra tal om det livslånga
            lärandet har förutsättningarna skurits ned samtidigt som vi vet
            att utbildning blir allt viktigare för företagens möjligheter
            till utveckling.
          </p>
          <p xml:id="i-4fxdwUnfpnN8eH19GRULvq">
            Sverige har en stolt tradition av utbildning med en väl utbyggd
            grundutbildning för alla, med folkhögskolor och komvux samt högskolor
            och universitet som gjorts tillgängligt för bredare lager och
            lett till framgångsrika företag och forskning inom bland annat
            områden som medicin och teknik. Vi har också inom vuxenutbildning
            under en rad år utvecklat metoder för arbetsplatsförlagt lärande
            i olika former. Validering har utvecklats som metod för att tillvarata
            människors förvärvade kompetens och många företag har varit involverade
            i den processen, som ett exempel kan Teknikcollege nämnas.
          </p>
          <p xml:id="i-L7RBGEhAbkw9KERSzNYwsF">
            Nu är det dags att också göra konkret politik av det livslånga
            lärandet. Samhället ska bekosta människors grundutbildning och
            vi behöver nu utveckla system som möjliggör för arbetstagare att
            under sin yrkeskarriär ansvara för sin kompetensutveckling i samverkan
            med företag, utbildningsanordnare och fackföreningsrörelsen. Vi
            måste också genomföra förändringar som möjliggör för människor
            att byta yrkesinriktning genom hela livet.
          </p>
          <p xml:id="i-CPDa1iiPdzbiHjVKm7f6pH">
            IF Metall drev för ett antal år sedan kampen för att år 2007
            skulle 10 procent av arbetstiden ägnas åt kompetensutveckling,
            och människor med högre utbildning har behov av att fylla på med
            utbildning under yrkeslivet. Med rätt förutsättningar och utveckling
            kan Sverige klara omställningen till en än mer kunskapsintensiv
            produktion av varor och tjänster men då krävs en sammanhållen
            politik för det livslånga lärandet.
          </p>
          <p xml:id="i-9xo84RR8jTDrDJdcsHm9Tq">
            Historiskt kan man förklara vår utveckling som ett rikt land
            utifrån att vi hade en intakt industri medan Europa låg i ruiner
            efter andra världskriget, att stora amerikanska satsningar gjordes
            på att återuppbygga Europa, att utländsk arbetskraft snabbt rekryterades,
            att kvinnor togs in i arbetslivet och människor gavs utbildning
            etc. Värt att påpeka är också att en stark offentlig servicesektor
            och generösa inkomstbortfallsförsäkringar gav förutsättningar
            för utbildning och därmed förmåga till omställning och hög produktivitet
            hos arbetskraften.
          </p>
          <p xml:id="i-nwZzK7JEETJsjh8deYWUN">
            Framtiden innebär större krav på välfärdssystemen, behov av grön
            omställning av produktion och livsstil, behov att tillvarata mångfaldens
            möjligheter och människors olika kompetenser, ny teknik inom samhällets
            olika sfärer – allt från fritid, nöjen, tjänster, industriproduktion,
            energilösningar etc. För att klara det behöver vi ett smart och
            flexibelt system för det livslånga lärandet. Modeller, metoder
            och utvecklingsidéer finns. Viljan hos företag, fackföreningar
            och utbildningsanordnare finns. Nu behövs en statlig reform och
            finansiella medel som lägger grunden för framtidens välfärdssverige
            genom en utvecklad infrastruktur för vuxnas lärande både i grundutbildningar
            och inom arbetslivet.
          </p>
          <p xml:id="i-LXecVjzGxs4LmNVPL33S3q">
            Antalet platser för grundutbildning inom högskola och universitet
            behöver utökas, inte minst inom vissa bristyrken. Arbetsmarknadsutbildningar
            och kommunal vuxenutbildning behöver stärkas för att möta kompetensbehoven.
            Antalet utbildningsplatser inom yrkeshögskolan behöver öka för
            att kunna svara upp mot de behov som arbetslivet har av dessa
            utbildningar. Resurser för att utveckla och genomföra utbildningar
            i samverkan med arbetslivet – arbetsplatsförlagt lärande – behöver
            förstärkas. Myndigheten för skolutveckling och Nationellt centrum
            för flexibelt lärande har avvecklats – myndigheter som kunde ha
            spelat en strategiskt viktig roll för utvecklingen av det livslånga
            lärandet, kopplat till arbetslivets utvecklingsbehov och individens
            behov av utbildning. Satsningar inom vuxenutbildning har istället
            delvis avstannat. Behovet att lära sig, utvecklas och byta karriär
            kommer att öka och ställer stora krav på flexibilitet både vad
            gäller lärande i arbetslivet och bra villkor för ledighet för
            studier. För att bygga den infrastrukturen för vuxnas lärande
            behövs en ny myndighet som kan utveckla modeller, system och metoder
            som svarar mot människors och arbetslivets behov.
          </p>
          <p xml:id="i-P3t9p4HMPKShUfVtvhQSZU">
            Behovet av utbildning kan inte underskattas och det behövs både
            ett bra utbildningssystem från förskola till universitet och möjligheter
            till utbildning i arbetslivet, samtidigt som det behövs möjligheter
            till utbildningsinsatser för att förebygga arbetslöshet. Vuxenutbildningens
            politikområde hänger nära samman med arbetsmarknadspolitiken och
            det krävs en sammanhållande myndighet som kan jobba strategiskt
            med vuxnas lärande och effektivt samverka med bland annat utbildningsanordnare,
            universitet och högskola samt Arbetsförmedlingen.
          </p>
        </div>
        <div xml:id="i-CLwrjvgCLWTsY61RtGmZRd" type="signatureBlock">
          <list xml:id="i-6idnyNSCWPfiTBXjh2Rybb">
            <item xml:id="i-N19sUCqwDkVSuDQyKKyhvK" who="i-2Bind9dyirGQ1UMwS9XjsT" type="signature">
              Lennart Axelsson (S)
            </item>
          </list>
        </div>
      </div>
    </body>
  </text>
</TEI>
