<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00358">
  <teiHeader>
    <fileDesc>
      <titleStmt>
        <title>Medborgarrättsminister</title>
        <author corresp="i-CpDe8Ez4j6HcFbBfHMRKAE i-548HUVvKe8n48M3pQmFeUC">av Bengt Berg och Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Medborgarrättsminister</title>
          <idno type="rdwebb">H102K358</idno>
          <rs type="number">K358</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K358/text</ref>
          <ref type="dokument_url_html">http://data.riksdagen.se/dokument/H102K358</ref>
          <ref type="dokumentstatus_url_xml">http://data.riksdagen.se/dokumentstatus/H102K358</ref>
          <ref type="doc">http://data.riksdagen.se/fil/FC16E05E-B0B7-4C7D-87E6-94086F0A74D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3CTzf68PcXayCyUqqDVcZq" type="signed"/>
        <correspContext corresp="i-3CTzf68PcXayCyUqqDVcZq">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-PUxsTNWtbbKJK6aJn6o4x3" type="numbering">
          <date when="2013-10-07"/>
        </correspAction>
        <correspAction xml:id="i-DsQqiA76ySidt78oYL2QBs" type="submission">
          <date when="2013-10-04"/>
        </correspAction>
        <correspAction xml:id="i-R2ggQaQxWtinzfuRQkSiTi" type="transfer">
          <date when="2013-10-04"/>
        </correspAction>
        <correspAction xml:id="i-5urzE1exdbNquAeKMU1Dtb" type="assigned"/>
        <correspContext corresp="i-5urzE1exdbNquAeKMU1Dtb">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WejZYPmdjAxn5xpKTPD8yR" type="motHeader"/>
      <div xml:id="i-KCf1o6VVeWMMixLWXo4q5v" type="motBody">
        <div xml:id="i-FAGXo6anppPwgyH9bcV6nS" type="motProposal" subtype="förslag">
          <head xml:id="i-RZM6VWmfsxicEfby6UHDr6">
            Förslag till riksdagsbeslut
          </head>
          <p xml:id="i-5BuMVrLNPbxEtgwVkVAQDd">
            Riksdagen tillkännager för regeringen som sin mening vad som
            anförs i motionen om att regeringen bör tillsätta en medborgarrättsminister,
            med uppgift att betona, tillvarata och stärka individuella medborgerliga
            rättigheter för människor med utländsk bakgrund.
          </p>
        </div>
        <div xml:id="i-6kJsv11tnGL5iNNv5nQwLS" type="motContent">
          <head xml:id="i-CEivC5KF1F74pHB5GuWcDh" type="h1">
            Motivering
          </head>
          <p xml:id="i-Mi39v7EQUD35RGTD6jSR44">
            Sverige har under efterkrigstiden utvecklats till ett mångkulturellt
            land. Under de första decennierna efter kriget skedde en reglerad
            arbetskraftsinvandring. Sedan några årtionden handlar det till
            allra största delen om flyktinginvandring. Den svenska politiken
            har präglats av en avsikt att försöka skapa goda levnadsvillkor
            för dem som kommer till Sverige. De första diskussionerna om hur
            detta skulle kunna ske handlade om valet mellan assimilation och
            integration. Idén om assimilering innebar att invandrare skulle
            försvenskas. De skulle i alla avseenden anta vad man definierade
            som svensk kultur. Föreställningen om integration byggde däremot
            på idéer om ett ömsesidigt utbyte där invandrare skulle kunna
            bidra till utvecklingen av landets kultur. Sverige valde integrationens
            väg. Men den politiska tillämpningen av begreppet integration
            har inneburit att invandrade svenskar har definierats i kollektiva
            termer. Människor med utländsk bakgrund har betraktats som medlemmar
            av ett kollektiv där alla i gruppen har gemensam bakgrund, etniskt,
            kulturellt och/eller religiöst. Ett genomgående drag i svensk
            invandrarpolitik har med andra ord varit en strävan efter integration
            där den praktiska tillämpningen innebär att man ska integrera
            människor gruppvis. Därvid har man försummat att ta hänsyn till
            att individer med invandrarbakgrund kan ha invändningar mot värderingar
            inom den egna etno-kulturella gruppen. En följd av denna inställning
            har blivit att svensk integrationspolitik har varit helt könsblind.
            Detta har i många fall fått förfärande följder. Könsblindheten
            på detta område är ett av de allvarligaste jämställdhetsprolemen
            i det svenska samhället. Utifrån många invandrarkvinnors erfarenheter
            av sin kamp för att uppnå jämställdhet med männen inom deras egna
            grupper skrev filosofen och feministen Susan Moller Okin 1999
            en studie med titeln Is Multiculturalism Bad for Women? (Översatt
            till svenska 2006 fick den titeln Mångkulturalism – kvinnor i
            kläm? ) Hennes arbete väckte stor uppmärksamhet. I sitt arbete
            förde hon fram kritik mot mångkulturalismens liberala teoretiker
            och menade att de bortsåg från jämställdhetsperspektivet och osynliggjorde
            kulturellt underbyggda diskrimineringstyper. Hon anser att det
            överhuvudtaget inte är möjligt att garantera medborgerliga fri-
            och rättigheter för individen och samtidigt hoppas på gnisselfri
            samexistens mellan olika kulturer. Det går inte att garantera
            enstaka traditionalistiska minoriteters kulturella rättigheter
            när dessa grupper inom sig begränsar individuella rättigheter
            för sina medlemmar, t.ex. för unga flickor och kvinnor. I många
            patriarkala kulturer är flickor och kvinnor berövade sina medborgerliga
            rättigheter, menar Okin. Krig, fattigdom, förföljelser och naturkatastrofer
            i världen har lett till flyktingströmmar som fortsätter påverka
            det svenska samhället. Sverige har inte varit någon isolerad ö
            i världen. I dagens svenska befolkning ingår människor med mycket
            olika bakgrunder. De representerar sammantaget ett rikt förråd
            av kunskaper och erfarenheter. Om dessa mänskliga resurser togs
            tillvara skulle de kunna utgöra en framtida källa till intellektuell,
            kulturell, social och också ekonomisk rikedom. Så sker nu inte,
            tyvärr. Det förekommer inte någon verklig integration – tankeutbytet
            mellan människor med olika nationella och etniska bakgrunder äger
            inte rum på ett tillfredsställande sätt. Istället finner vi miljonprogramsområden
            som är praktiskt taget tomma på människor med svensk bakgrund.
            Det finns många grundskolor i storstädernas förorter där klasserna
            rymmer ett fåtal, ibland inga elever alls, från majoritetssamhället.
            Vi har de facto fått ett samhälle bestående av två grupper – vi
            och dom andra – med andra ord ett segregerat samhälle. Den gruppbetingade
            definitionen av livsvillkor har bidragit till segregationen. En
            politik som har framtiden i sikte ska i stället betona individens
            medborgerliga rättigheter oberoende av bakgrund. En verklig integration
            måste ha som förutsättning att samhället kan garantera ett värdigt
            liv för varje medborgare, inberäknat de som bor i våra städers
            förorter och på olika mindre orter runt om i landet. Med genomtänkta
            politiska åtgärder skulle alla ungdomar, inklusive kvinnor och
            unga tjejer, kunna växa upp med oinskränkta medborgerliga fri-
            och rättigheter. Det förutsätter att reformprogrammet blir något
            mera än en papperskonstruktion. Det måste garantera jämlik tllgång
            till en bra skola, sjukvård, fritidsgård, kultur och rätten till
            arbete och bostad. Ett viktigt och högaktuellt skäl till att kräva
            sådana förändringar är att vi under det senaste året har upplevt
            växande spänningar i olika städers förorter. Enda sättet att minska
            de framtida riskerna för oroligheter är att vi gör något åt de
            sociala villkoren. Ett reformprogram som har ett sådant syfte
            måste börja med att ändra villkoren för de individer och grupper
            som är hårdast drabbade. I stället för att fortsätta tala om integration
            i termer av etniska kollektiv måste kvinnor och barns individuella
            rättigheter först av allt tillvaratas och garanteras. Om vi lyckas
            frigöra kvinnors och flickors skaparkraft skulle vi kunna skapa
            nya sociala resurser även i storstädernas förorter. Människor
            som invandrar till Sverige ska inom ramen för vad lagarna för
            övrigt fastslår ha rätt till sitt språk och sin kultur samtidigt
            som de ska ha likvärdiga möjligheter och rättigheter som infödda
            svenskar.
          </p>
          <p xml:id="i-12Py4Swrr13a27CSAooMEA">
            Det viktiga, som vi ser det, är att lagarna gäller alla medborgare
            oberoende av etnisk härkomst och att rättsväsendet ser till att
            lagarna efterlevs.
          </p>
          <p xml:id="i-9FnjYbETJdcmn7TgzGFP29">
            Ett stort problem är förvisso att det fortfarande finns ett tänkande
            i termer av vi och dom. I grunden handlar det ju om att skillnad
            görs mellan etniska svenskar och svenskar med utländsk härkomst,
            dvs. att människor inte behandlas lika inför lagen. Det är väl
            främst därför som det behövas en medborgarrättsminister.
          </p>
          <p xml:id="i-ESVtknif3wGjnoL9BZuqpN">
            Därför föreslår vi att regeringen ska tillsätta en medborgarrättsminister,
            med uppgift att betona, tillvarata och stärka individuella medborgerliga
            rättigheter med särskild inriktning på människor med utländsk
            bakgrund rättigheter och lika rättigheter mellan könen. Detta
            bör riksdagen som sin mening ge regeringen till känna.
          </p>
        </div>
        <div xml:id="i-8iaSU8SJuGTDWbkiATDVom" type="motSignatures">
          <list xml:id="i-RHaZ4E3YEfZJPtLSB6qqLn">
            <item xml:id="i-So7t5pUnQBb4TtBdsHwjN">
              Bengt Berg (V)
            </item>
            <item xml:id="i-VMLrh3VywceaArNxBieZyZ">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
