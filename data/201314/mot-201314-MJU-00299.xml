<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00299">
  <teiHeader>
    <fileDesc>
      <titleStmt>
        <title>Kemikalier i vår omvärld</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kemikalier i vår omvärld</title>
          <idno type="rdwebb">H102MJ299</idno>
          <rs type="number">MJ299</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ299/text</ref>
          <ref type="dokument_url_html">http://data.riksdagen.se/dokument/H102MJ299</ref>
          <ref type="dokumentstatus_url_xml">http://data.riksdagen.se/dokumentstatus/H102MJ299</ref>
          <ref type="doc">http://data.riksdagen.se/fil/FAE27B1A-EE8E-479E-A540-A0E308F952F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9v356GW24TPbYNZHxFGSPy" type="signed"/>
        <correspContext corresp="i-9v356GW24TPbYNZHxFGSPy">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-MkzshdsAvQr3fngpUq3goE" type="numbering">
          <date when="2013-10-03"/>
        </correspAction>
        <correspAction xml:id="i-7eyrg7wg1owK2xkZ8Sfegi" type="submission">
          <date when="2013-10-02"/>
        </correspAction>
        <correspAction xml:id="i-7UL8CVWH4T8NA1taqaSTvY" type="transfer">
          <date when="2013-10-02"/>
        </correspAction>
        <correspAction xml:id="i-NCMi1E47MLvJVcw9suTJM1" type="assigned"/>
        <correspContext corresp="i-NCMi1E47MLvJVcw9suTJM1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-QmpKpBKxMz2819pAb1zU1t" type="TOC">
          <head xml:id="i-BpFLJNqBjb2HnE4BY3ZK8t">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              3.1 Förändring av Reach 4
            </item>
            <item>
              3.2 Ekonomiska styrmedel och förbud 4
            </item>
            <item>
              3.3 Strängare nationella förbud 5
            </item>
            <item>
              3.4 Giftfri vardag 5
            </item>
            <item>
              3.5 Ett grönt kemikalieinstitut 5
            </item>
            <item>
              3.6 Öronmärkta pengar till miljötoxikologisk forskning 5
            </item>
            <item>
              3.7 Nanoteknologi 6
            </item>
            <item>
              3.8 Förbud mot azofärger 6
            </item>
            <item>
              3.9 Förbud mot andra farliga kemikalier 6
            </item>
            <item>
              3.10 Parakvat 8
            </item>
            <item>
              3.11 Begränsa transfetterna 8
            </item>
            <item>
              3.12 Inga farliga leksaker 8
            </item>
            <item>
              3.13 Förbud mot hormonstörande parabener riktade till barn 9
            </item>
            <item>
              3.14 Kreosot 9
            </item>
            <item>
              3.15 Införande av en mellanstatlig kemikaliepanel 9
            </item>
          </list>
        </div>
        <div type="motProposal" subtype="förslag">
          <head xml:id="i-MmbqZcWTUTu7xeGXjcK3Mi">
            2 Förslag till riksdagsbeslut
          </head>
          <list style="ol">
            <item xml:id="i-PP8YNtHSxRWQq4JjAc3tTK">
              Riksdagen tillkännager för regeringen som sin mening vad som
              anförs i motionen om förändringar av EU:s kemikalielagstiftning,
              Reach.
            </item>
            <item xml:id="i-JHMDEvjSQEbaFtkHRwqvNp">
              Riksdagen tillkännager för regeringen som sin mening vad som
              anförs i motionen om att EU:s regelverk bör ge enskilda länder
              större möjligheter att införa strängare regler för produkter av
              miljö- och folkhälsoskäl.
            </item>
            <item xml:id="i-GjesFMiHBrP8ZVF7SSrKvU">
              Riksdagen tillkännager för regeringen som sin mening vad som
              anförs i motionen om att inrätta ett grönt kemikalieinstitut.
            </item>
            <item xml:id="i-Fb7DdaX5qZQZ3BjxgFRVTY">
              Riksdagen tillkännager för regeringen som sin mening vad som
              anförs i motionen om öronmärkta pengar till miljötoxikologisk
              forskning.
            </item>
            <item xml:id="i-AfgcRWupMGgco7FSHzb2Lh">
              Riksdagen tillkännager för regeringen som sin mening vad som
              anförs i motionen om att det bör införas anmälningskrav för de
              produkter som innehåller nanomaterial.
            </item>
            <item xml:id="i-UA3BP7Tpj4G4Fy95vKch8v">
              Riksdagen tillkännager för regeringen som sin mening vad som
              anförs i motionen om azofärgämnen.
            </item>
            <item xml:id="i-9g5PK6UD7xvd6UEa2Y3Qts">
              Riksdagen tillkännager för regeringen som sin mening vad som
              anförs i motionen om ett förbud mot perfluorerade ämnen (PFOA).
            </item>
            <item xml:id="i-XCnrz1XFA8brzcBJj5ifBN">
              Riksdagen tillkännager för regeringen som sin mening vad som
              anförs i motionen om nonylfenoletoxilat.
            </item>
            <item xml:id="i-Uu5GgQm85W2hjb6medwnL6">
              Riksdagen tillkännager för regeringen som sin mening vad som
              anförs i motionen om ett förbud mot blyammunition samt om utfasning
              av bly i elektronikprodukter och i varor som barn kommer i kontakt
              med.
            </item>
            <item xml:id="i-Jm4r7rFqgi969GYUQ5yxTu">
              Riksdagen tillkännager för regeringen som sin mening vad som
              anförs i motionen om ett förbud mot triklosan, triklokarban och
              silver som tillsatser i olika konsumentprodukter.
            </item>
            <item xml:id="i-22kRLdAyn8CacCNSe8PGaL">
              Riksdagen tillkännager för regeringen som sin mening vad som
              anförs i motionen om ett totalförbud mot bisfenol A och andra
              farliga bisfenoler.
            </item>
            <item xml:id="i-3jxDBp6f3B5tZV17VWZUx4">
              Riksdagen tillkännager för regeringen som sin mening vad som
              anförs i motionen om att färger som innehåller kadmium bör förbjudas.
            </item>
            <item xml:id="i-LYmvCuUVFW8nS9bTD2Rytc">
              Riksdagen tillkännager för regeringen som sin mening vad som
              anförs i motionen om ett förbud mot deka-BDE samt om att se över
              möjligheterna att förbjuda användning av andra farliga bromerade
              flamskyddsmedel.
            </item>
            <item xml:id="i-S284Bh1UUuu1RsQkSTKDNN">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              mot användning av ftalater.
            </item>
            <item xml:id="i-2r4he3HJhkfTeM751yDtjW">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör redovisa för
              riksdagen på vilket sätt man arbetat med parakvatfrågan sedan
              riksdagsbeslutet i april 2011.
            </item>
            <item xml:id="i-PDJMyXSBnWAKZ69uZoRRwr">
              Riksdagen tillkännager för regeringen som sin mening vad som
              anförs i motionen om lagstiftning om transfetter.
            </item>
            <item xml:id="i-CdMHVtvMZL3LTqMKsychx6">
              Riksdagen tillkännager för regeringen som sin mening vad som
              anförs i motionen om att Sverige bör införa förbud mot produkter
              som innehåller propyl- och butylparabener och riktar sig till
              barn under tre år.
            </item>
            <item xml:id="i-VdAeED7AXDutfRe3AUQpvd">
              Riksdagen tillkännager för regeringen som sin mening vad som
              anförs i motionen om att kreosot bör beskattas som andra bekämpningsmedel.
              1
            </item>
            <item xml:id="i-eXzSzcTawWbAs7te5bQZn">
              Riksdagen tillkännager för regeringen som sin mening vad som
              anförs i motionen om införande av en mellanstatlig kemikaliepanel.
            </item>
          </list>
          <p xml:id="i-Xvzt7CFUzchkMzcq4oUGjN">
            1 Yrkande 18 hänvisat till SkU.
          </p>
        </div>
        <div type="motContent">
          <head xml:id="i-9Mw7TDNiCVPNA2AH83cvtB" type="h1">
            Inledning
          </head>
          <p xml:id="i-LbzMesa9BFWZ7w91r4jjYR">
            Det finns över 100 000 olika kemikalier inrapporterade inom EU,
            men vi har enbart kunskap om några få procent av dessa. För att
            klara en säker kemikalieanvändning krävs således ökad forskning
            och ett mer heltäckande regelverk både nationellt och på EU-nivå.
            Vid bedömning av kemikalier ska försiktighetsprincipen gälla.
            Det innebär att förebyggande åtgärder ska vidtas vid hot mot hälsa
            eller miljö även om osäkerhet råder om hoten. Inga nya kemikalier
            ska börja användas innan deras eventuella negativa påverkan har
            testats. Kemikalier med egenskaper som är bristfälligt kända ska
            bedömas som farliga tills de granskats.
          </p>
          <head xml:id="i-73RApEw2Gg39YYhVvTPPc7" type="h2">
            2.1 Förändring av Reach
          </head>
          <p xml:id="i-4f6XXhAg7SZWBUKfdrMKhJ">
            EU:s kemikalielagstiftning Reach började som ett ambitiöst projekt
            men har successivt urvattnats. Reach är därför i stort behov av
            förändringar för att förbättra hanteringen av kemikalier inom
            EU. Vi anser att Sverige bör ta initiativ till att skärpa Reachs
            regler inom framförallt följande områden:
          </p>
          <list style="ul">
            <item xml:id="i-6n7BninZHfp1Fj8QxurtL2">
              Regelverket bör revideras så att barns hälsa sätts som första
              prioritet.
            </item>
            <item xml:id="i-MWqgDZG2fQane6Yzw7QtJk">
              Hormonstörande ämnen måste regleras i ökad grad.
            </item>
            <item xml:id="i-3yPmKiFyBpHdke7CbP8M8t">
              Det måste införas en substitutionsprincip minst i enlighet med
              det ursprungliga förslaget från kommissionen.
            </item>
            <item xml:id="i-7MZ2zAJkgbFeNLifTRjwLV">
              Fler lågvolymämnen bör omfattas av Reach.
            </item>
            <item xml:id="i-6xabF36GT5qEjt2vjSyVJ9">
              Nanomaterial bör införlivas i Reach.
            </item>
            <item xml:id="i-FAygnmTw6ngzsLge7MxRFu">
              Reglerna måste genomgående tillåta att man beaktar kombinationseffekter.
            </item>
            <item xml:id="i-PrKYK1RNuST9r1zeNfGetG">
              Varuperspektivet, dvs. klassificering och märkning av kemiska
              produkter i varor, måste stärkas.
            </item>
            <item xml:id="i-51EApJpVH7fUHVi5HYw1sv">
              Bevisbördan för att lista ett ämne som särskilt farligt bör sänkas.
            </item>
            <item xml:id="i-6UvQcgbYpJKMtwWmpXChfv">
              Ett nytt direktiv för textilprodukter bör införas liknande det
              som finns för elektriska och elektroniska produkter; RoHS.
            </item>
          </list>
          <p xml:id="i-JTSz4ieu2BEEH5YRvcqFMS">
            Vad som ovan anförs om förändringar av Reach bör riksdagen som
            sin mening ge regeringen till känna.
          </p>
          <head xml:id="i-4zhS3wzFtABvjAAqUdLpSF" type="h2">
            2.2 Ekonomiska styrmedel och förbud
          </head>
          <p xml:id="i-8NJv2mgyFZLyVcEzhVVCS3">
            I regeringens budgetproposition för 2014 aviseras en utredning
            om ekonomiska styrmedel för att minska spridningen av miljö- och
            hälsofarliga ämnen i varor och konsumentprodukter. Utredningen
            ska särskilt undersöka möjligheterna att införa en skatt på skadliga
            kemikalier. Vänsterpartiet välkomnar regeringens initiativ men
            tycker att det är viktigt att framhålla att ekonomiska styrmedel
            aldrig bör ersätta förbud.
          </p>
          <head xml:id="i-Ra5fjj3C2ttSoiav1FpnNq" type="h2">
            2.3 Strängare nationella förbud
          </head>
          <p xml:id="i-UwyczmSzvZ6DxZzHT1uqum">
            EU:s regelverk bör ge enskilda länder större möjlighet att införa
            strängare regler på produkter av miljö- och folkhälsoskäl. Det
            är rimligt att en högre politisk miljöambition i sig ska kunna
            vara ett skäl för att godkänna strängare regler i ett medlemsland.
            Detta bör riksdagen som sin mening ge regeringen till känna.
          </p>
          <head xml:id="i-Hk8cy2YUGby8gVZdjvHqkG" type="h2">
            2.4 Giftfri vardag
          </head>
          <p xml:id="i-5KhjRbATaJwi65g6HWWehq">
            Kemikalieinspektionen har på uppdrag av regeringen tagit fram
            en handlingsplan för en giftfri vardag. Handlingsplanen är en
            del av arbetet med att nå riksdagens miljökvalitetsmål Giftfri
            miljö. I Kemikalieinspektionens uppdrag ingår det att samarbeta
            med andra myndigheter, näringslivet, forskarsamhället, miljöorganisationer
            och konsumentorganisationer.
          </p>
          <p xml:id="i-WwYzzsXekJ9Jtv1CwR5SXz">
            Vänsterpartiet tycker att uppdraget Giftfri vardag är bra och
            bör utvecklas. Därför ökar vi anslaget i vår budget med 50 miljoner
            kronor 2014 och 75 miljoner kronor 2015 och 2016. Pengarna ska
            användas till att stärka arbetet med att riskbegränsa och fasa
            ut allmänkemikalier och bekämpningsmedel samt stärka kunskapen
            om deras påverkan på miljön.
          </p>
          <head xml:id="i-Et4Ys1hFK2ynyY5xMn8yWu" type="h2">
            2.5 Ett grönt kemikalieinstitut
          </head>
          <p xml:id="i-KRisEtjWSpYKUC4yb4NVxx">
            Begreppet grön kemi står för uppfinnande av kemiska produkter
            och processer som minskar eller helt eliminerar användandet eller
            bildandet av farliga ämnen. Grön kemi är en viktig del i en hållbar
            kemikalieproduktion och kemikalieanvändning. Vänsterpartiet anser
            att detta område behöver utvecklas mer och föreslår, i likhet
            med Kemikalieinspektionen, att ett svenskt kemikalieinstitut inrättas.
            Detta bör riksdagen som sin mening ge regeringen till känna.
          </p>
          <head xml:id="i-Y1KKStfwAwQRYdDJ7Bcabv" type="h2">
            2.6 Öronmärkta pengar till miljötoxikologisk forskning
          </head>
          <p xml:id="i-8V56vVcrW8QRKdjcur69ze">
            Sverige har tidigare haft en solid forskningstradition inom miljögiftsforskningen,
            men vi har tyvärr halkat efter. Trots detta har vi fortfarande
            en viktig roll internationellt, vilket vi bör ta vara på. Ett
            mycket viktigt forskningsområde är det miljötoxikologiska området.
            Dessvärre har inga pengar avsatts till sådan forskning de senaste
            åren. Vi anser därför att öronmärkta pengar till miljötoxikologisk
            forskning bör införas. Detta bör riksdagen som sin mening ge regeringen
            till känna.
          </p>
          <p xml:id="i-5eFANvKMdPxBBuCeKeYE32">
            Vänsterpartiet avsätter 25 miljoner kronor till miljötoxikologisk
            forskning i vår budgetmotion.
          </p>
          <head xml:id="i-C4TzKLSZeua8rCy6ASiaW1" type="h2">
            2.7 Nanoteknologi
          </head>
          <p xml:id="i-E7HmKJRx7bWoXWABiYgeWF">
            Nanoteknik innebär att man ändrar partikelstorlek, vilket gör
            att ämnen kan få andra egenskaper än normalt. Tekniken kan användas
            inom en mängd olika områden. Idag används det främst för ytbeläggningar,
            men användningen ökar inom alla branscher. I och med att storleken
            på partiklarna ändras påverkas miljö och hälsa på ett annat sätt
            än med partiklarnas ursprungliga storlek. Kunskapsläget är fortfarande
            mycket begränsat, varför det behövs höga säkerhetskrav samt ökad
            forskning inom området. Vänsterpartiet välkomnar att regeringen
            i september 2012 tillsatte en utredning för att ta fram en nationell
            handlingsplan för hur hantering av nanomaterial kan ske säkert.
            Åtgärder behövs dock redan nu för att minimera risker.
          </p>
          <p xml:id="i-U5bMe3cZYR6w6NuwQJqvwE">
            Som nämndes tidigare i motionen, anser Vänsterpartiet att Reachförordningen
            behöver ses över så att den även omfattar nanopartiklar. Utöver
            detta anser vi att det bör införas anmälningskrav för de produkter
            som innehåller nanomaterial. Detta bör riksdagen som sin mening
            ge regeringen till känna.
          </p>
          <head xml:id="i-3sgQVgMfZaq35aUMKgjXUE" type="h2">
            2.8 Förbud mot azofärger
          </head>
          <p xml:id="i-Hwbjj6UFw662aTEUoZRTL6">
            Azofärgämnen är kemiskt framställda ämnen som används som färgämnen
            i livsmedel, t.ex. i godis, läsk, bakverk, sylt och tuggummi.
            Idag finns tio olika former av azofärger på den svenska marknaden.
            Innan Sveriges EU-anslutning var azofärgämnena förbjudna eller
            fick endast användas i begränsad omfattning. Sedan 1999 tvingar
            EU Sverige att acceptera azofärgämnena i livsmedel. Azofärger
            kan ge upphov till allergiska reaktioner, som exempelvis utslag,
            astma, nässelfeber och eksem. Redan allergiska personer och barn
            riskerar särskilt att drabbas av azofärgerna. Azofärgämnena fyller
            ingen hälsomässig funktion, utan fungerar endast som ett sätt
            att färga främst sötsaker. Godis och sötsaker kan få ännu klarare
            färger med hjälp av azofärgämnen. Det kan av vissa upplevas som
            positivt. Men de negativa effekterna av azofärgerna i form av
            allergireaktioner och att i synnerhet barn riskerar att drabbas
            överväger klart de positiva. Därför bör azofärgämnen förbjudas.
            Frågan om ett förbud bör även drivas i EU. Detta bör riksdagen
            som sin mening ge regeringen till känna.
          </p>
          <head xml:id="i-DKxsjJW7vu5eQ9bJoHkHDr" type="h2">
            2.9 Förbud mot andra farliga kemikalier
          </head>
          <list style="ul">
            <item xml:id="i-Gx8qMbaxjPKVLDuMsQacx">
              Perfluorerade ämnen, bl.a. PFOA, återfinns nästan överallt i
              miljön. Vanliga produkter där perfluorerade ämnen kan ingå är
              impregnerat papper och textilier, rengöringsmedel och brandsläckningsskum.
              En reglering av PFOA är på gång inom EU, men vi anser att Sverige
              bör gå före och införa nationella begränsningar mot PFOA och andra
              perfluorerade ämnen med motsvarande farliga egenskaper. Detta
              bör riksdagen som sin mening ge regeringen till känna.
            </item>
            <item xml:id="i-BzXsCWougbeXPqw8wCdJQD">
              Nonylfenoletoxilat finns bl.a. i textilier. Kemikalien är mycket
              giftig för vattenlevande organismer och tillhör en grupp av ämnen
              som prioriteras i EU:s vattendirektiv och Stockholms stads arbete
              med nya gifter. Vi anser att nonylfenoletoxilat bör förbjudas
              i alla varor som kommer i kontakt med barn. Detta bör riksdagen
              som sin mening ge regeringen till känna.
            </item>
            <item xml:id="i-59qUN53UvipL7p1pnh8WMu">
              Den borgerliga regeringen upphävde det förbud mot blyammunition
              som skulle ha trätt i kraft 2008 genom en överenskommelse mellan
              Vänsterpartiet, Miljöpartiet och Socialdemokraterna. Vi anser
              att förbudet bör införas, dock med ett undantag för kuljakt då
              det ger små miljövinster och konsekvenserna för djurskyddet är
              större. En tidsplan för utfasning av bly i elektronikprodukter
              samt i varor som barn kommer i kontakt med bör även införas. Detta
              bör riksdagen som sin mening ge regeringen till känna.
            </item>
            <item xml:id="i-QmjsvEBMN5f14fhS5sEJW9">
              Användningen av silver, triklosan och triklokarban blir allt
              vanligare och det är ämnen som kan bidra till utvecklingen av
              resistenta bakterier. Dessa ämnen finns i sportkläder, deodoranter,
              strumpor, tandborstar och tvättmaskiner. Vi anser att ett förbud
              mot triklosan, triklokarban och silver som tillsatser i olika
              konsumentprodukter bör införas. Detta bör riksdagen som sin mening
              ge regeringen till känna.
            </item>
            <item xml:id="i-LWHDFCWss3AtHnuoxVyJBZ">
              Bisfenol A är ett hormonstörande ämne som kan leda till diabetes
              och hjärt-kärlsjukdomar hos vuxna samt beteendestörningar hos
              barn. Bisfenol A används för att göra plastprodukter hårdare.
              Bisfenol A finns också i en mängd andra produkter, exempelvis
              kvitton, förpackningar och vid s.k. relining av rör. Vid förslitning
              eller skada släpper dock varan ifrån sig ämnet, och vi riskerar
              att få det i oss. Förbud finns nu mot bisfenol A i barnmatsförpackningar
              och nappflaskor, vilket är positivt. Industrin kan dock lätt ta
              fram nya bisfenoler vid ett förbud mot bisfenol A. Därför anser
              Vänsterpartiet att ett totalförbud mot bisfenol A och andra farliga
              bisfenoler bör införas. Detta bör riksdagen som sin mening ge
              regeringen till känna.
            </item>
            <item xml:id="i-A2wTy4jUMahrzw6vLEJDBh">
              I oktober 2012 kom en rapport från Svenskt vatten som visar att
              halterna av tungmetallen kadmium är kraftigt förhöjda intill många
              konstskolor. Orsaken är att tungmetallen används i flera konstnärsfärger.
              Eftersom det idag finns färger utan kadmium anser Vänsterpartiet
              att färger som innehåller kadmium bör förbjudas. Detta bör riksdagen
              som sin mening ge regeringen till känna.
            </item>
            <item xml:id="i-3VG7crCWFJmRxfW3cqWY5Q">
              Den borgerliga regeringen har avskaffat förbudet mot det bromerade
              flamskyddsmedlet deka-BDE, ett ämne som på många sätt liknar miljögifterna
              PCB och DDT. Det är mycket viktigt att förbudet återinförs. Vi
              vill även att regeringen ser över möjligheterna att förbjuda användning
              av andra farliga bromerade flamskyddsmedel. Detta bör riksdagen
              som sin mening ge regeringen till känna.
            </item>
            <item xml:id="i-F3R2oBxx5sjLdiK915ZUsS">
              Ftalater är samlingsnamnet på en grupp kemiska ämnen som är baserade
              på ämnet ftalsyra. Ftalater används bland annat som mjukgörare
              i plast. Några ftalater misstänks vara så skadliga att de är förbjudna
              i alla leksaker och barnavårdsartiklar. Ftalater kan nämligen
              läcka ut ur plast och tas upp av kroppen. Regeringen har uppdragit
              åt Kemikalieinspektionen att göra en kartläggning av användningen
              av ftalater och förekomsten av alternativa ämnen och material.
              Vänsterpartiet tycker att initiativet är bra men vi ställer oss
              kritiska till tonvikten på industrins frivillighet. Vi uppmanar
              därför regeringen att skyndsamt återkomma med förslag till riksdagen
              som innehåller lagstiftning mot användning av ftalater. Detta
              bör riksdagen som sin mening ge regeringen till känna.
            </item>
          </list>
          <head xml:id="i-MXqmNFmg7v31UaS8SzVgMg" type="h2">
            2.10 Parakvat
          </head>
          <p xml:id="i-VdU9ZGp36U6Ak1bEbDrEiY">
            Det farliga bekämpningsmedlet parakvat är förbjudet i Sverige
            och inom hela EU. Men merparten av den soja som används i Sverige
            och EU kommer från Sydamerika. Där förekommer storskalig användning
            av parakvat när soja odlas, trots att det kan skada människor
            och miljö. I april 2011 beslutade riksdagen att Sverige inom EU
            och internationellt ska fortsätta att arbeta för att användningen
            av bekämpningsmedlet parakvat stoppas. Riksdagen beslutade också
            att lantbrukare ska ges förutsättningar att sluta köpa djurfoder
            som odlats med hjälp av det giftiga bekämpningsmedlet. Vänsterpartiet
            förväntar sig att regeringen lever upp till det beslutet samt
            skyndsamt redovisar för riksdagen på vilket sätt man arbetat med
            parakvatfrågan sedan riksdagsbeslutet i april 2011. Detta bör
            riksdagen som sin mening ge regeringen till känna.
          </p>
          <head xml:id="i-SCd9pcCC3ZmdJuBoxUtzmW" type="h2">
            2.11 Begränsa transfetterna
          </head>
          <p xml:id="i-BQZKoFFdZh2oNN4zokoP9M">
            Många studier har visat på en koppling mellan transfetter och
            olika sjukdomar. Om man anlägger ett klass- och generationsperspektiv
            ser man att låginkomsttagare och ungdomar ofta är överrepresenterade
            vad det gäller konsumtion av transfetter. Trots detta har användningen
            av transfetter i livsmedel inte reglerats i lag i Sverige. I stället
            har man försökt påverka livsmedelsindustrin genom diskussioner,
            något som inte har gett tillräckliga resultat. Flera andra länder,
            exempelvis Danmark, har däremot reglerat användningen av transfetter.
            I mars 2011 beslutade riksdagen att Sverige skulle följa det danska
            exemplet och lägga fram en lag som förbjuder användningen av industriellt
            framställda transfetter i livsmedel. Dessvärre har regeringen
            negligerat att verkställa detta riksdagsbeslut.
          </p>
          <p xml:id="i-8U1vSYkSDiJkeNHZWxNqU9">
            Med anledning av transfetters skadliga inverkan på hälsan anser
            Vänsterpartiet att regeln om att högst två procent av den totala
            fettmängden i ett livsmedel får härstamma från industriellt framställt
            av transfett bör lagfästas. Detta bör riksdagen som sin mening
            ge regeringen till känna.
          </p>
          <head xml:id="i-7GpR59whGqobDzeE8QmH44" type="h2">
            2.12 Inga farliga leksaker
          </head>
          <p xml:id="i-9fBsFvLqtSHNmeczLmooCU">
            Barn är mer utsatta för kemikalier och påverkas lättare av dessa.
            I dag utsätts barn för både cancerframkallande, mutagena och reproduktionsstörande
            material i sina leksaker. Det är inte acceptabelt. Vi anser att
            Sverige bör införa regler som helt förbjuder farliga plaster,
            kemikalier, inklusive metaller och doftämnen i barns leksaker
            och föreslår det i vår motion 2013/14:C280 Konsumentfrid och skuldsättning.
          </p>
          <head xml:id="i-58bnEQnKuYMZNvgfnEPtXS" type="h2">
            2.13 Förbud mot hormonstörande parabener riktade till barn
          </head>
          <p xml:id="i-KgS6sA3gYHifnUYXTLM2JX">
            Parabener är en grupp ämnen som fram till 2010 använts i allt
            fler produkter enligt statistik från Kemikalieinspektionen. De
            används som konserveringsmedel och återfinns bl.a. i kosmetika
            och hudkrämer. Propyl- och butylparabener kan enligt studier skada
            pojkars och mäns fertilitet och motverka testosteronproduktionen.
            I Danmark har man med försiktighetsprincipen som grund infört
            förbud mot dessa två typer av parabener i produkter riktade till
            barn under tre år.
          </p>
          <p xml:id="i-9kbNAwNpwc7fSoH4UpA6PP">
            Enligt försiktighetsprincipen bör Sverige införa förbud mot produkter
            som innehåller propyl- och butylparabener och riktar sig till
            barn under tre år. Detta bör riksdagen som sin mening ge regeringen
            till känna.
          </p>
          <head xml:id="i-Kk3yCMzn5Uedfnj7Jm4hnp" type="h2">
            2.14 Kreosot
          </head>
          <p xml:id="i-Wc64SZLc59mjPeBmxBNGa">
            Kreosot är klassificerat som cancerframkallande och innehåller
            flera substanser med hälsofarliga egenskaper. Kreosot är ett bekämpningsmedel
            som idag används främst för impregnering av järnvägssliprar, el-
            och telefonstolpar. Användningen av kreosot begränsades på 1980-talet.
            Innan dess fanns inga regler som hindrade att kreosotimpregnerat
            trä användes i byggnader.
          </p>
          <p xml:id="i-4gEjdQQ8Dwab4VNAHPdBbs">
            De senaste åren har kreosot utvärderats av Sverige och KemI inom
            ramen för granskningsprogrammet i EU. Den svenska utvärderingen
            ligger till grund för ett beslut som innebär att det ska bli möjligt
            att använda kreosot ytterligare fem år från och med den 1 maj
            2013.
          </p>
          <p xml:id="i-FZrnvArRoePHqVqaFRygKE">
            I Sverige är kreosot befriat från den skatt på bekämpningsmedel
            som annars gäller. Med anledning av kreosots giftighet anser Vänsterpartiet
            att denna skattefrihet bör tas bort. Detta bör riksdagen som sin
            mening ge regeringen till känna.
          </p>
          <head xml:id="i-KJuD8aeLHNkjRpuA15GieA" type="h2">
            2.15 Införande av en mellanstatlig kemikaliepanel
          </head>
          <p xml:id="i-Acq1erdrtbeT2wgcYwck6a">
            Det är mycket viktigt att vi får en större kunskapsbas om kemikaliernas
            påverkan, varför vi föreslår att en kemikaliepanel, likt FN:s
            klimatpanel, inrättas. I denna panel ska oberoende forskare inom
            olika kompetensområden mötas för att utveckla och förbättra kunskapen
            om kemikalier samt deras betydelse för människa och miljö. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Wh2qBTWQ6TzefbuFDLiggn">
              Jens Holm (V)
            </item>
            <item xml:id="i-Pp8nbDGQyx6ygbAsXuqx6w">
              Torbjörn Björlund (V)
            </item>
            <item xml:id="i-JxGpiX58PQigWyn9WV1iAK">
              Siv Holma (V)
            </item>
            <item xml:id="i-CaSHY2e2jfeJxjXAt7GHE9">
              Hans Linde (V)
            </item>
            <item xml:id="i-FsFSiGZEEDtRuh542Yp6ft">
              Kent Persson (V)
            </item>
          </list>
        </div>
      </div>
    </body>
  </text>
</TEI>
