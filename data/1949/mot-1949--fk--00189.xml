<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__189/mot_1949__fk__189-001.pdf"/>
      <fw xml:id="i-R23upQE1b13niAGts4TBzM">
        Motioner i Första kammaren, nr 189. 1
      </fw>
      <div type="motHeader" xml:id="i-9Cw9e2hpAzAK7ukmL1pXwn">
        <div type="motTitle" xml:id="i-9UQpZsnC2P8JEiAME8a9di"/>
        <div type="motSubmissionInfo" xml:id="i-FfNSbmmVZc3ctwuWB87Jq2"/>
      </div>
      <div type="motBody" xml:id="i-EVn1xwYPVqfiHZoLgVGHui">
        <div xml:id="i-E6x3SKvPJXrVBfPViPEmFT">
          <p xml:id="i-BLVaANJCsKffn1s4PuhPxM">
            Nr 189.
          </p>
          <p xml:id="i-J7Re32ftnPtQX7MgvggEpr">
            Av herr Näsgård m. fl., angående viss ändring i grunderna för
            mandatfördelningen mellan valkretsarna vid val till riks- dagen.
          </p>
          <p xml:id="i-SLbWyU5kWWFVPna1RwrS2K">
            Fördelningen av antalet mandat till riksdagens första och andra
            kam- mare på de olika valkretsarna fastställes med ledning av
            folkmängdsupp- gifterna inom resp. valkretsar. Enligt riksdagsordningen
            skall beträffande första kammaren för varje valkrets efter folkmängden
            inom dess område väljas en riksdagsman för varje fullt tal, motsvarande
            en etthundrafem- tiondel av rikets folkmängd. Det antal riksdagsmän
            varje valkrets sålunda äger att utse bestämmes vart tionde år
            av Kungl. Maj:t. Detta skedde senast 1941 med ledning av folkmängdsuppgifterna
            den 1 januari 1941. Med av- seende på andra kammaren skall i varje
            valkrets efter folkmängden vid början av året näst före den fyraårsperiod,
            för vilken valen gälla, en riks- dagsman väljas för varje fullt
            tal, motsvarande en tvåhundratrettiondel av rikets folkmängd.
            Det antal riksdagsmän, varje valkrets sålunda skall utse, fastställes
            för varje fyraårsperiod av Kungl. Maj:t. De uppgifter om folkmängden,
            som ligga till grund för fastställandet av antalet riksdagsmandat
            inom valkretsarna, lämnas genom kyrkobokfö- ringen. Pastorsämbetena
            lämna till statistiska centralbyrån uppgifter an- gående samtliga
            inom området kyrkobokförda personer. I dessa folk- mängdsuppgifter
            ingå även de kyrkobokförda utlänningarna, varför i den folkmängd,
            som ligger till grund för bestämmandet av antalet mandat i varje
            valkrets, även utländska medborgare inräknas. Detta är ju ett
            ur principiell synpunkt orimligt förhållande. Så länge antalet
            utlänningar i riket var relativt litet betydde detta föga ur praktiska
            synpunkter, men under de senaste åren har ett stort antal utlänningar
            kommit till Sverige, varför saken nu ligger annorlunda till. Cirka
            100 000 utlänningar torde för närvarande vistas i Sverige, och
            de flesta av dessa ha blivit kyrkobokförda här. Under förutsättning
            att dessa utlänningar vore någorlunda jämnt för- delade över hela
            landet med hänsyn till kyrkobokföringsort vore det prak- tiskt
            betydelselöst om de räknades in i folkmängden vid mandatfördel-
            ningen. Men nu förhåller det sig så, att utlänningarna slagit
            sig ner i vissa bestämda områden. Antalet utländska medborgare
            i Stockholm kan såle- des uppskattas till mellan 15 000 och 20
            000. Därigenom synes Stockholms stads valkrets vid den senaste
            omfördelningen av mandaten mellan val- kretsarna för andrakammarvalen
            ha erhållit ett mandat mer än valkret-
          </p>
          <p xml:id="i-HWcs4H5HVBRTqLJnAj1ttj">
            1 Bihang till riksdagens protokoll 1949. 3 saml. Nr 189-—-193.
          </p>
          <pb facs="riksdagen-motions-pdf/data/1949/mot_1949__fk__189/mot_1949__fk__189-002.pdf"/>
          <fw xml:id="i-6uSGiiAW2BNBbXzU51siqQ">
            2 Motioner i Första kammaren, nr 189
          </fw>
          <p xml:id="i-NewAiQhJy7yPHKtcNVx7JK">
            sen eljest skulle ha varit berättigad till, om inflyttningen
            av utländska med- borgare icke hade skett. Även i Göteborg och
            Malmö och i Stockholms län finns ett relativt stort antal utlänningar
            bosatta. Detta förhållande kan få konsekvenser för mandatfördelningen
            mellan valkretsarna. Det är uppenbart, att en sådan anordning
            inte är tillfredsställande. Det förefaller att vara en självklar
            princip att i den folkmängd, efter vilken valkretsarnas mandatantal
            fastställes, endast böra inräknas svenska med- borgare. Något
            annat torde lagstiftarna kanske ursprungligen ej heller ha tänkt
            sig. Frågan om de utländska medborgarna har inte heller erhållit
            aktualitet förrän genom den stora flyktingström, som följde andra
            världs- kriget i spåren. Man kan möjligen hävda, att den exceptionellt
            stora inflytt- ningen av utländska medborgare är en tillfällig
            företeelse och att det där- för icke är motiverat alt vidtaga
            några förändringar rörande folkmäng- dens beräkning i här berörda
            avseende. Men det finns skäl att gent emot denna mening påpeka,
            att icke alla utlänningar i Sverige äro flyktingar. På grund av
            arbetskraftsbristen har en viss frivillig invandring ägt rum,
            och det kan tänkas, att så kommer att ske även i framtiden. Det
            är därför enligt vår mening motiverat att de utländska medborgarna
            räknas bort i de folkmängdsuppgifter, som inlämnas till statistiska
            centralbyrån i och för mandatfördelningen. Vilka åtgärder som
            skola vidtagas för att detta syftemål skall kunna uppnås kunna
            vi icke med bestämdhet uttala oss om. Möjligen kan saken ordnas
            på administrativ väg genom att Kungl. Maj:t ändrar instruktionen
            för statistiska centralbyrån, eller också måste för- tydligande
            tillägg införas i vallagen med innehåll, att endast svenska med-
            borgare skola medräknas i den folkmängd, som ligger till grund
            för man- datfördelningen. För att dels få denna fråga klarlagd
            och dels också pro- blemet om utlänningarnas ställning i här berörda
            avseende närmare be- lyst vore det enligt vår mening önskvärt,
            om Kungl. Maj:t ville låta utreda saken. Med anledning av vad
            som sålunda anförts få vi hemställa,
          </p>
          <p xml:id="i-Lw9rd7CcniHSwcWZdYXsed">
            att riksdagen i skrivelse till Kungl. Maj:t måtte hemställa om
            utredning och förslag i syfte att endast svenska medbor- gare
            inräknas i den folkmängd, som ligger till grund för fördelningen
            av mandat mellan valkretsarna för val till riks- dagens första
            såväl som andra kammare.
          </p>
          <p xml:id="i-DEuphPqrvRkhcMdYcoNuHW" type="date">
            Stockholm den 23 januari 1949. Bernhard Näsgård. Karl Persson.
            Lars E. Andersson.
          </p>
          <p xml:id="i-L6dhwQGLNLpTJuogB7ZeYH">
            Arthur Heiding. Olof Pålsson.
          </p>
        </div>
      </div>
    </body>
  </text>
</TEI>
