<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00369">
  <teiHeader>
    <fileDesc>
      <titleStmt>
        <title>Översyn av alkoholskatten</title>
        <author corresp="i-7BVrTrBc6AJDkYa3WEfLxy">av Jan R Andersson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av alkoholskatten</title>
          <idno type="rdwebb">GX02Sk369</idno>
          <rs type="number">Sk369</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk369/text</ref>
          <ref type="dokument_url_html">http://data.riksdagen.se/dokument/GX02Sk369</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk369</ref>
          <ref type="doc">http://data.riksdagen.se/fil/BC8B617A-9C10-4944-B330-2FE8776D2FF3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EVnu41XzrnmhDXh8GiEUSV" type="signed"/>
        <correspContext corresp="i-EVnu41XzrnmhDXh8GiEUSV">
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-K75KrtPmbiw4k8rrgLDHse"/>
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-9118KyeHJPwjSm2gBg9zwB"/>
        </correspContext>
        <correspAction xml:id="i-NTC6um7k2YAEbzCXd7BRdn" type="numbering">
          <date when="2009-10-06"/>
        </correspAction>
        <correspAction xml:id="i-JgpVqLgWjGueno8xvn5XWH" type="submission">
          <date when="2009-10-02"/>
        </correspAction>
        <correspAction xml:id="i-2f71rn2iK2GL7Uty8wLSBH" type="transfer">
          <date when="2009-10-02"/>
        </correspAction>
        <correspAction xml:id="i-RAprhTSnauqctf5o4iocd3" type="assigned"/>
        <correspContext corresp="i-RAprhTSnauqctf5o4iocd3">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EF8H9UANdJuy9QuCoHyueN">
            Förslag till riksdagsbeslut
          </head>
          <p xml:id="i-3apMzXjLWc2hheMQhTLdhh">
            Riksdagen tillkännager för regeringen som sin mening vad som
            anförs i motionen om översyn av alkoholskatten.
          </p>
        </div>
        <div type="motContent">
          <head xml:id="i-2oJa4zqyaykGwo8EBSt1jq" type="h1">
            Motivering
          </head>
          <p xml:id="i-GaCKcZnD8H6u13TS5UfQNb">
            Många ungdomar har idag lika lätt att få tag i sprit som att
            köpa läsk. Mobilnummer till langare cirkulerar. Leveranser sker
            via utkörning, vilket ofta sker inom en halvtimma. Tillgängligheten
            är stor och utvecklingen accelererar.
          </p>
          <p xml:id="i-4Nw5xCSAdX5nDUzWTE8QCt">
            Grundpelaren i svensk alkoholpolitik är att försäljning av alkohol
            ska vara kontrollerad i syfte att begränsa tillgängligheten. Målet
            är att skydda riskgrupper i allmänhet och ungdomar i synnerhet.
            När det svenska undantaget från den inomeuropeiska fria rörligheten
            av alkoholvaror upphörde såg mängder av brottslingar möjlighet
            att tjäna grova pengar på skillnaderna mellan de svenska alkoholskatterna
            och våra grannländers.
          </p>
          <p xml:id="i-FdrpwFmFEUk5uiScHBGbfg">
            Det största problemet med införd sprit i Sverige idag är inte
            att pensionären från Finspång åker buss till gränsbutiker för
            att köpa alkohol för eget behov. Det verkliga problemet är att
            införseln av alkohol mer och mer tagits över av kriminella ligor
            och tunga brottslingar som tjänar stora pengar på att köpa billigt
            utomlands och sälja vidare till både vuxna och ungdomar.
          </p>
          <p xml:id="i-2DaYzh6dzmad9mBdDyoAd1">
            Det är dock främst ungdomar som drabbas, vilket många rapporter
            vittnar om. Nyligen varnades till exempel föräldrar och barn av
            den brotts- och drogförebyggande samordnaren i en av Stockholms
            förortskommuner om att ungdomar ringer ett mobilnummer och får
            sprit med rysk etikett levererad ur en bagagelucka. Varningen
            var föranledd av att en kille i högstadieåldern hade råkat riktigt
            illa ut med 3 promille i blodet, och det var ren tur att han överlevde.
            Man misstänker att spriten inte var ren och polisen kopplades
            in.
          </p>
          <p xml:id="i-GyGfUVpEnibDjz1eEAW8wB">
            Situationen känns igen i samtliga landets kommuner. Personal
            på ungdomskliniker vittnar om att när ungdomar för ett tiotal
            år sedan exempelvis kom in med 1 promille i blodet efter att ha
            druckit folköl kommer de nu in med 2 promille efter att ha druckit
            smuggelsprit.
          </p>
          <p xml:id="i-AsJCSyXCpUyU3hrSxok6VR">
            En studie från STAD (Stockholm förebygger alkohol- och drogproblem)
            från våren 2008 visar att hälften av de gymnasieelever som besvarade
            STAD:s enkät hade druckit smuggelsprit minst en gång under det
            senaste året. Bland pojkar var andelen 55 procent, bland flickor
            48 procent. I studien berättas att smuggelsprit är ungefär lika
            vanligt bland elever i skolor i övriga kommuner.
          </p>
          <head xml:id="i-EcEEFTkC376AECLvxRjZ74" type="h2">
            Smuggelspriten flödar in i landet
          </head>
          <p xml:id="i-G2u3aVpFWQLfMQ5vq8DqGR">
            Det finns många faktorer som tyder på att smuggelspriten flödar
            in i landet med oförminskad styrka. Sprit- och Vinleverantörsföreningen
            visar i sitt gränshandelsindex att handeln i gränsbutiker ökade
            med 23 procent mellan 2006 och 2007. Ökningen fortsatte under
            första kvartalet 2008 med 15,6 procent jämfört med samma period
            året innan.
          </p>
          <p xml:id="i-BNVQ2oiwDaY5w3EcfcEgc2">
            SoRAD, som på regeringens uppdrag undersöker svenskarnas alkoholvanor,
            hävdar med underlag från genomförda telefonintervjuer förvisso
            att införseln minskar. Mot detta ska ställas att Sprit- och Vinleverantörsföreningens
            siffror baseras på medlemmarnas faktiska försäljning till gränsbutikerna.
          </p>
          <p xml:id="i-FfAyANJ6FmuKMAMTnb9AgM">
            SoRAD:s slutsatser om minskning motsägs också av personal vid
            tullen. De ser ingen minskning när det gäller införsel. Enligt
            Tullverkets egna beräkningar kör 25 000 bilister in i Sverige
            varje år med mer än 20 kartonger sprit, öl eller vin vardera.
            65 000 flaskor sprit rullar varje dygn in över den svenska gränsen.
          </p>
          <head xml:id="i-5DK7RVubnNPWGSnMBUMd3q" type="h2">
            Lösning på problemet brådskar
          </head>
          <p xml:id="i-McvczqaVqQ6Mx7r7kbXdw5">
            För att komma åt problemet måste det bli mindre lönsamt för smugglare
            och langare att fortsätta med sin verksamhet. Det är först då
            den kontrollerade försäljningen som i så många år fungerat väl
            i Sverige, kan återtas. Ökade resurser till tullen kan störa den
            illegala införseln men kommer aldrig att lösa problemen så länge
            den brottsliga verksamheten är högst lönsam. Det är nämligen spritdryckerna
            som är den stora kassakon för brottslingarna. Den ger fjorton
            gånger större vinst än för smuggling och vidareförsäljning av
            samma volym starköl.
          </p>
          <p xml:id="i-N2uNrkRNKvnuTAQMPd61mU">
            Mot denna bakgrund vill vi att regeringen undersöker möjligheterna
            att sänka alkoholskatten.
          </p>
        </div>
        <div type="motSignatures">
          <list>
            <item xml:id="i-Y16CnDEV4HLNG4cfWqknmQ" who="i-7BVrTrBc6AJDkYa3WEfLxy">
              Jan R Andersson (m)
            </item>
            <item xml:id="i-E9cBz5b5DTuuavfECy6D73" who="i-K75KrtPmbiw4k8rrgLDHse">
              Maria Plass (m)
            </item>
            <item xml:id="i-LKQoHXaELmV49V2Zd26sD9" who="i-PVeQcRvegJXJJo2H94BNti">
              Mikael Cederbratt (m)
            </item>
            <item xml:id="i-4hVyCpd2ExATrRtcWmQLRU" who="i-9118KyeHJPwjSm2gBg9zwB">
              Lars Hjälmered (m)
            </item>
          </list>
        </div>
      </div>
    </body>
  </text>
</TEI>
