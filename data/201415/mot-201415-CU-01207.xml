<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-01207">
  <teiHeader>
    <fileDesc>
      <titleStmt>
        <title>Flygbullerproblemet</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1207 av Andreas Norlén m.fl. (M)</title>
          <idno type="rdwebb">H2021207</idno>
          <rs type="number">1207</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2021207/text</ref>
          <ref type="dokument_url_html">http://data.riksdagen.se/dokument/H2021207</ref>
          <ref type="dokumentstatus_url_xml">http://data.riksdagen.se/dokumentstatus/H2021207</ref>
          <ref type="docx">http://data.riksdagen.se/fil/8FCAEF96-6E40-4456-B63E-3FBCDA66CF5A</ref>
          <ref type="pdf">http://data.riksdagen.se/fil/3ABA1AEE-CA59-411B-A814-43D722A41982</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4kCarmaTk6axR12zU57to6" type="signed"/>
        <correspContext corresp="i-4kCarmaTk6axR12zU57to6">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-SXtX9QNXU4QeJznBDsAtUF" type="submitted">
          <date when="2014-11-07"/>
          <time when="11:23:55"/>
        </correspAction>
        <correspAction xml:id="i-SoUCM5TFExm4vvVhktXgVa" type="reviewed">
          <date when="2014-11-07"/>
          <time when="15:22:36"/>
        </correspAction>
        <correspAction xml:id="i-3D6gPooUTQHrut5DY7yRt2" type="referred">
          <date when="2014-11-12"/>
        </correspAction>
        <correspAction xml:id="i-2hAQwpkVRgofwkN2phndnU" type="assigned">
          <date when="2016-09-22"/>
          <time when="13:08:26"/>
        </correspAction>
        <correspContext corresp="i-2hAQwpkVRgofwkN2phndnU">
          <ref type="assignedTo">Civilutskottet</ref>
        </correspContext>
        <correspAction xml:id="i-3P7khkuaefEsM6QZs6KiZF" type="behandlas_i"/>
        <correspContext corresp="i-3P7khkuaefEsM6QZs6KiZF">
          <ref type="uppgift">2014/15:CU10</ref>
          <ref type="ref_dok_id">H201CU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU10</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1207 av Andreas Norlén m.fl. (M)
          Flygbullerproblemet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FAYKaUknYgLcPL5cGo3KvW">
            Förslag till riksdagsbeslut
          </head>
          <list style="ol">
            <item xml:id="i-GYUdZH82Jib5cjy35ieSdz">
              Riksdagen tillkännager för regeringen som sin mening vad som
              anförs i motionen om vikten av att i förordning reglera gränsvärden
              för flygbuller på ett sätt som i allt väsentligt överensstämmer
              med det remitterade förordningsförslaget.
            </item>
          </list>
        </div>
        <div type="motContent">
          <head xml:id="i-Vm4iofaRqfFJvHnHhnsEZs" type="h1">
            Motivering
          </head>
          <p xml:id="i-B8FKRcpeGtc7icwLv7TyqE">
            Linköping är Sveriges första och största flygindustristad. Linköping
            är också en expansiv del av Östergötland. Det är dags att nu ta
            det sista steget för att ändra de orimliga, statliga bullernormer
            för flygverksamhet som har skapat en helt onödig konflikt mellan
            flyget och staden. Detta framstår som särskilt angeläget nu när
            Ostlänken ska byggas och en ny generation JAS 39 Gripen ska utvecklas.
            Det här är två beslut som betyder mycket för Linköping och för
            hela Östergötland, men för att de ska kunna användas maximalt
            för att utveckla regionen måste flygbullerfrågan få en snar och
            positiv lösning.
          </p>
          <p xml:id="i-6K58gzik6GdP716KeqR7nA">
            Bakgrunden är att regeringen i 1996/97 års infrastrukturproposition
            (prop. 1996/97:53) angav riktvärden för acceptabelt buller från
            väg-, järnvägs- och flygtrafik i områden med bostadsbebyggelse.
            Dessa riktvärden är inte rättsligt bindande, men har i rättstillämpningen
            och i de statliga myndigheternas arbete kommit att få en mycket
            stark ställning vid prövning av var nya bostäder i potentiellt
            bullerstörda områden ska få uppföras. Riktvärdena säger att genomsnittligt
            utomhusbuller vid bostäder inte bör överstiga 55 dB(A) (i fortsättningen
            benämnt decibel), medan det inte bör förekomma enstaka ”bullertoppar”
            utomhus vid bostäder på mer än 70 decibel.
          </p>
          <p xml:id="i-EfuhixzsWmzkEAAX3iKqyo">
            Det har länge rått stor oklarhet om hur riktvärdena i propositionen
            ska tillämpas mot bakgrund av bestämmelserna i miljöbalken och
            plan- och bygglagen. Boverket och Naturvårdsverket har tagit fram
            allmänna råd för hur propositionens riktvärden bör tillämpas kring
            flygplatser. Naturvårdsverkets allmänna råd från 2008 används
            vid miljöprövning av flygplatser (miljöbalken tillämpas), medan
            Boverkets allmänna råd från 2010 används vid planering och bygglovsprövning
            av nya bostäder (plan- och bygglagen tillämpas). De båda myndigheterna
            är dock inte överens och respektive allmänna råd ger därför olika
            besked om vilka bullernivåer som är godtagbara.
          </p>
          <p xml:id="i-HHYmxUcRTLLfwe8Rk8pnqn">
            När ett Gripenplan startar, överstiger bullret 70 decibel inom
            ett stort område runt flygplanet och eftersom planet rör sig fort,
            sprids bullret över en stor yta. Det innebär att kortvariga ”bullertoppar”
            på mer än 70 decibel förekommer över stora delar av Linköpings
            stadskärna och kringliggande landsbygd. I flera fall på senare
            år har domstolar upphävt bygglov för bostäder i dessa områden
            (Tannefors, Bankekind m fl), med hänvisning till att riktvärdena
            för maximalt buller överskrids på de aktuella platserna. Byggloven
            har beviljats av Linköpings kommun och överklagats av Saab AB,
            eftersom Saab inte vill riskera att efter framtida miljötillståndsprövningar
            behöva begränsa sin verksamhet med hänvisning till flygbuller
            som överstiger riktvärdena kring nyuppförda bostäder.
          </p>
          <p xml:id="i-T8QoydJjYQsdh8xuPMxYFM">
            Den grundläggande kritiken mot tillämpningen av riktvärdena för
            ”bullertoppar” är att de angriper ett ”problem” som man kan ifrågasätta
            om det finns. Det som har störst betydelse för kvaliteten i boendet
            är nivån på den totala mängd buller man utsätts för, vilket bäst
            anges som ett genomsnittsmått. Att några få gånger per dag under
            några korta ögonblick bli överröstad av ett startande Gripenplan
            är inget stort problem. Det är en naturlig del av livet i en flygstad
            som Linköping. Enligt Boverkets studie, som gjordes inom ramen
            för dess bullerutredning 2008, finns det ingen forskning som stödjer
            att ett fåtal överskridanden av den maximala ljudnivån 70 dBA
            skulle vara skadligt för människors hälsa. Om man klipper gräset
            med en motorgräsklippare utsätts man för mer buller än om ett
            Gripenplan flyger förbi.
          </p>
          <p xml:id="i-GnaN9ZjLz949ziScx16cGw">
            Ett särskilt problem i sammanhanget är att riktvärdena i regeringens
            proposition från 1996 inte har infogats i någon lag eller förordning,
            utan enbart omnämns i propositionen och sedan har utgjort utgångspunkt
            för statliga myndigheters allmänna råd. Dessa allmänna råd är
            inte heller rättsligt bindande. Anledningen till att regeringen
            valde denna teknik torde vara just för att man ville ge utrymme
            för flexibilitet och anpassning av bullerbedömningarna till omständigheterna
            i varje enskilt fall. Så har riktvärdena dock inte kommit att
            tillämpas, utan de har i rättspraxis och hos de statliga myndigheterna
            i hög grad använts som om de slagits fast i bindande lagstiftning.
          </p>
          <p xml:id="i-YVbxda4SuMQRUVoRR4WLJh">
            Alliansregeringen gjorde en mycket viktig insats när den genom
            prop. 2013/14:128, Samordnad prövning av buller enligt miljöbalken
            och plan- och bygglagen, föreslog lagändringar i både miljöbalken
            och plan- och bygglagen med syfte att förbättra samordningen av
            dessa båda lagar för att underlätta planering och byggande av
            bostäder i bullerutsatta miljöer. Riksdagen biföll förslagen före
            midsommar och de träder i kraft den 2 januari 2015. En central
            bestämmelse i den nya lagstiftningen är att vid tillsyn enligt
            miljöbalken av omgivningsbuller vid en bostadsbyggnad får tillsynsmyndigheten
            som huvudregel inte besluta om förelägganden eller förbud om det
            i en planbeskrivning till en detaljplan eller i ett bygglov har
            angetts beräknade bullervärden och omgivningsbullret inte överskrider
            dessa värden. Därigenom blir utgångspunkten att en prövning enligt
            miljöbalken normalt inte ska göras med utgångspunkt från andra
            (strängare) gränsvärden än de gränsvärden som angivits i aktuell
            detaljplans planbeskrivning eller aktuellt bygglov.
          </p>
          <p xml:id="i-WZq1C1h4ugW6FRYsFDTBmF">
            För att ta ytterligare ett steg mot ökad förutsebarhet och rättssäkerhet
            var regeringens ambition att i förordning slå fast vilka riktvärden
            som bör gälla vid prövningar av detaljplaner och bygglov enligt
            plan- och bygglagen samt vid prövning av flygplatser enligt miljöbalken.
            Därigenom skulle det vara slut på den normering som byggt på uttalanden
            i propositionen från 1996 och som därefter ristats i sten genom
            myndigheternas allmänna råd. I stället skulle riktvärdena regleras
            på ett tydligt sätt i förordning. Med den metoden skulle det stå
            klart vem som har ansvar för att fatta beslut om riktvärden och
            hur man kan fatta beslut om att ändra dem. Ett förslag till en
            sådan förordning skickades på remiss den 27 juni 2014 och den
            innehöll riktvärden för flygbuller som, vågar vi hävda, skulle
            lösa problemen i Linköping.
          </p>
          <p xml:id="i-29UEgF8eMhX5y85Q4b8aTU">
            Det är nu mycket angeläget att regeringen dels fattar beslut
            om att utfärda en förordning med riktvärden för flygbuller, dels
            att regeringen fastställer gränsvärden som i allt väsentligt överensstämmer
            med de gränsvärden som framgår av det remitterade förslaget. Det
            måste bli rätt både till form och till innehåll. Då skulle den
            sista pusselbiten vara på plats i ett flerårigt arbete med att
            undanröja konflikten mellan olika myndigheters gränsvärden och
            den konstlade konflikten mellan flyget och bostadsbyggandet i
            Linköping. Gripenprojektet är av stort nationellt intresse. Att
            man i Linköping kan bygga tusentals nya bostäder är av stor betydelse
            för hela Östgötaregionen. Nu vill vi se Saab och Linköping fortsätta
            att utvecklas sida vid sida på det sätt som varit så framgångsrikt
            i över 60 år.
          </p>
        </div>
        <div type="motSignatures">
          <list>
            <item xml:id="i-YE6aBPxQS9KkUbbRT8Mzq5" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-Vsk6bLZYoXu1uVhLmBvJa5" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-BmwEvUZAry7nAAfm4GGuVp" who="i-Q1WPoNtt1578KMfEZ5TLkK">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
