<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-02968">
  <teiHeader>
    <fileDesc>
      <titleStmt>
        <title>Konstnärlig frihet</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2968 av Rossana Dinamarca m.fl. (V)</title>
          <idno type="rdwebb">H5022968</idno>
          <rs type="number">2968</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5022968/text</ref>
          <ref type="dokument_url_html">http://data.riksdagen.se/dokument/H5022968</ref>
          <ref type="dokumentstatus_url_xml">http://data.riksdagen.se/dokumentstatus/H5022968</ref>
          <ref type="docx">http://data.riksdagen.se/fil/7F153580-2B67-46A8-8046-CDA93FD27A31</ref>
          <ref type="pdf">http://data.riksdagen.se/fil/E50BBCBE-93D3-4BE1-8568-64534DFA7521</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4MyzHg7FBmct1B8Cpra3Ba" type="signed"/>
        <correspContext corresp="i-4MyzHg7FBmct1B8Cpra3Ba">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-FDtecfcu21mPcBNmwicLgS" type="submitted">
          <date when="2017-10-05"/>
          <time when="09:09:44"/>
        </correspAction>
        <correspAction xml:id="i-LJGotoZGQuCF5mBXDM7KnF" type="reviewed">
          <date when="2017-10-05"/>
          <time when="09:55:00"/>
        </correspAction>
        <correspAction xml:id="i-Fcks4nfqRw6MbLJbbadFBV" type="referred">
          <date when="2017-10-13"/>
        </correspAction>
        <correspAction xml:id="i-Lv19CQTgbtkhBVVChAcFT" type="assigned">
          <date when="2018-09-27"/>
          <time when="15:21:14"/>
        </correspAction>
        <correspContext corresp="i-Lv19CQTgbtkhBVVChAcFT">
          <ref type="assignedTo">Kulturutskottet</ref>
        </correspContext>
        <correspAction xml:id="i-CD4abFqPHaUndwMznKXkp9" type="behandlas_i"/>
        <correspContext corresp="i-CD4abFqPHaUndwMznKXkp9">
          <ref type="uppgift">2017/18:KrU5</ref>
          <ref type="ref_dok_id">H501KrU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2968 av Rossana Dinamarca m.fl.
          (V) Konstnärlig frihet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BLjXghADYZLfTyyP7CDNtA">
            Förslag till riksdagsbeslut
          </head>
          <list style="ol">
            <item xml:id="i-RjbiLm2144T73TGgYmWsVD">
              Riksdagen ställer sig bakom det som anförs i motionen om att
              regeringen bör införa en nationell toleranspolicy som bl.a. uppmuntrar
              uppförandet av fler öppna graffitiväggar och tillkännager detta
              för regeringen.
            </item>
            <item xml:id="i-NMsrGxL9XaGoNysUx5czpz">
              Riksdagen ställer sig bakom det som anförs i motionen om att
              regeringen bör ge Kulturrådet i uppdrag att initiera positiva
              graffitiprojekt och tillkännager detta för regeringen.
            </item>
            <item xml:id="i-By1AwYzueAr9qHRobg2bHZ">
              Riksdagen ställer sig bakom det som anförs i motionen om att
              det bör utredas och tas fram en nationell reglering om reklamfri
              kollektivtrafik och tillkännager detta för regeringen.
            </item>
            <item xml:id="i-XqUGMBsuPTYZsqS2z8eYFj">
              Riksdagen ställer sig bakom det som anförs i motionen om att
              regeringen bör utreda hur alla kulturskapare i realiteten ska
              behandlas likvärdigt i kontakt med myndigheter och myndighetsutövare
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Lk9q6WAdatWKDup9QbxCxS" type="h1">
            Inledning
          </head>
          <p xml:id="i-M6Q88VcvjPzdUSvm5yqSZd">
            Vänsterpartiet arbetar för konstnärers rätt att uttrycka sig
            fritt utan censur eller repressalier från stat och myndigheter.
            Principen om konstnärlig frihet är en grundbult i en demokrati.
            Kulturen präglas av sin tids föreställningar, motsättningar och
            villkor, men den återspeglar inte bara samhället. Genom konst
            och andra kulturyttringar utgör kulturen också en förändrande
            kraft som bidrar till människors medvetande om sig själva och
            om samhället. Därför är det så viktigt att konsten får verka fritt.
            Att den varken underkastas censur, ideologier eller kommersialism.
          </p>
          <p xml:id="i-Lqfv27GpZmbfFA4eiBvFML">
            Alternativa kulturyttringar växer ofta fram bland grupper som
            saknar tolkningsföreträde och resurser att göra sig hörda i debatten.
            Dessa yttringar har ett värde i sig själva och bidrar med viktiga
            insikter om hur vårt samhälle ser ut. I praktiken begränsas dock
            många människors möjligheter att uttrycka sig konstnärligt av
            de maktförhållanden som råder. Det är många som inte kan göra
            sig hörda på samma villkor som företrädare för mer etablerade
            sociala grupper och kulturyttringar.
          </p>
          <p xml:id="i-CCR4H67pLTBa99VLRH2E9j">
            Graffitin är ett tydligt exempel på detta, men också på konstens
            förmåga till samhällsanalys, befrielse och uppror. Graffiti är
            främst en ungdomskultur och konstformen saknar, i flera delar
            av Sverige, möjlighet att ta plats och komma till uttryck på lagligt
            sätt. Graffiti och gatukonst bör behandlas och ges samma utrymme
            som andra konstformer. Det finns dessutom väldigt många människor
            som aldrig besöker museer eller konsthallar, men som genom öppna
            väggar får en helt ny möjlighet att ta del av och inspireras av
            konstnärliga uttryck.
          </p>
          <p xml:id="i-RzDzRMkWzHQmiozJBWivkZ">
            Vänsterpartiet anser att all konst ska ges samma möjlighet att
            existera oavsett uttrycksform. Vänsterpartiet slår vakt om kulturen
            och olika konstuttryck. Kulturen måste vara fri och frispråkig.
            På senare år har politiken slitit sönder den konstnärliga friheten
            med nyttokrav och reglering och med villkor det inte går att leva
            på som konstnär. Dessutom ser vi en växande högerextrem rörelse
            som både hotar människors rätt att uttrycka sin kultur och som
            aktivt vill inskränka kulturens frihet. Konst och kultur ska inte
            verka efter politikens premisser, den ska skapa sina egna riktlinjer.
          </p>
          <p xml:id="i-WwU88XHgxK98b3ztT5ugmt">
            Vänsterpartiet vill att den offentliga miljön ska präglas av
            social gemenskap, av konst och upplevelser. I stället präglas
            det offentliga rummet av ett stort demokratiskt underskott där
            våra gemensamma ytor helt kommit att domineras av kommersiella
            intressen. Det vill vi ändra på. De icke-kommersiella mötesplatserna
            där vem som helst kan utöva och möta kultur måste bli fler.
          </p>
          <p xml:id="i-82VJY1xPNWEuvqph1ei9CH">
            Runt om i världen arbetar författare och konstnärer med livet
            som insats för att skapa nya verk och även för att hävda den okränkbara,
            demokratiska yttrandefriheten. För att skydda det fria ordet och
            det fria konstnärliga uttrycket har det sedan lång tid i Sverige
            funnits fristäder som tar emot konstnärer som lever under hot
            i sina hemländer. I dag finns det 23 fristäder i Sverige. Fristadsrörelsen,
            som uppstod som stöd för hotade skribenter, omfattar nu även andra
            konstnärliga yrkesgrupper såsom musiker, bildkonstnärer, filmare
            etc. som också drabbas av censur och förtryck. Vänsterpartiet
            har länge varit pådrivande för att fristadssystemet ska utvecklas
            och att fler fristäder ska etableras i Sverige, och vi välkomnar
            att fler kommuner tillhandahåller ett sådant skydd.
          </p>
          <p xml:id="i-AdTzSfWje1Lmgxv3Szr38H">
            För att konsten ska få möjlighet att spela en större roll i såväl
            samhället som våra liv anser vi att kulturpolitiken måste vara
            aktiv och skapa förutsättningar för kultur som både underhåller
            och roar men också provocerar, retar och upprör. Med vår kulturpolitik
            vill vi både främja och skapa förutsättningar för konstskapandet
            på såväl det lekfulla, spontana planet som på den professionella
            nivån. Vi anser att det är det allmännas ansvar att vi alla ska
            ha tillgång till högklassig och professionellt framställd kultur
            och möjlighet att själva utöva olika former av kultur. Detta gäller
            särskilt i ett samhälle som värnar alla människors lika möjligheter
            till ett gott liv och där våra livsval inte ska inskränkas p.g.a.
            exempelvis kön, klasstillhörighet, etnicitet eller sexuella läggning.
          </p>
          <head xml:id="i-2rVeVGhAxD1zjjarR9kSog" type="h1">
            Tolerans och öppna väggar
          </head>
          <p xml:id="i-TMLBktGpCLgs4Upuxihram">
            Hiphopen är en kulturyttring som består av både musik, dans och
            konst. Konstdelen, graffiti, är en ovanligt tydlig snittyta av
            samhällsdiskursen. I Sverige omfamnades den först varmt av vuxenvärlden.
            Graffititävlingar, obligatorisk utsmyckning på fritidsgårdar och
            en kommunal graffitiskola på Kungsholmen i Stockholm kännetecknar
            de första tio åren. Därefter har graffitin främst mötts av förbud,
            motstånd och nolltoleranser.
          </p>
          <p xml:id="i-Ckour2wbAzgYZsDoXQ2rmi">
            Det offentliga rummet tillhör oss alla, men som det ser ut i
            dag så består en stor del av utrymmet på våra gemensamma ytor
            av olika kommersiella inslag i form av reklam med mera. Vi har
            alla olika smak och olika idéer om vilken stad och vilket samhälle
            vi vill leva i. På samma sätt som gatukonstnärernas avtryck inte
            uppskattas av alla, så är det inte heller alla som uppskattar
            de sanktionerade avtryck som finns i städer, i form av exempelvis
            utformningen av gator, torg eller företags reklampelare. Graffiti
            kan ses som en reaktion mot att utformningen av de offentliga
            rummen styrs av ett fåtal personer och där kommersiella krafter
            har ett starkt inflytande.
          </p>
          <p xml:id="i-FTihgg958xNrSmkSSMpU3C">
            Graffiti är en kultur som utvecklats av ungdomar och som är öppen
            för alla som vill skapa och visa upp sin konst utanför de traditionella
            konstetablissemangen. Idén med konsten är att göra den tillgänglig
            för allmänheten genom att visa upp den i sådana delar av vår vardagsmiljö
            som annars upplevs som tråkiga.
          </p>
          <p xml:id="i-96QGxhBwgZb8sY1DkWimar">
            I de flesta andra större städer runtom i Europa finns s.k. öppna
            väggar och graffitireservat. Berlin lockar varje år tiotusentals
            besökare tack vare sin graffiti. Banksys utställning i New York
            följdes av engagerade i hela världen, och hans verk har sålts
            för mångmiljonbelopp på väletablerade auktionsfirmor.
          </p>
          <p xml:id="i-5Le5QtABkx9ZW6UqxP1xmd">
            Graffiti har funnits i Sverige sedan 1980-talet och dess estetiska
            uttryck förekommer i dag både som offentlig dekoration och i kommersiella
            sammanhang. I Sverige saknas dock på många håll forum och platser
            för graffitikonstnärer att utöva sin konst på. Dessutom har det
            allmänna generellt sett sammankopplat graffiti och graffitirelaterad
            verksamhet med kriminalitet och sett det som något olagligt, ofta
            med motiveringen att graffiti skulle vara en inkörsport till grövre
            kriminalitet.
          </p>
          <p xml:id="i-B4bm62z1QAtFwrQW2F8MMT">
            Forskning från Stockholms universitet visar att det inte går
            att påvisa att nolltolerans skulle motverka skadegörelse och klotter.
            Inte heller har det gått att slå fast att en graffitiutövare skulle
            löpa större risk att bli kriminell än andra. I t.ex. Brottsförebyggande
            rådets (Brå) rapport Strategiska brott bland unga på 2000-talet,
            konstateras det att snatteri och skadegörelse är de brott där
            engångs- eller tillfällesbrottslingarna svarar för de största
            andelarna av brotten. Det visade sig att tre brottstyper mer än
            andra predicerade en fortsatt lång brottskarriär när de var huvudbrott
            i en persons första lagföring: 1) tillgrepp av motorfordon, 2)
            rån och 3) stöld (ej snatteri). Bland dem med tillgrepp av motorfordon
            som huvudbrott i sin första lagföring kom mer än var fjärde person
            (27 procent) att tillhöra den gruppen. Motsvarande för dem med
            snatteri eller skadegörelse som huvudbrott i första lagföringen
            var bara fyra till fem procent. Det finns heller inget som visar
            att graffiti skulle vara en inkörsport till tung kriminalitet.
          </p>
          <p xml:id="i-Kp8HvsktaP59Gyv1SVHNka">
            Vänsterpartiet anser att det är viktigt att upprätta alternativ
            för att utöva graffitikonst och att denna konst- och kulturform
            ska ges en plats i det offentliga rummet istället för att motarbetas
            genom nolltoleranspolicys och dylikt.
          </p>
          <p xml:id="i-LoPr9aGa3CzEpA7ARbUbS8">
            Det har visat sig att skadegörelsen har minskat i kommuner med
            lagliga alternativ, i exempelvis Botkyrka sjönk kostnaderna för
            skadegörelse enligt kommunen med 200 000 kronor och i Västerås
            så sjönk skadegörelsen med 51 procent efter att en öppen vägg
            inrättats. Även Helsingfors som mellan åren 1998–2008 hade en
            nolltolerans efter Stockholms modell, men som nu har ett dussin
            öppna väggar, visar hur öppna väggar inte leder till ökad skadegörelse.
          </p>
          <p xml:id="i-2aLpKAXDyDwrV5W1ZEmFAG">
            Norrköpings kommun har satsat på ett omfattande graffitiprojekt
            tillsammans med de graffitiintresserade. Där har en försöksverksamhet
            bedrivits sedan mitten av 1990-talet i syfte att minska klottret
            på stadens fasader och väggar. Utgångspunkten har varit och är
            fortfarande att ungdomar måste mötas med förståelse oavsett om
            de är intresserade av skateboard, musik, fotboll eller graffiti.
            På det viset har Norrköpings graffitiprojekt bidragit till att
            den oönskade graffitin har minskat i kommunen.
          </p>
          <p xml:id="i-VPy6RHFe66Pc46Zj63Lzh2">
            Vänsterpartiet anser att nolltoleranspolicyer ska avskaffas och
            att konstformer som graffiti får ett större utrymme i samhället,
            genom att bl.a. att inrätta toleranspolicyer och erbjuda lagliga
            möjligheter att utöva graffiti på offentligt ägda väggar. Regeringen
            bör därför införa en nationell toleranspolicy som bl.a. uppmuntrar
            uppförandet av fler öppna graffitiväggar. Detta bör riksdagen
            ställa sig bakom och ge regeringen till känna.
          </p>
          <p xml:id="i-78Gac5fc7bwGN282hXYQc2">
            Det bästa sättet att hantera problemet med oönskad graffiti är
            att skapa förutsättningar för målarna att kanalisera sin skapariver
            på ett positivt sätt. All erfarenhet tyder på att lagliga möjligheter
            för graffitimålare att utöva sin konst, i kombination med sanering
            av illegalt klotter, är en bra grund för att påverka såväl det
            illegala klottret som ungdomars attityd och inte minst utvecklingen
            av konstformen graffiti. Frågan är komplicerad, och för att nå
            bra resultat krävs ett starkt och mångfacetterat engagemang från
            kommunernas sida. En förändrad och positiv attityd till graffiti
            och gatukonst innebär att människor kan ägna sig åt den konstform
            de vill i exempelvis kulturskolan och att vi får mer levande och
            tillåtande städer och offentliga rum.
          </p>
          <p xml:id="i-6TgDQbHLBE9hUzguVwsMnQ">
            Vänsterpartiet vill att Kulturrådet ges i uppdrag att i samverkan
            med ett antal kommuner eller regioner initiera positiva graffitiprojekt
            utifrån erfarenheterna från exempelvis Norrköping – försöksverksamheter
            som kan tjäna som pilotprojekt och föredömen för andra kommuner
            och regioner. Regeringen bör ge Kulturrådet i uppdrag att initiera
            positiva graffitiprojekt. Detta bör riksdagen ställa sig bakom
            och ge regeringen till känna.
          </p>
          <head xml:id="i-Ad3yFoUmHTrubAHb2Jeopt" type="h1">
            Demokratisera det offentliga rummet
          </head>
          <p xml:id="i-MV4uYSFUNLpFEyd3qny7pQ">
            Vänsterpartiet vill att den offentliga miljön ska präglas av
            social gemenskap, av konst och av upplevelser. I stället präglas
            det offentliga rummet av ett stort demokratiskt underskott där
            våra gemensamma ytor helt kommit att domineras av kommersiella
            intressen. För den som har råd går det att köpa sig plats och
            synas på stadens reklamplatser. För den som inte har de pengarna
            är utrymmet betydligt mer begränsat, och det vill vi ändra på.
            De icke-kommersiella mötesplatser där vem som helst kan utöva
            och möta kultur måste bli fler. Dessutom ska vi inte behöva riskera
            att utsättas för kränkningar p.g.a. rasistisk eller sexistisk
            reklam när vi är på väg till jobbet, skolan, festen, träningen
            eller vad det än må vara.
          </p>
          <p xml:id="i-7SXrg8WBmxRonPB8juYsGA">
            Att göra det offentliga rummet reklamfritt kan låta som en utopi,
            men det är det inte. I exempelvis Brasilien så har mångmiljonstaden
            Sao Paolo gjorts helt reklamfri. För svenskt vidkommande anser
            vi att ett första steg för att göra den offentliga miljön mindre
            kommersiell är att göra kollektivtrafiken reklamfri. Reklamen
            i kollektivtrafiken bör ersättas med konstnärlig utsmyckning som
            inte nödvändigtvis behöver vara permanent utan kan bytas ut. Reklamintäkterna
            inbringar inte heller så mycket pengar till kollektivtrafiken
            och utgör därför en ytterst liten inkomst för dem som driver kollektivtrafiken,
            varmed det enligt vår mening inte heller finns grund för att försvara
            reklamen utifrån en ekonomisk synvinkel. Det bör därför utredas
            och tas fram en nationell reglering om reklamfri kollektivtrafik.
            Detta bör riksdagen ställa sig bakom och ge regeringen till känna.
          </p>
          <head xml:id="i-CRASaw7t7GdDV9juDRGNXM" type="h1">
            Yttrandefrihet och likabehandling
          </head>
          <p xml:id="i-XWBwaMFbxYQJEryKdGJNt8">
            I regeringsformen stadgas att domstolar, förvaltningsmyndigheter
            och andra som fullgör offentliga förvaltningsuppgifter i sin verksamhet
            ska beakta allas likhet inför lagen samt iaktta saklighet och
            opartiskhet (1 kap. 9 § regeringsformen). Trots att denna likabehandlingsprincip
            är grundlagsfäst finns det skäl att ifrågasätta hur principen
            ibland tillämpas på kulturområdet.
          </p>
          <p xml:id="i-LCmVkWoahVq6NxpktbFNci">
            Inom kulturpolitiken finns den vedertagna principen om en armlängds
            avstånd. Denna princip innebär i korthet att politiker ska lägga
            ut riktlinjerna för en politik, varefter det är sakkunniga/tjänstemän
            som handhar t.ex. fördelning av resurser, allt för att förhindra
            att politiker detaljstyr. På samma sätt som politiker överlämnar
            ansvaret om vilka böcker som ska köpas in till biblioteken eller
            vilka skådespelare som ska anställas på stadsteatern, ska det
            vara en självklarhet att konstnärliga ledare/sakkunniga har ansvaret
            att fatta de avgörande besluten över konsten. Principen om en
            armlängds avstånd handlar således om både demokrati och yttrandefrihet,
            men den handlar även om konstnärlig kvalitet och tilltro till
            professionalism och kompetens hos dem som leder verksamheten.
          </p>
          <p xml:id="i-Wgtt7vVDCWWmWCuC9XDdFu">
            När en politiker eller en företrädare för en annan myndighet
            lägger sig i och detaljstyr på ett sådant sätt som omöjliggör
            för den ansvarige kulturtjänstemannen att utföra sin uppgift,
            överträds principen om en armlängds avstånd. När denna princip
            överträds så kan det betraktas som censur. I Nationalencyklopedin
            definieras censur som att förhindra spridning av sakuppgifter
            och synpunkter som enligt de styrande inte bör komma till allmän
            kännedom. Det handlar således inte så mycket om att förbjuda ett
            uttryck i sig, utan om att förhindra att uttrycket syns eller
            tar plats i det offentliga. Om censur och censurliknande åtgärder
            sker systematiskt eller enbart träffar en viss typ av kulturuttryck
            leder det dock indirekt till ett förbud mot det enskilda uttrycket
            och ett åsidosättande av likabehandlingsprincipen.
          </p>
          <p xml:id="i-86mSEP7zB46fVyb2DsGoSB">
            När bredare samhällsdebatter om kultur och yttrandefrihet blossar
            upp så gör de ofta det i samband med enskilda händelser. Däremot
            förekommer det mer sällan att kränkningar av yttrande- och åsiktsfriheten
            som sker mer systematiskt blir föremål för mer omfattande diskussioner.
            När det gäller frågan om yttrandefrihet och musik, framför allt
            hiphop, pratas det t.ex. väldigt lite om. Detta trots att denna
            uttrycksform mött ett nästintill systematiskt motstånd av det
            allmänna och gett svenska kommun- och riksdagspolitiker, men även
            lokala tjänstemän, poliser och sponsorer, en hel del huvudbry
            de senaste åren.
          </p>
          <p xml:id="i-GWfd1A2TGLfB2B452YLgm4">
            Under de senaste åren har det förekommit flera kritiserade fall
            där exempelvis rap-konserter och graffitiutställningar stoppats
            av kommunala tjänstemän, politiker och polis. Det har handlat
            om kommuner som i närtid har stoppat utställningar för att de
            har felaktigt konstnärligt uttryck. Likaså har utbildningar på
            kommunala kulturskolor lagts ned med motivering att det de undervisar
            om är ett oönskat konstnärligt uttryck.
          </p>
          <p xml:id="i-Ame2q3xxeKc3grpXdYEgn5">
            Kulturevenemang har nekats annonsplatser p.g.a. programutbudet
            i evenemanget och för att ett oönskat estetiskt uttryck använts
            i annonsen. Det finns även exempel på hur kulturskapare har fått
            lämna sina uppdrag p.g.a. att deras musik och uppträdanden anses
            ha varit för politiska. Det finns således, trots likabehandlingsprincipen,
            i realiteten exempel på censur av kultur och konst från myndigheter.
            Exemplen är för många och systematiska för att avfärda som enskilda
            övertramp av tjänstemän och politiker.
          </p>
          <p xml:id="i-RcsnH7PqKBU7PwWoFgNFAc">
            Detta är dock inget unikt. Genom Sveriges moderna historia har
            subkulturer och kulturyttringar som börjat som subkulturer, såsom
            exempelvis punk och rave, och som oftast utövas av unga människor,
            omgärdats av moralpanik och stoppats och motarbetats av olika
            makthavare. Under 1990-talet stoppade polisen metodiskt och återkommande
            olika rejvklubbar, vilket ledde till att många av dem till slut
            stängde ner för gott eller gick under jord. Sammantaget finns
            det därmed anledning att fråga sig om alla kulturuttryck verkligen
            bedöms utifrån samma måttstock och likabehandlas.
          </p>
          <p xml:id="i-DgK8TnRcWo49DRLQvdJJqB">
            Subkultur är traditionellt sett ett arbetarklassfenomen. Hiphopen,
            men också punken, är med sin explicita samhällskritik särskilt
            utsatt för negativa föreställningar och en onyanserad behandling
            av samhällsföreträdare och andra makthavare. För några få år sedan
            manifesterade sig detta på ett ytterst tydligt sätt då en moderat
            politiker reagerade på att en tolkning av Ebba Gröns låt Beväpna
            er från 1979 spelades i Sveriges Radios populära program Sommar.
            Hen ansåg att det i allra högsta grad var olämpligt att spela
            den typen av musik i public service och kastade som protest ut
            sin tv för att enligt egen utsago slippa finansiera eländet.
          </p>
          <p xml:id="i-9onyXf3uLsLe7s8cfTX5V7">
            Hiphop är ursprungligen en svart kultur, där kulturskaparna i
            högre utsträckning är rasifierad arbetarklass. I sin klass och
            etnicitet finns redan en underordning och ett förtryck. Det vore
            märkligt om denna underordning och detta förtryck inte också återfanns
            och speglades i samhällets kontakt med kulturformen. Yttrandefriheten
            och utrymmet att uttrycka sig som artist, och vilka reaktioner
            det får, är därmed starkt beroende av vem som framför vad och
            om budskapet och texterna framförs genom rap eller är förpackade
            i konventionell pop- och rockskrud. Etablerade pop- och rockartister
            kan exempelvis uttrycka sig drogromantiskt i sin musik utan att
            någon höjer på ögonbrynet, samtidigt som hiphopartister, oavsett
            om texterna är drogromantiska eller inte, väldigt lätt anses vara
            drogliberala och får sina spelningar avbokade på inrådan av bl.a.
            polis eller politiker.
          </p>
          <p xml:id="i-NWn5VRFKU7a2XFqFBh4ZnH">
            Den populärkulturella okunnigheten som råder är problematisk,
            inte minst när den återfinns hos personer som har makt och som
            använder den på ett sätt som inte är förenligt med lagar, riktlinjer
            eller vedertagna principer. Denna okunnighet kommer exempelvis
            till uttryck när enskilda politiker gör nedslag, väljer ut en
            låt eller en artist och tillskriver den som varande drogliberal
            eller våldsförhärligande, när låten i själva verket kan vara ett
            uttryck för något artisten upplevt, omgjort till musik. Det här
            är dock inte bara en fråga om okunnighet utan kan också till stor
            del förklaras av omedvetenhet om klass, skilda klassperspektiv
            och bristande förståelse för en specifik kulturforms uttryckssätt.
          </p>
          <p xml:id="i-ComKZc3Titt2RESv6CQfVx">
            Det är påtagligt att det behövs en utökad och mer nyanserad samhällsdebatt
            om avståndet mellan kultur och makthavare och det komplexa växelspel
            mellan klass, etnicitet, könstillhörighet och genre, som leder
            till att det görs skillnad på såväl olika kultur- och konstformer
            som på olika kulturutövare. Samtidigt behöver det vidtas åtgärder
            för att inte vissa kulturformer, uttryck och konstnärer ska riskera
            att mötas av motstånd och censurliknande behandling.
          </p>
          <p xml:id="i-U7xQsEpJkzakvPWs8Wdydt">
            För Vänsterpartiet är det självklart att yttrandefriheten och
            likabehandlingsprincipen också ska gälla kulturen. Oavsett om
            det handlar om opera eller graffiti, oavsett var i landet det
            sker och oavsett om kulturen uttrycks av ungdomar i en förort
            eller av professionella kulturutövare på en etablerad scen, så
            ska kulturformen och dess utövare behandlas likvärdigt. Regeringen
            bör därför utreda hur alla kulturskapare i realiteten ska behandlas
            likvärdigt i kontakt med myndigheter och myndighetsutövare. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-EqR8T8nCztZDm3BAsjzxAt">
              Rossana Dinamarca (V)
            </item>
            <item xml:id="i-JaBeFC8Xh3ZfaqQFLxahTK">
              Nooshi Dadgostar (V)
            </item>
            <item xml:id="i-5NEeg7xNV3bVVpzGQgJuxp">
              Lotta Johnsson Fornarve (V)
            </item>
            <item xml:id="i-TnNEAWbiWrmj5UimdtN5js">
              Maj Karlsson (V)
            </item>
            <item xml:id="i-Ndo14GbGo6xdQ9QqbDzZLp">
              Karin Rågsjö (V)
            </item>
            <item xml:id="i-KtSvMh8ZtvRw8p61u2szE8">
              Linda Snecker (V)
            </item>
            <item xml:id="i-79F493hDvhFRWFYD6uM4AA">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
