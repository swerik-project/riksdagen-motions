<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00300">
  <teiHeader>
    <fileDesc>
      <titleStmt>
        <title>Grov organiserad brottslighet m.m.</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grov organiserad brottslighet m.m.</title>
          <idno type="rdwebb">GZ02Ju300</idno>
          <rs type="number">Ju300</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju300/text</ref>
          <ref type="dokument_url_html">http://data.riksdagen.se/dokument/GZ02Ju300</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju300</ref>
          <ref type="doc">http://data.riksdagen.se/fil/B15F234D-E564-4FA2-AC6C-1B5D9175E5BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RYmig2itCQBg4kLv6w6ot6" type="signed"/>
        <correspContext corresp="i-RYmig2itCQBg4kLv6w6ot6">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-J57JZWvwRxoiPL1aMc37dU" type="numbering">
          <date when="2011-10-06"/>
        </correspAction>
        <correspAction xml:id="i-DcYprAiVYUgfQkDgp74VNC" type="submission">
          <date when="2011-10-04"/>
        </correspAction>
        <correspAction xml:id="i-ERQuLDTKK4QrTmZF2RKBUe" type="transfer">
          <date when="2011-10-04"/>
        </correspAction>
        <correspAction xml:id="i-6n6EgHEz1h5yXiD3bNGeBP" type="assigned"/>
        <correspContext corresp="i-6n6EgHEz1h5yXiD3bNGeBP">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6waNfsXTwCLSRsirKXa9VY" type="motBody">
        <div xml:id="i-U4zZmZPq11WG8XYsjQeRqG" type="motProposal" subtype="förslag">
          <head xml:id="i-9gLukWy181PKRugNCN14q7">
            Förslag till riksdagsbeslut
          </head>
          <list xml:id="i-JSfrKM9g3wxdBFTDHNNXnY" style="ol">
            <item xml:id="i-8HRjhBE33nAhGPbFG3FFRU">
              Riksdagen tillkännager för regeringen som sin mening vad som
              anförs i motionen om fortsatt översyn av straffmätning och straffskalor.
            </item>
            <item xml:id="i-UjSESVvv6tFswDGkbumsEi">
              Riksdagen tillkännager för regeringen som sin mening vad som
              anförs i motionen om strängare straff för olaga hot.
            </item>
            <item xml:id="i-JjnuhpqCBdy4DeG9PLY6ru">
              Riksdagen tillkännager för regeringen som sin mening vad som
              anförs i motionen om strängare straff för utpressning.
            </item>
            <item xml:id="i-CaLpyEXXABhLY82RRfAWvF">
              Riksdagen tillkännager för regeringen som sin mening vad som
              anförs i motionen om en översyn av möjligheterna att använda hemliga
              tvångsmedel vid brotten mened och övergrepp i rättssak.
            </item>
            <item xml:id="i-Fzwjq29JmgVtRg21tDW6om">
              Riksdagen tillkännager för regeringen som sin mening vad som
              anförs i motionen om en översyn av möjligheterna att använda hemlig
              teleavlyssning även då den misstänktes identitet inte är känd
              av de rättsvårdande myndigheterna.
            </item>
            <item xml:id="i-VPtqFmWWWGbq2kv3z3mCm1">
              Riksdagen tillkännager för regeringen som sin mening vad som
              anförs i motionen om ökat skydd för vittnen.
            </item>
          </list>
        </div>
        <div xml:id="i-AUbMmYoeJgLkESmHx4b4NL" type="motContent">
          <head xml:id="i-6RMtwGmMzNBiFVNbao4kDH" type="h1">
            Motivering
          </head>
          <p xml:id="i-U73d8558kuuHw2zdxYWAYK">
            Den här motionen väcks bl.a. mot bakgrund av den viktiga kampen
            mot den grova organiserade brottsligheten. Den tar upp flera områden
            där förändringar kan vara motiverade för att göra arbetet mot
            denna allvarliga brottslighet mer effektivt och mer framgångsrikt.
          </p>
          <head xml:id="i-418Uab2uvpa7iN6MSNnmZn" type="h2">
            En översyn av straffskalorna
          </head>
          <p xml:id="i-AdkdbAygXxmPq4yhL7Cavq">
            Alliansregeringen och riksdagsmajoriteten har under mandatperioden
            arbetat för att åstadkomma strängare straff, i första hand för
            våldsbrott. Den som begår ett allvarligt brott måste mötas av
            en reaktion från staten som står i proportion till brottets allvar
            och så är det inte alltid idag.
          </p>
          <p xml:id="i-Xwe7RNyWRakGad84G3qzZz">
            Åklagarmyndighetens utvecklingscentrum i Göteborg har på regeringens
            uppdrag granskat rättstillämpningen beträffande ett antal brott,
            bl.a. våldsbrott, och fann att domstolarna mycket ofta dömde ut
            straff som befann sig i relevant straffskalas nedersta del.
          </p>
          <p xml:id="i-VbVYzY1vouSeCv5bZCzGiA">
            Straffnivåutredningen lämnade i sitt slutbetänkande (SOU 2008:85)
            förslag till skärpt bestraffning av allvarliga våldsbrott, förändrade
            straffskalor för grov misshandel och grov utpressning, förslag
            som ska ge domstolarna utrymme att i högre grad än idag vid straffmätningen
            beakta försvårande och förmildrande omständigheter samt förslag
            som ska göra att återfall i brott ger strängare straff på ett
            mer konsekvent sätt än tidigare. Dessa förslag låg till grund
            för regeringens proposition 2009/10:147 Skärpta straff för allvarliga
            våldsbrott m.m. som bifölls av kammaren på försommaren 2010.
          </p>
          <p xml:id="i-Eyfr9GJ7gCmoqkWQg6rzvK">
            Nu är det viktigt att gå vidare och göra en bred översyn av samtliga
            straffskalor, för att säkerställa att samtliga brott ger en statlig
            reaktion i proportion till brottets allvar. Nuvarande straffskalor
            härrör i stor utsträckning från brottsbalkens tillkomst i början
            av 1960-talet och Straffrättskommitténs betänkande från 1953.
            Även om en översyn gjordes under den förra borgerliga regeringens
            tid, och ett antal straffskalor då ändrades, förefaller det motiverat
            att nu noga pröva om de 50 år gamla straffskalorna återspeglar
            dagens värdering av olika brottstypers straffvärde. Det som ligger
            närmast till hands bör vara att föreslå skärpningar av straffen,
            men det kan inte uteslutas att det för enstaka brottstyper kan
            vara motiverat med lindrigare straff. I detta sammanhang bör man
            också noga analysera olika brottstypers straffvärde i förhållande
            till varandra.
          </p>
          <p xml:id="i-HYXKsULiBq5MgS8KDtAiAu">
            I tidningen Riksdag &amp; Departement nummer 30 år 2010 konstateras
            att det genomsnittliga straffet skiljer sig påtagligt åt mellan
            ett antal grova brott som alla har tio års fängelse som maximistraff.
            Det rör sig om grov narkotikasmuggling (6 år och 6 månaders fängelse
            i genomsnitt), grov våldtäkt (5 år och 1 månad), dråp (4 år och
            10 månader), grovt narkotikabrott (4 år och 9 månader) samt grov
            misshandel (1 år och 6 månader). Redan dessa uppgifter visar att
            det finns behov av en samlad översyn. För att ta ett exempel:
            Är det rimligt att bestraffa dråp så pass mycket mildare än grov
            narkotikasmuggling? (Vad gäller grov misshandel har, som nämns
            ovan, lagändringar redan genomförts.)
          </p>
          <p xml:id="i-BKonmqXRwepCrwwdcF8yFV">
            I denna översyn bör ingå en granskning av straffmätningen beträffande
            de brottstyper som inte var föremål för behandling i rapporten
            från Åklagarmyndighetens utvecklingscentrum. Det förefaller inte
            orimligt att tänka sig att det även beträffande övriga brott är
            så att domstolarna i stor utsträckning utdömer straff i straffskalans
            nedersta del. Förhoppningsvis förändras detta, om man förverkligar
            Straffnivåutredningens förslag rörande en mer nyanserad straffmätning
            med större utrymme att beakta försvårande och förmildrande omständigheter,
            men det är inte desto mindre viktigt att ha denna verklighetsbeskrivning
            som grund för den fortsatta reformeringen av straffrätten.
          </p>
          <p xml:id="i-MYqrVJNBf668sv6dEfXEPZ">
            En samlad översyn av straffskalor och straffmätning förefaller
            vara än mer påkallad efter Högsta domstolens uppmärksammade dom
            den 16 juni 2011 i ett mål om grovt narkotikabrott rörande mefedron,
            där HD kraftigt reducerade strafftiderna för de åtalade. Referenten,
            justitierådet Borgeke, krävde i ett särskilt tillägg till domen
            en radikal omläggning av praxis i mål som avser olaglig hantering
            av narkotika, särskilt när det gäller de allvarligare narkotikabrotten.
          </p>
          <p xml:id="i-CEa3uSp3wGzHJ4RAVWuQND">
            Det förefaller lämpligt att ge den redan tillsatta utredningen
            om påföljdssystemet (dir. 2009:60 En översyn av påföljdssystemet)
            i tilläggsuppdrag att genomföra den här skisserade översynen.
          </p>
          <head xml:id="i-QhFXkwoD74EvW8BnwJhZf8" type="h3">
            Olaga hot
          </head>
          <p xml:id="i-MYCwRGjGiFjnvCTxAX8ZqC">
            Vad man redan idag kan slå fast är att maximistraffet för olaga
            hot (4 kap. 5 § brottsbalken) bör höjas, exempelvis från ett till
            minst två års fängelse. Olaga hot är ett brott som bland annat
            kriminella grupperingar på ett verkningsfullt sätt kan använda
            för att få gehör för sin vilja. Det leder ofta till stort obehag
            och otrygghet för den som drabbas och kan påverka hela livet för
            brottsoffret, även om hotelserna aldrig förverkligas. Visserligen
            finns möjlighet att döma för grovt olaga hot, men att olaga hot
            av normalgraden endast kan ge ett års fängelse och därtill har
            böter i straffskalan innebär inte ett tillräckligt tydligt avståndstagande
            från statens sida från detta potentiellt mycket allvarliga brott.
          </p>
          <head xml:id="i-Fqt18F83ocYugnzE8HnZzo" type="h3">
            Utpressning
          </head>
          <p xml:id="i-GUgPQLrMBRwDkE2ZG5SJYm">
            Också vad gäller brottet utpressning (9 kap. 4 § brottsbalken)
            finns det skäl att överväga skärpt straff. Straffskalan för utpressning
            av normalgraden anges så att två års fängelse är maximistraffet
            och eftersom inget minimistraff nämns innebär det att det kortaste
            fängelsestraffet, två veckors fängelse, är straffminimum. För
            ringa utpressning är straffet böter. För utpressning av normalgraden
            kan det finnas behov av att höja straffmaximum, men framför allt
            förefaller det motiverat att höja straffminimum för att markera
            en tydlig ambition att förlänga den genomsnittliga strafftiden.
            Med tanke på att brottet ringa utpressning finns, föreligger det
            ingen risk att brott med lågt straffvärde måste leda till fängelsepåföljd.
          </p>
          <p xml:id="i-E85Yc7grd4FYnmf1RiVzQX">
            Utpressning, till exempel i form av s.k. beskyddarverksamhet,
            har blivit en mycket lönsam och attraktiv verksamhet för den grova,
            organiserade brottsligheten. Det beror i hög grad på att normalstraffet
            utgör några månaders fängelse, medan intäkterna från utpressarverksamheten
            kan vara mycket stora. I jämförelse med narkotikabrott, för vilka
            strafftiderna är avsevärt längre, innebär utpressarverksamhet
            stora intäkter med små risker.
          </p>
          <p xml:id="i-VNp6gJFxot8oi54kfCSu61">
            Utpressning, också av normalgraden, kan innefatta allvarliga
            angrepp mot offrets trygghet och även medföra betydande ekonomiska
            förluster. Lagstiftaren bör därför ingripa för att göra brottet
            mindre attraktivt för grovt kriminella personer att ägna sig åt.
          </p>
          <head xml:id="i-XRSvS9Hcn2XVCHY9d77htu" type="h3">
            Hemliga tvångsmedel
          </head>
          <p xml:id="i-5GX7g1Up3hEEYkjzEu6n4o">
            Vid utredningen av vissa brott står s.k. hemliga tvångsmedel
            till de rättsvårdande myndigheternas förfogande. Hemliga tvångsmedel
            är postkontroll, hemlig teleavlyssning, hemlig teleövervakning
            (som inte innefattar att man tar del av innehållet i telefonsamtalen,
            utan bl.a. uppgift om vem som ringer till vem), hemlig kameraövervakning
            och hemlig rumsavlyssning. Användandet av dessa tvångsmedel är
            av rättssäkerhetsskäl omgärdat av ett omfattande regelverk. Bland
            annat förutsätter användandet av tvångsmedlen tillstånd från domstol
            och de får bara användas vid brott av viss svårighetsgrad.
          </p>
          <p xml:id="i-8VuxxsL9T6d8w9LvXimiWf">
            Postkontroll får användas om det för brottet är föreskrivet fängelse
            i ett år eller mer. Hemlig teleavlyssning och hemlig kameraövervakning
            förutsätter att förundersökningen gäller ett brott som har ett
            minimistraff om två års fängelse eller vars straffvärde kan antas
            överstiga två år. Hemlig teleövervakning förutsätter att förundersökningen
            gäller ett brott som har ett minimistraff om fängelse i sex månader
            eller vissa andra brott, t.ex. barnpornografibrott. Hemlig rumsavlyssning
            kan användas vid förundersökning avseende brott som har ett minimistraff
            om fängelse i fyra år, eller vissa andra allvarliga brott, t.ex.
            grovt narkotikabrott, om det kan antas att brottets straffvärde
            överstiger fyra års fängelse.
          </p>
          <p xml:id="i-MbzmFv8aqRvo1hmPGdCm6n">
            Hemliga tvångsmedel kan vara av avgörande betydelse för att klara
            upp allvarliga brott. Ett problem som har påtalats från åklagarhåll
            när det gäller utredning av grov, organiserad brottslighet är
            att det vanligen inte är tillåtet att använda hemliga tvångsmedel
            i en förundersökning som gäller övergrepp i rättssak (t.ex. hot
            mot vittnen) eller mened. För båda dessa brott av normalgraden
            stadgas att straffet ska vara fängelse i högst fyra år. Det innebär
            att minimistraffet rent formellt är det kortaste fängelsestraff
            som kan utdömas, nämligen 14 dagar. Vid ringa brott är straffet
            böter eller fängelse i högst sex månader. Vid grovt brott är straffet
            fängelse i lägst två eller högst åtta år.
          </p>
          <p xml:id="i-QpgggFUYee5CkGt8v5Nje5">
            Det är ovanligt att dessa brott av normalgraden ger två års fängelse,
            vilket innebär att det endast är vid misstanke om grovt övergrepp
            i rättssak och grov mened som hemliga tvångsmedel kan komma i
            fråga.
          </p>
          <p xml:id="i-2tvEbJ4kdNUs5GiZ3spRHJ">
            Övergrepp i rättssak är ett allvarligt brott som innebär ett
            angrepp på rättsväsendets funktionsmöjligheter. Mycket tyder på
            att hot mot vittnen tyvärr blivit vanligare, inte minst i mål
            som rör grov, organiserad brottslighet. Också mened är ett allvarligt
            brott som hotar rättssystemets möjligheter att fungera och som
            kan ha blivit vanligare, t.ex. i kölvattnet av den grova, organiserade
            brottslighetens framväxt i Sverige under 1990- och 2000-talen.
            Det kan därför finnas skäl att lyssna på de åklagare som menar
            att det borde vara möjligt att använda hemliga tvångsmedel även
            i förundersökningar som gäller övergrepp i rättssak och mened.
          </p>
          <p xml:id="i-Y8Ytn5JoLa3KVnLt2emZZz">
            Det kan lösas antingen genom att man särskilt föreskriver att
            tvångsmedlen, eller vissa av dem, får användas vid utredning av
            de båda brotten, eller genom att man inför ett straffminimum på
            två års fängelse för de båda brotten.
          </p>
          <p xml:id="i-NzUKiGdTqtoRj1MhSP8c3z">
            Mot utökade möjligheter att använda hemliga tvångsmedel står
            självklart integritets- och rättssäkerhetsaspekter, vilket justitieutskottet
            påpekade i sitt betänkande rörande en motion med liknande förslag
            från förra riksmötet. Vi menar dock att intresset av en effektivare
            bekämpning av viss allvarlig brottslighet innebär att man noga
            bör utreda om det trots integritets- och rättssäkerhetsaspekterna
            kan vara motiverat att genomföra de föreslagna lagändringarna.
          </p>
          <p xml:id="i-PG7owsU7ptjGaeQk4RhWpA">
            Hemlig teleavlyssning och hemlig teleövervakning förutsätter
            att det finns en identifierad person som är skäligen misstänkt
            för brottet. Från åklagarhåll har påtalats att detta innebär en
            betydande inskränkning i möjligheterna att använda dessa tvångsmedel,
            eftersom man i många fall skulle behöva använda t.ex. hemlig teleavlyssning
            för att kunna avgöra vilken person i en gruppering som gjort sig
            skyldig till ett visst brott. Även detta problem framstår som
            särskilt tydligt vid utredning av grov, organiserad brottslighet.
          </p>
          <p xml:id="i-MCruza6xmZbx3zt1yCbHoY">
            Om man skulle öppna för hemlig teleavlyssning utan att den misstänktes
            identitet är känd ökar det å andra sidan risken för att oskyldiga
            personer blir föremål för avlyssning. Även i detta fall behövs
            således en noggrann översyn av regelverket och en analys av argument
            för och emot utvidgade möjligheter till avlyssning.
          </p>
          <head xml:id="i-5vkXk4F3htX25keoktoSn4" type="h2">
            Vittnesskydd
          </head>
          <p xml:id="i-AhTEW8QBEbG8CyszuCZ9pa">
            Det är väl känt att vittnen ibland inte vill framträda inför
            domstol av rädsla för att utsättas för repressalier, särskilt
            om gärningsmannen har anknytning till grov, organiserad brottslighet.
            Fysiska angrepp mot vittnen är tämligen sällsynta, men redan olika
            slags öppet eller antydningsvis framförda hotelser kan ofta fylla
            sitt syfte och förmå vittnen att inte framträda eller att ändra
            sina utsagor. De människor som trots öppna eller dolda hot framför
            sina vittnesmål är värda vår respekt och vårt stöd. Vårt rättssystem
            bygger på att medborgarna vill och vågar vittna inför domstol.
          </p>
          <p xml:id="i-Sj8sd2xCVfXSTkUyY9k3oW">
            Det finns redan idag olika slags stöd och skydd som vittnen kan
            få. Det förefaller dock som om mer effektiva och mer omfattande
            åtgärder behövs för att säkerställa att den absoluta merparten
            av alla som har något att berätta om ett brott också framträder
            som vittnen. En bred översyn av befintliga vittnesskyddsåtgärder
            och deras effektivitet samt en bred inventering av tänkbara åtgärder
            för att förbättra skyddet för vittnen tycks därför vara motiverad.
          </p>
        </div>
        <div xml:id="i-Giks9GoMEGaBxphMtsHnbc" type="motSignatures">
          <list xml:id="i-ByzZc1sJtMwq2NJaEQUX8z">
            <item xml:id="i-8kPsWgi6wVJWS4bqWHdp9k" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-Hoh5UiD6qDnjD4siunLjxa" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
