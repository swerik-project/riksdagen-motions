<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_470/mot_200405_MJ_470-0001.pdf"/>
      <pb facs="riksdagen-motions-pdf/data/200405/mot_200405_MJ_470/mot_200405_MJ_470-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ470 pnr: s37110
          </p>
          <p>
            Motion till riksdagen 2004/05:MJ470
          </p>
          <p>
            av Siw Wittgren-Ahl och Ronny Olander (s)
          </p>
          <p>
            Ekologisk produktion
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om betydelsen av att den i budgetpropositionen
            aviserade utvärderingen av Sveriges lantbruksuniversitets sektorsansvar
            uppmärksammar behovet av långsiktig kunskapsuppbyggnad och systemutveckling
            för ekologisk produktion.
          </p>
          <p>
            Motivering
          </p>
          <p>
            Det svenska lantbruket förändras i rask takt, som på en gång
            innebär anpassning till den internationella marknaden och till
            en långsiktigt hållbar resurshushållning. Ett av huvudspåren i
            denna utveckling är satsningen på ekologisk odling. Målen är att
            20 procent av åkerarealen samt 10 procent av slaktdjuren av nöt
            och lamm samt av mjölkkorna ska vara i ekologisk produktion år
            2005. Utvecklingen av ekologisk produktion enligt de angivna målen
            förutsätter producenter som är villiga att satsa på ekologisk
            odling, att metoderna för ekologisk odling successivt förbättras
            samt att det finns en lönsam avsättning för produkterna. Som stöd
            för denna utveckling finns inom Sveriges lantbruksuniversitet
            (SLU) sedan år 1997 Centrum för uthålligt lantbruk (CUL). Verksamheten
            vid CUL ingår i statsmakternas satsning på forskning till stöd
            för en ekologiskt hållbar utveckling, och finansieringen täcks
            via SLU:s statsanslag genom regleringsbrevet för SLU:s verksamhet.
            Den ekologiska odlingen har hittills till stor del baserats på
            engagemanget bland dem som vågat ta steget över till en ny odlingsteknik
            och anslutit sig till en ny syn på jordbrukets samhällsroll. CUL
            spelar en viktig roll som inspiratör och samordnare i denna process.
            Med nuvarande organisation är verksamheten emellertid helt baserad
            på tidsbegränsade projekt, vilket på kort sikt medger stor flexibilitet
            samtidigt som en långsiktig kunskapsuppbyggnad försvåras.
          </p>
          <pb facs="riksdagen-motions-pdf/data/200405/mot_200405_MJ_470/mot_200405_MJ_470-0002.pdf"/>
          <p>
            2004/05:MJ470
          </p>
          <p>
            För att ge den ekologiska odlingen i Sverige en stabil vetenskaplig
            grund behövs därför även tillgång till fasta tjänster. Den tidigare
            professuren i alternativa produktionsformer vid Lantbruksuniversitetet
            skulle exempelvis behöva återbesättas för att säkerställa en fortsatt
            tydlig tvärvetenskaplig bas för ekologisk produktion. — I Finland,
            Danmark och Norge finns idag sådana professurer i agroekologi
            med inriktning på ekologiskt lantbruk. Arbetet inom CUL har hitintills
            i hög grad koncentrerats på att utveckla ekologisk produktion
            inom ramen för konventionella jordbruksföretag, vilket varit en
            naturligt utgångspunkt. Vid sidan härav är det angeläget att även
            ekologisk odling kan utvecklas inom andra sektorer av jordbruket,
            såväl inom trädgårdsnäringen som för fritidsodling och parkskötsel.
            I budgetpropositionen (prop. 2004/05 utg.omr. 23 Utbildning 9.1)
            aviseras en utvärdering av SLU:s sektorsansvar. I samband med
            denna bör förutsättningarna för en fortsatt positiv utveckling
            av ekologisk produktion särskilt uppmärksammas.
          </p>
          <p>
            Stockholm den 4 oktober 2004 Siw Wittgren-Ahl (s) Ronny Olander
            (s)
          </p>
        </div>
      </div>
    </body>
  </text>
</TEI>
