<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00172">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__172/mot_1962__ak__172-001.pdf"/>
      <fw xml:id="i-2rR2stgWvkMx73p4H5JA4U">
        Motioner i Andra kammaren, nr 172 år 1962 13
      </fw>
      <div xml:id="i-LZBqkpadF5ZTM3VbKye8Ps" type="motHeader">
        <div xml:id="i-YbrWuK6Je1uymGHRwRRmCE" type="motTitle"/>
        <div xml:id="i-KaCKkSeP4H3mnw5JpDeDxC" type="motSubmissionInfo"/>
      </div>
      <div xml:id="i-QwG2hSH5wsCRXozuwPP3XT" type="motBody">
        <div xml:id="i-Wb4noNdzzDQx8bdsceD6Ah">
          <p xml:id="i-Eo1tDcvwvLkqZG7en4tDjb">
            Nr 172
          </p>
          <p xml:id="i-dJMw7QpJzTKSWtELJ1HoU">
            Av herr Kärrlander m. fl., om inrättande av en sluten avdelning
            vid Vemyra skolhem i Sollefteå.
          </p>
          <p xml:id="i-7JmBg5B7vHVxu2wbbUT7Z3">
            (Lika lydande med motion nr 266 i Första kammaren)
          </p>
          <p xml:id="i-D6V1ahJhzBcVgJbaXKkUKw">
            1952 års lag om påföljd av brott av underårig innebär bl. a.,
            att brottslingar under 18 år i regel skall tagas om hand inom
            barna- och ungdomsvården i stället för att ådömas frihetsstraff.
            Som en följd härav beslöt också 1959 års riksdag att inrätta ett
            antal nya avdelningar av sluten karaktär, s.k. mottagningsavdel-
            ningar. Syftet med dessa avdelningar är i första hand att möjliggöra
            ett effektivt omhändertagande av utredningsfall. I 1961 års statsverksproposition,
            femte huvudtiteln, anför departementschefen härom bl. a. följande:
            »Platsantalet vid dessa måste vara så stort att häktning inte
            behöver tillgripas mot brottslingar under 18 år enbart på grund
            av plats- brist vid de slutna avdelningarna.» Med hänvisning härtill
            föreslog Kungl. Måj:t, att ytterligare fem nya mottag- ningsavdelningar
            skulle uppföras. Riksdagen beslöt också i enlighet därmed. Av
            årets statsverksproposition framgår, att socialstyrelsen anser
            att behovet av sådana avdelningar torde vara täckt tills vidare,
            då det gäller landets södra och mellersta delar. Däremot saknas
            någon sådan avdelning för Norrland. Social- styrelsen föreslår
            därför att en ny sådan avdelning uppföres i Sollefteå och för-
            lägges vid därvarande ungdomsvårdsskola, Vemyra skolhem. Det framhålles,
            att inhämtade underhandsupplysningar givit vid handen, att behovet
            av platser för utredningsfall och eljest som ersättning för häktning
            är störst i de norrländska kuststäderna och i Östersund. Genom
            att Vemyra tar emot högstadieelever har en åldersförskjutning
            ägt rum, varför elevernas genom- snittsålder är över 15 år. Ur
            vårdsynpunkt kan därför inga avgörande invänd- ningar riktas mot
            att skolhemmet får en mottagningsavdelning för omhänder- tagna
            i huvudsak tillhörande åldersgruppen 15—17 år. I anledning av
            denna hemställan från socialstyrelsen anför vederbörande de- partementschef
            bl. a. följande: Socialstyrelsen har funnit, att ytterligare slutna
            avdelningar bör anordnas vid Långanäs, Vemyra och Härsjögården.
            Jag vill erinra om att fem nya mottag- ningsavdelningar skall
            anordnas vid olika skolor enligt beslut vid 1961 års
          </p>
          <p xml:id="i-D3XfJPyPoGbUM8Vi4MFX1q">
            riksdag. Effekten härav bör avvaktas innan ställning tas till
            frågan om en ytter- ligare utbyggnad av de slutna vårdresurserna
            vid skolorna.
          </p>
          <pb facs="riksdagen-motions-pdf/data/1962/mot_1962__ak__172/mot_1962__ak__172-002.pdf"/>
          <fw xml:id="i-Lfym56gpcPAt5YzxHyByCX">
            14 Motioner i Andra kammaren, nr 172 år 1962
          </fw>
          <p xml:id="i-PqJ6DzPUbY7LfZQgkzS61H">
            Eftersom mottagningsavdelningarna skall omhändertaga utredningsfall,
            främst brottsmisstänkta ungdomar under 18 år, kan en kvantitativ
            utbyggnad av mot- tagningsavdelningar i landets mellersta och
            södra upptagningsområden enligt vårt förmenande icke avhjälpa
            problemen för de barnavårdande myndigheterna i Norrland. För dessa
            nämnder torde effekten av föreslaget utbyggnadsprogram utebli.
            Vi anser därför, att riksdagen bör fatta beslut i överensstämmelse
            med vad socialstyrelsen föreslagit och alltså låta uppföra en
            mottagningsavdelning vid Vemyra skolhem i Sollefteå. Skulle riksdagen
            icke finna skäl att besluta om här föreslagen mottagnings- avdelning
            synes det oss tänkbart, att en omdisponering kan äga rum av någon
            av de mottagningsavdelningar, som beslutats i föregående års riksdag
            men som av olika skäl ännu icke påbörjats. Med tanke på mottagningsavdelningarnas
            användning som ett instrument till de barnavårdande myndigheterna
            kommer en omdisponering icke att inverka menligt på den lokala
            skolans vårdresurser men däremot höja effekten för de norrländska
            landskapen. Med hänvisning till vad vi här ovan anfört får vi
            därför hemställa, att riksdagen vid behandlingen av femte huvudtiteln,
            punk- ten (34) 20 Ungdomsvårdsskolorna, måtte besluta att en sluten
            avdelning, s.k. mottagningsavdelning, avsedd att betjäna det norrländska
            upptagningsområdet, inrättas och att denna avdel- ning enligt
            socialstyrelsens förslag förlägges i anslutning till Vemyra skolhem
            i Sollefteå.
          </p>
          <p xml:id="i-H962hGB1YqpPNmsiFJuLqm" type="date">
            Stockholm den 23 januari 1962
          </p>
          <div xml:id="i-BygYwGV71tvCmASBdq3iiR" type="signatureBlock">
            <list xml:id="i-NbFSCw3i1wRUxBQE6CJHZv">
              <item xml:id="i-EKmSHBcopqPsdjNxeizXgd" who="i-Jrz19xArtV5uKEAUB97hMH" type="signature">
                Harald Kärrlander
              </item>
            </list>
          </div>
          <p xml:id="i-VrQ1MANXAoN6o7tvRUu8wv">
            Märta Boman John R. Anderson Thorbjörn Fälldin
          </p>
        </div>
      </div>
    </body>
  </text>
</TEI>
