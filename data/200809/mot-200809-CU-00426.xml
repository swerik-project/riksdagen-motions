<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00426">
  <teiHeader>
    <fileDesc>
      <titleStmt>
        <title>Bostadspolitiken</title>
        <author corresp="i-HXbqFEyQ3cDBEvGisHaWzR">av Birgitta Eriksson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadspolitiken</title>
          <idno type="rdwebb">GW02C426</idno>
          <rs type="number">C426</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C426/text</ref>
          <ref type="dokument_url_html">http://data.riksdagen.se/dokument/GW02C426</ref>
          <ref type="dokumentstatus_url_xml">http://data.riksdagen.se/dokumentstatus/GW02C426</ref>
          <ref type="doc">http://data.riksdagen.se/fil/EF5A150B-490B-4417-B401-C8EB76337639</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ZFq2U2QfRVFCVzgrPExRc" type="signed"/>
        <correspContext corresp="i-4ZFq2U2QfRVFCVzgrPExRc">
          <note type="signatory" corresp="i-HXbqFEyQ3cDBEvGisHaWzR"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-UWLD5TVGMyVqBBWEHyJtqL"/>
        </correspContext>
        <correspAction type="numbering" xml:id="i-GuANjvdHvXaLuuXByZsLTT">
          <date when="2008-10-08"/>
        </correspAction>
        <correspAction type="submission" xml:id="i-JnCZtrifeGLTaMW4WE3R79">
          <date when="2008-10-07"/>
        </correspAction>
        <correspAction type="transfer" xml:id="i-MSodiNopGDt9skCZB6drQN">
          <date when="2008-10-06"/>
        </correspAction>
        <correspAction type="assigned" xml:id="i-RH5ABhPjGSjFsi5yRGWDze"/>
        <correspContext corresp="i-RH5ABhPjGSjFsi5yRGWDze">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-X8MaXgjf8APPmngTzM4Vej">
            Förslag till riksdagsbeslut
          </head>
          <list style="ol">
            <item xml:id="i-596PgJdYeFqAUcNYpYGxJJ">
              Riksdagen tillkännager för regeringen som sin mening vad som
              anförs i motionen om behovet av en bostadspolitik för integration.
            </item>
            <item xml:id="i-FYajTgWimSr7qzTFtWksNk">
              Riksdagen tillkännager för regeringen som sin mening vad som
              anförs i motionen om en rättvis bostadsförmedling.
            </item>
            <item xml:id="i-Dx2ALTb5bgTuryW3zKgc8E">
              Riksdagen tillkännager för regeringen som sin mening vad som
              anförs i motionen om en effektiv och demokratisk planeringsprocess.
            </item>
            <item xml:id="i-NJFaDYyAW5jkTjPr7e6nXj">
              Riksdagen tillkännager för regeringen som sin mening vad som
              anförs i motionen om integrerat boende.
            </item>
            <item xml:id="i-U676iF8RpLDUDsBHseQodJ">
              Riksdagen tillkännager för regeringen som sin mening vad som
              anförs i motionen om en effektiv markpolitik.
            </item>
            <item xml:id="i-VRBqFUxYNhZbwdY1TkSc3t">
              Riksdagen tillkännager för regeringen som sin mening vad som
              anförs i motionen om bruksvärdessystemet.
            </item>
          </list>
        </div>
        <div type="motContent">
          <head type="h1" xml:id="i-6uuY5EELSDMaBnhtzdU2r9">
            En osund bostadsmarknad
          </head>
          <p xml:id="i-FhDnKmpexmfz2EGfEWRRyJ">
            Bra bostäder till rimliga kostnader skapar trygghet och framtidstro.
            Att bygga nytt är en viktig motor i ekonomin. Bostadsbristen breder
            ut sig till alltfler kommuner. Bostadsbristen var tidigare koncentrerad
            till storstäderna, men under senare år har bristen på bostäder
            blivit ett större problem även i mindre och medelstora orter.
            Bostadsbristen är givetvis kopplad till tillväxten och tillgång
            på arbete, men även den demografiska utvecklingen på orterna påverkar.
            I orter som har hög efterfrågan på arbetskraft är bostadssituationen
            mest besvärlig och om utvecklingen fortsätter kommer problemen
            även att omfatta orter med en normal arbetsmarknadsutveckling.
          </p>
          <p xml:id="i-7gagnodfhcA7GtNDaXdGzL">
            Bristen på bostäder har lett till en osund utveckling av bostadsmarknaden,
            med orimligt kraftiga prisökningar på bostadsrätter och egnahem.
            Andra effekter är att handeln med hyresrätter ökar. En osund andra-,
            tredje- och ibland även fjärdehandsmarknad är ofta den bostadsmarknad
            som står till buds för unga bostadssökande på orter med bostadsbrist.
            För den som står utanför bostadsmarknaden och saknar ekonomiska
            förutsättningar att köpa en bostad är möjligheten till ett eget
            boende i det närmaste obefintlig. Särskilt svår är situationen
            för unga vuxna mellan 20 och 27 år i storstadsregionerna. Att
            få ett förstahandskontrakt betraktas av unga ungefär som en högvinst
            på lotto. Unga människor med en ordnad bostad vågar satsa mer
            på utbildning, söka sig ut i arbetslivet och starta nya företag.
            I dag är boendet en kostnad som många unga inte klarar av, och
            de väljer därför att inte flytta hemifrån utan bor kvar hos sina
            föräldrar längre än tidigare.
          </p>
          <p xml:id="i-WamELNRtwe2Mu1afwNf5V7">
            Vi lade förslag om hyresgarantier för ungdomar, om bostadsförmedling
            och om krafttag mot diskriminering. Att stärka den sociala bostadspolitiken
            är viktigt. Den sociala bostadspolitiken monteras ned i den borgerliga
            budgeten. På området skall över 1,5 miljarder kronor skäras ned
            fram till 2009 i jämförelse med den tidigare socialdemokratiska
            regeringens förslag.
          </p>
          <p xml:id="i-7ddrLfyLM6yktD6RtaafQu">
            Vi införde statligt stöd för att råda bot på bostadsbristen i
            form av investeringsstöd och investeringsstimulans.
          </p>
          <p xml:id="i-XubwVLFvvJeYcrFyeSFHMs">
            Den nya regeringen tar bort de statliga bidragen från och med
            årsskiftet och låter kommunerna stå för garantin och därmed lägger
            man över risktagandet till den kommunala nivån. Både bostadsrätter
            och hyreshus har löpande räntebidrag, som även det började avtrappas
            från den 1 januari 2007 för att upphöra helt 2012. Räntebidragen
            minskas från 1,7 till 1,0 miljarder, vilket innebär att en normalstor
            3:a och bostadsrätt inom HSB och Riksbyggen skulle få en hyreshöjning
            med 320 kronor i månaden 2007. Den totala hyreshöjningen för samma
            bostad när räntebidragen avskaffas 2009 kommer att uppgå till
            800 kronor i månaden.
          </p>
          <p xml:id="i-NmfmkHLn6HVGFKZVzjdzEu">
            Hyresgästföreningen menar att slopandet av de båda bidragen kommer
            att höja hyran för en nybyggd 2:a med 30 procent från 4 700 till
            6 100 kronor i månaden. Detta gäller bostäder byggda 1992 eller
            senare.
          </p>
          <p xml:id="i-5L2YSrmdzfJhEteX7USpMk">
            Sammantaget missgynnar detta nyproduktionen av hyreshus, vilket
            sannolikt tvingar byggföretagen att stoppa sina kommande produktioner.
            Enligt Boverket har det statliga investeringsbidraget haft stor
            betydelse för vad som byggts. Efter flera år med inriktning på
            bostadsrätter och småhus har flera nya aktörer börjat bygga hyreshus.
            Investeringsbidraget har en total ram på 2,5 miljarder kronor.
            Västra Götaland har fått 336 miljoner. Ytterligare 2,2 miljarder
            kronor har hittills beviljats i investeringsstimulans, 348 miljoner
            går till Västra Götaland.
          </p>
          <p xml:id="i-54Goo71HMGEU42ojUDYm5r">
            En nedmontering av den sociala bostadspolitiken leder till ökade
            sociala orättvisor. För oss socialdemokrater är bostaden en social
            rättighet och en viktig del av välfärdspolitiken. Vi satte också
            höga mål och ambitioner med vår politik. Den förra mandatperioden
            ökade vi bostadsbyggandet kraftigt. Målet vi satte om 120 000
            nya lägenheter under mandatperioden nådde vi och en bra bit över
            detta mål.
          </p>
          <p xml:id="i-Bn7Ytb6YSvBKkudWzinuby">
            Bara under 2006 byggdes det 34 000 bostäder i Sverige, varav
            10 000 var hyresrätter. Enligt Boverket skulle de flesta av dessa
            inte ha byggts om inte det särskilda investeringsbidraget hade
            funnits. Länsstyrelsen i Halland uppger att det under perioden
            20012006 har byggts omkring 1 700 nya lägenheter och 85 studentlägenheter
            i Halland med hjälp av investeringsstimulans och investeringsbidrag.
            I Västra Götalands län beviljades bara under 2005 investeringsstimulans
            och investeringsbidrag till byggen för 6 676 lägenheter och 2
            592 studentlägenheter.
          </p>
          <head type="h1" xml:id="i-Q43nwGt9WSUQwgdkX14yeV">
            Bostadsbrist och nyproduktion
          </head>
          <p xml:id="i-LmZ7WqutDibXQLkPyQe5Sy">
            Efter bostadsmarknadens kollaps i början av 1990-talet tog det
            många år innan det vände på bostadsmarknaden igen. I slutet av
            1990-talet började det låga bostadsbyggandet i kombination med
            nettoflyttströmmar till storstadsregioner och högskoleorter att
            göra sig gällande genom att alltfler kommuner fick brist på bostäder.
          </p>
          <p xml:id="i-w9rjSeZg57j4KxEjxg3vC">
            Allmännyttan är hotad i regeringens budget. Den borgerliga regeringen
            skriver i budgetpropositionen: Det kommunala självstyret stärks
            genom att begränsande lagar upphävs. Under rubriken Slutsatser
            för politikområdet skriver regeringen: En avveckling av en lagstiftning
            som minskar bostadskonsumenternas valfrihet och underlättar utbudet
            av fler alternativ på marknaden är mer angeläget än fortsatta
            subventioner som långsiktigt bidrar till en osund marknad. Ett
            tydligt exempel på en sådan lagstiftning är lagen (2002:102) om
            allmännyttiga bostadsföretag. Därmed blir det fritt fram att sälja
            ut stora bostadsbestånd inom allmännyttan, vilket kan försvåra
            för studenter och andra grupper som inte har möjlighet att ta
            lån för sitt boende.
          </p>
          <p xml:id="i-AwdbihF45gGGK6HQULPt9u">
            År 2002 angav var femte kommun att de hade bostadsbrist. År 2008
            angav var tredje kommun bostadsbrist. Bristen på hyresrätter är
            störst och fortsätter att öka; 120 kommuner anger att de har brist
            på allmännyttiga bostäder. När det gäller bostadsrätter och egnahem
            ser situationen ungefär likadan ut i år som året innan. Bristen
            på bostäder för ungdomar är fortsatt stor i Västra Götalands län
            och i Halland, men även för medelålders och äldre, så kallade
            55-plus, finns ett behov i många kommuner. 12 av 13 kommuner i
            Storgöteborg anger att de har brist på lägenheter för unga.
          </p>
          <p xml:id="i-SmERHmwuideyFhbQEGNQ5L">
            I Socialdemokraternas valmanifest framhöll vi behovet av särskilt
            boende. De allra flesta vill bo kvar hemma allt längre, men den
            dag som man verkligen behöver vård och omsorg måste man också
            kunna känna sig säker på att det finns plats i ett särskilt boende.
            Därför behöver man skärpa det här och se till att de som verkligen
            har behov av särskilt boende också får det. I valmanifestet lade
            vi också förslag på en fortsatt utbyggnad av mellanformer av boende,
            seniorboende och servicebostäder som skapar olika former av eget
            boende.
          </p>
          <p xml:id="i-R6uCSaJJ3ZkJPJhYdNjUQk">
            I Boverkets prognos för 2008/2009 för hur många lägenheter som
            beräknas byggas har man skrivit ner prognosen betydligt. Man räknar
            med att det påbörjas 32 000 bostäder i år, varav 30 500 genom
            nybyggnad.
          </p>
          <head type="h1" xml:id="i-yhfg38AkKwvmUEfaP2yza">
            Hinder för byggandet
          </head>
          <p xml:id="i-YHhFe4L2vNhFN5nXY3hQLk">
            Det är främst de höga produktionskostnaderna som de flesta kommuner
            upplever som det största hindret för ett ökat bostadsbyggande.
            I förorterna är det ofta även brist på mark i attraktiva lägen,
            överklagande av detaljplaner och otillräcklig infrastruktur som
            är problem. Andra hinder som lyfts fram är finansieringssvårigheter.
            Det är framför allt de mindre kommunerna som har problem med finansieringen
            och i slutändan påverkas hyror och avgifter negativt för de boende.
          </p>
          <head type="h1" xml:id="i-D4VRYsABtykzXpojbDfrar">
            Bygg för tillväxt och utveckling
          </head>
          <p xml:id="i-L8VqBTB5amLCNUc58xr6y8">
            Tillgången på bostäder har en stor betydelse för tillväxten.
            Traditionen är lång när det gäller att se bostaden ur ett sådant
            perspektiv. Den demografiska utvecklingen har betydelse för bostadsefterfrågan
            och den generella tillväxten. Ju fler unga desto större blir också
            behoven av nya bostäder. Samtidigt som tillgången på rätt bostäder
            också styr familjebildningen påverkas också barnafödandet. Framför
            allt kvinnor ser bostaden som en av förutsättningarna för att
            skaffa barn.
          </p>
          <p xml:id="i-DnktLdQzU2Z8LWxPcacy9x">
            År 2007 minskade andelen hyresrätter bland bostäder som färdigställdes
            genom nybyggnad, från 36 procent år 2006 till 30 procent år 2007.
            Både andelen bostadsrätter och andelen äganderätter ökade I Storgöteborg
            minskade andelen färdigställda hyresrätter från 41 procent år
            2006 till 24 procent år 2007.
          </p>
          <p xml:id="i-EDqkJmjuRQQgqMxgwjYtLV">
            För att unga ska kunna etablera sig i vuxenlivet krävs en bostad
            brist på bostäder motverkar således möjligheterna att klara övergången
            till vuxenlivet. Det kan även innebära avgörande hinder för möjligheten
            att skaffa sig den utbildning man vill och hindra den som vill
            byta arbete eller en period av arbetslöshet mot arbete. En av
            förutsättningarna för att människor tar klivet och flyttar till
            nya platser för att pröva ett nytt arbete eller för att studera
            är tillgång på bostäder till rimliga kostnader.
          </p>
          <p xml:id="i-377Y98meGnvKusSwwiYvJF">
            Om det blir fritt fram att sälja ut stora bostadsbestånd inom
            allmännyttan, försvårar man ytterligare för studenter och andra
            grupper som inte har möjlighet att ta lån för sitt boende. Med
            regeringens förslag om utförsäljning av allmännyttan kommer unga
            att få ännu svårare att etablera sig i vuxenvärlden, för det blir
            inte enklare att ta ett banklån för att köpa bostad eller våga
            skaffa barn om allmännyttan privatiseras.
          </p>
          <p xml:id="i-RkP4BHyydY6pQc2dnUW8zm">
            Även upplåtelseformerna har betydelse för rekryteringen av personal
            i tider när det råder arbetsbrist. I en marknadsstudie som Industrifakta
            gjort på uppdrag av Sveriges Fastighetsägare lyfts behovet av
            varierade upplåtelseformer fram. Särskilt betonas vikten av tillgång
            till hyresrätter för att tillgodose behovet av arbetskraft. Behoven
            ser också liknande ut i andra tillväxtregioner. Näringslivet lyfter
            fram behovet av tillgång på alla former av boendeformer för att
            kunna rekrytera personal på expanderande orter. Bostadsbyggande
            är inte bara en fråga för storstadsregionerna, det är också en
            fråga för andra kommuner och orter. Byggandet i sig är också en
            tillväxtfaktor. Förutom att det blir nya bostäder skapar det också
            arbetstillfällen, vilket också skapar tillväxt och utveckling
            om det sker i takt med behoven.
          </p>
          <head type="h1" xml:id="i-Mv4dU9izy37dAunmz2z1b9">
            En bostadsmarknad i balans
          </head>
          <p xml:id="i-K1hTBi7XgzostYDgN9FM5Q">
            Göteborg och Halland är starkt växande arbetsmarknadsregioner.
            Sedan början av 1990-talet har befolkningen ökat med mer än 75
            000 människor och prognoserna talar om fortsatt expansion. Bostadsbyggandet
            har under flera år legat på en låg nivå som lett till att det
            råder en bostadsbrist i nästan alla kommuner.
          </p>
          <p xml:id="i-RXDMdmiqC3PezfBhWRs8nH">
            En fortsatt god tillväxt i Göteborgsregionen förutsätter ett
            ökat byggande av bostäder. Det behövs minst 10 000 bostäder per
            år under de närmaste fem åren för att tillgodose dagens eftersatta
            behov och morgondagens kommande behov.
          </p>
          <p xml:id="i-UNzZabPLBCDkL7Z3Qr8wU5">
            De många s.k. Odellplattorna från år 2006 gör att det är svårt
            att bedöma bostadsbyggandets utveckling år 2007 både totalt, regionalt
            och fördelningen på upplåtelseform. Det är främst antalet påbörjade
            flerbostadshus som är osäkert. Boverket uppskattar att antalet
            faktiskt påbörjade bostäder minskade jämfört med år 2006.
          </p>
          <head type="h1" xml:id="i-Lh9vRnEvToeFbmoqxC4Wab">
            Långsiktig finansiering ger sänkta hyror och integration
          </head>
          <p xml:id="i-MmyuvxwyVtrBgbqWbjRRih">
            Boendefrågorna är en klassfråga som blir alltmer tydlig. Den
            nyproduktion av bostäder som förekommer är i hög grad förbehållen
            hushåll med höga inkomster. Det leder till ökade klyftor och en
            ökad segregation. Orsaken till utvecklingen är dels de dyra byggkostnaderna,
            dels att det saknas ett bra finansieringssystem för flerfamiljshus.
            Även riskkapitalförsörjningen är ett hinder som flera bostadsföretag
            tar upp när det gäller finansieringen av nyproduktionen. Avsaknaden
            av ett mer rättvist finansieringssystem stänger ute grupper av
            människor från möjligheterna till en bra bostad. De höga inflyttningshyrorna
            medför att lägenheterna inte blir tillgängliga för dem som bäst
            behöver dem.
          </p>
          <p xml:id="i-NbP1K7tgHTXiCSmg3arBy">
            Som hyresgäst ska man även ha tryggheten i ett verkligt besittningsskydd
            som skyddar mot drastiska och godtyckliga hyreshöjningar. En stor
            del av hyreshusen i Sverige ägs av de kommunala bostadsföretagen,
            allmännyttan. De drivs utifrån självkostnad, med verksamheten
            i fokus, inte högsta möjliga vinst. Därför är de allmännyttiga
            bostadsföretagens hyresnivå styrande när hyror ska sättas. Hyresrätten
            som upplåtelseform handlar också om valfrihet på bostadsmarknaden.
            För den som vill köpa en bostad finns bostadsrätter eller villor.
            Men för den som inte kan eller vill köpa, behövs hyresrätten.
            Det gäller inte minst för ungdomar.
          </p>
          <p xml:id="i-QeE99tSdo8MLU2g8gnGYXn">
            Hyresrätten och allmännyttan är centrala delar i den socialdemokratiska
            bostadspolitiken.
          </p>
          <p xml:id="i-7TvpQtduWZKfqbsmMhUrQj">
            Det är viktigt att staten fortsätter att stödja initiativ för
            billigare bostäder. Vi anser att regeringen bör se över hur ett
            nytt system för en långsiktig och stabil finansiering utformas
            så att det möjliggör en ökad produktion av hyresrätter. Vi tror
            att det är fullt möjligt att bygga väsentligt billigare utan att
            tumma på boendekvaliteten. Det går att åstadkomma effektiviseringar
            i alla led, alltifrån byggsektorns produktionsmetoder till materialval
            och kommunernas avgiftsuttag. Det visar inte minst de olika byggprojekt
            som startats på flera ställen i landet. Bo Klok och Brunkeflostrandsprojektet
            är några exempel på byggprojekt som kraftigt minskat kostnaderna,
            vilket också lett till lägre inflyttningshyror.
          </p>
          <head type="h1" xml:id="i-J5p7xcnaejdT3XVWbmWD5V">
            En rättvis förmedling
          </head>
          <p xml:id="i-YC6YPq9RtEZ1HQLGjCjdWy">
            Hur kommunerna organiserar kösystemen för bostadssökande varierar
            kraftigt. En del har någon form av kommunal bostadsförmedling
            medan andra har köer som är kopplade till varje kommunalt bostadsbolag.
            De privata fastighetsbolagen har ofta egna köer som bostadssökande
            kan ställa sig i. Kraven på kommunerna när det gäller bostadsförsörjningen
            är begränsade, och man upplåter åt varje kommun att själv organisera
            detta. System med olika interna köer som är kopplade till enskilda
            bostadsföretag gör det svårare för den enskilde att komma i kontakt
            med bostadsföretag som har lägenheter att förmedla. Särskilt svårt
            är det för dem som idag står utanför bostadsmarknaden.
          </p>
          <p xml:id="i-NcvJyxNLsFTSdQ11hwoAk8">
            Vi tror att någon form av bostadsförmedling, som omfattar alla
            bostadsföretag, även de privata, behövs för att skapa rättvisa
            villkor i förmedlingen av lägenheter. Utan en gemensam förmedling
            uppstår egna köer och gräddfiler för vissa grupper. Genom att
            skapa ett öppet och offentligt kösystem kan vi medverka till att
            effektivisera förmedlingen till just de grupper som idag står
            utanför bostadsmarknaden. Det behövs också aktiva insatser för
            att få en ökad integration på bostadsmarknaden. Ett sätt kan vara
            att införa förtur för grupper som är underrepresenterade i en
            stadsdel eller i ett bostadsområde till lediga lägenheter. Detta
            är främst en fråga för kommunerna att ta ställning till.
          </p>
          <head type="h1" xml:id="i-9YmPW9x8NcoVB4sJcKKyyQ">
            Effektiv och demokratisk planeringsprocess
          </head>
          <p xml:id="i-XtnABi894zJaJJ7U4ep2tF">
            Ett hinder som ofta framkommer i planprocesserna är att handläggningstider
            och överklaganden av detaljplaner försenar och fördyrar produktionen.
            Det leder till både kraftiga förseningar och att byggprojekten
            riskerar att bli dyrare. Överklagandetider som kan variera mellan
            två månader och två år gör det svårt för alla parter att planera.
          </p>
          <p xml:id="i-5kLUn9jkFiFQME1qM9aZCo">
            Om de kommunala bostadsföretagen ska kunna bidra till att tillgodose
            behovet av bostäder behöver planeringsprocesserna stramas åt och
            effektiviseras. Det är viktigt att den pågående översynen av PBL
            leder till att ett nytt regelverk tas fram för att förkorta handläggningstiderna
            i planeringsprocesserna utan att rättssäkerheten påverkas. Det
            behövs en större samverkan mellan kommunerna om hur bostadsförsörjningen
            i regionen ska utvecklas. Sambanden mellan behov av lägenheter
            och arbetsmarknaden är en viktig faktor som måste ligga till grund
            för bostadsplaneringen. Det gäller också i andra frågor, som infrastrukturen
            mellan arbetsort och bostad. För att förbättra planeringen och
            öka bostadsbyggandet, på exempelvis orter som har en låg produktion
            trots att behoven är större, behövs en regional samordning av
            bostadsförsörjningen.
          </p>
          <head type="h1" xml:id="i-Eauck5Zc9cjPc6BCAqxvSV">
            Aktiv markpolitik
          </head>
          <p xml:id="i-KvoTZtWdTmNjafJCQHMvu6">
            För att öka byggandet och bygga till rimliga kostnader måste
            både staten och kommunerna ha en aktivare markpolitik. Markpriset
            är idag en kostnad i nyproduktionen som bidrar till höga inflyttningshyror/avgifter
            för nyproducerade hyresrätts- och bostadsrättslägenheter.
          </p>
          <p xml:id="i-4Bnbzvws2hMU3v2MLuMc8N">
            Många kommuner använder inte de möjligheter som finns med markpolitiken.
            Det finns flera möjligheter, som exempelvis att upplåta tomträtt
            för nyproduktion eller sälja marken billigare för att på så sätt
            stödja billigare boendekostnader i nyproduktionen. Snarare är
            det så att många kommuner använder en form av vinstmaximering
            vid markförsäljningen. Kommunerna kan genom att föra en aktiv
            markpolitik skapa förutsättningar för lägre hyror och avgifter
            i nyproducerade hyres- och bostadsrätter.
          </p>
          <p xml:id="i-BMa5mMnFKSFALkAxPEH1zP">
            Även staten bör vara mer aktiv när det gäller den egna markpolitiken.
          </p>
          <p xml:id="i-V6pRUtmMRem152M86RoLC2">
            Ytterligare statlig mark som i dag ägs av statliga bolag eller
            som frigörs genom omställningen av försvaret måste göras tillgänglig
            för nybyggnation. Vi anser att staten ska vara en förebild när
            det gäller markpolitiken. Den samhällsägda marken ska vara ett
            aktivt instrument för att få till stånd blandade upplåtelseformer
            och billigare boende. En aktiv markpolitik blir då också ett incitament
            i integrationsarbetet. Regeringen bör därför ge de statliga fastighetsbolagen
            i uppdrag att bli mer aktiva när det gäller statlig markpolitik.
          </p>
          <head type="h1" xml:id="i-Ao6fm6Qh9BazFGAWWHW6wF">
            Ett integrerat boende för att motverka segregation
          </head>
          <p xml:id="i-2T1o3Y4w61eGhen2sU1x8J">
            Segregationen i boendet har blivit allt större de senaste åren
            arbetare bor sämre än tjänstemän, ensamstående bor sämre än sammanboende
            och de som inte är födda i Sverige bor sämre än de som är födda
            här. Skillnaden mellan bostadsområden har blivit allt större och
            mest påverkar detta barnen, deras uppväxtvillkor och livskvalitet.
          </p>
          <p xml:id="i-YB81v3ZWE4cEhyFzTXVnXr">
            Boendet i Göteborgsregionen är segregerat på samma sätt som i
            Stockholms- och Malmöregionerna, samtidigt som segregationen också
            är tydlig i de flesta av Västsveriges större städer. Segregationen
            är framför allt en funktion av skillnader i inkomster, förmögenheter,
            utbildningsnivå och etnisk tillhörighet. Under flera år har Socialdemokraterna
            satsat stora resurser för att bryta segregationen. Mycket av det
            som gjorts har lett till att nedgångna bostadsområden blivit upprustade
            och trivseln ökat men insatserna har inte medfört någon större
            integration.
          </p>
          <p xml:id="i-LVmejyhDPfQQBfSrbpBVDz">
            Vi behöver våga pröva nya sätt att arbeta, för att få till stånd
            en verklig integration som inte bara pekar på vissa grupper. Även
            kommunerna bör arbeta mer aktivt genom att vid förtätningar och
            exploateringar ta initiativ till byggnation av de bostadsbestånd
            som saknas i en stadsdel eller ett bostadsområde. Till exempel
            vid förtätning i ett bostadsområde med övervägande egnahem och/eller
            bostadsrätter ska det vara naturligt att bygga hyresrätter, detta
            för att tillgodose behovet av lägenheter för dem som bor i området
            men också för dem som står i kön.
          </p>
          <p xml:id="i-TrjrwjuVSLqTTXdnP3MxQ2">
            Vi anser också att regeringen bör pröva om det är möjligt att
            införa en form av statliga bolån för grupper med lägre inkomster
            för att köpa en bostadsrätt. En sådan åtgärd skulle medverka till
            ett mer integrerat boende.
          </p>
          <p xml:id="i-C7AFcSQWGL4HFPsEzA8o4g">
            Rapporter och olika händelser den senaste tiden visar att det
            inte är ovanligt att personer utsätts eller åtminstone upplever
            att de utsätts för diskriminering inom bostadssektorn. Europarådets
            kommission mot rasism och intolerans (ECRI) kom 2005 ut med sin
            tredje rapport om Sverige. Enligt rapporten är boendet ett av
            de områden där diskrimineringen är mest utbredd. I likhet med
            detta visar Integrationsverkets årligen återkommande opinionsundersökning
            att andelen personer som helt och hållet instämmer i påståendet
            att diskriminering förekommer har ökat.
          </p>
          <p xml:id="i-7jNQzF9eNF5FKpqS1GbrwV">
            För att minska risken för faktisk och upplevd diskriminering
            inom bostadsmarknaden är det nödvändigt med en rad olika åtgärder.
            För den enskilde bostadssökande kan det vara svårt att veta utifrån
            vilka förmedlingsprinciper en fastighetsägare förmedlar sina lägenheter.
            Om det inte finns en bostadskö och om förmedlingsprinciperna för
            att få en bostad är otydliga, skapas ett stort utrymme för misstankar
            om diskriminering.
          </p>
          <p xml:id="i-VheNeiYwwGCaMgks94y1aC">
            Enligt bostadsförsörjningslagen ska en kommun eller kommuner
            gemensamt anordna bostadsförmedling om det behövs. En tredjedel
            av landets kommuner har bostadsbrist men endast 8 (2008) av 290
            kommuner har bostadsförmedling. Fler kommuner med bostadsförmedling
            är nödvändigt. Hur fastighetsägare hanterar egen förmedling av
            lediga bostäder är inte en allmäntillgänglig kunskap. Det finns
            ett utrymme för godtycklighet, som kan gynna personer med goda
            kontakter och inkomster medan andra grupper har svårare att ta
            sig in på bostadsmarknaden. Den diskriminering som förekommer
            av bostadssökande behöver synliggöras genom offentlighet om vilka
            principer som tillämpas när lediga lägenheter förmedlas.
          </p>
          <p xml:id="i-YYvLPW9CCQ85h8bgownhLQ">
            Den 1 juli 2003 trädde lagen om förbud mot diskriminering i kraft.
            Förbudet mot diskriminering gäller bland annat vid yrkesmässigt
            tillhandahållande av bostäder. Begreppet bostad avser alla former
            av boende, det vill säga oavsett upplåtelseform. Diskrimineringsförbudet
            idag omfattar således inte fall när en privatperson vänt sig till
            allmänheten med ett erbjudande om försäljning eller uthyrning.
            Ett yrkesmässigt tillhandahållande medför emellertid inte krav
            på annonsering eller allmänt utbjudande. Diskrimineringskommittén
            redovisade sitt slutbetänkande En sammanhållen diskrimineringslagstiftning
            (SOU 2006:22) i februari 2006. Vad gäller tillhandahållande av
            bostäder föreslås där att diskrimineringsförbudet ska omfatta
            även privatpersoner som tillhandahåller bostäder till allmänheten.
            Vi anser att lagen om förbud mot diskriminering ska utökas för
            att också omfatta privatpersoner som tillhandahåller bostäder
            till allmänheten.
          </p>
          <head type="h1" xml:id="i-Um1wePKp4XeAnKpAJHRfEj">
            Behåll bruksvärdessystemet
          </head>
          <p xml:id="i-dHit6vXmLoc3MQCeHCSvm">
            Hyrorna i de kommunägda bostadsföretagen måste även i fortsättningen
            vara taket för hyrorna i privatägda hyresfastigheter. Under senare
            år har hyrorna realt sett kunnat sänkas något och hyrans andel
            av den disponibla inkomsten har sjunkit. Denna utveckling måste
            fortsätta. Därför behövs de bruksvärdessystem som idag finns.
          </p>
          <p xml:id="i-DzLhGPdg67DhHQwULDodNg">
            Erfarenheterna från andra länder som har en mer fri hyressättning
            visar att hyresnivåerna oftast är högre och att otryggheten i
            boendet är större. Det finns heller inga belägg som visar att
            det byggs fler hyreslägenheter med fri hyressättning. Mot denna
            bakgrund finns det inga bärande skäl för att ändra bruksvärdessystemet.
          </p>
        </div>
        <div type="motSignatures">
          <list>
            <item xml:id="i-KZ9tTMQ7rmfhY6C4ZTN5TS">
              Birgitta Eriksson (s)
            </item>
            <item xml:id="i-2sGZGcQ3jchBNjagGY6JBM">
              Patrik Björck (s)
            </item>
            <item xml:id="i-7TJ2faTCtU9mRBKyvkSNko">
              Alf Eriksson (s)
            </item>
            <item xml:id="i-NtGoyyFa2och4v58xXkwoY">
              Ann-Christin Ahlberg (s)
            </item>
            <item xml:id="i-HK6JTQ8uGbdfYEA1NppaoB">
              Siw Wittgren-Ahl (s)
            </item>
            <item xml:id="i-8G2j9P5JAps8Sw9vS9vkU7">
              Renée Jeryd (s)
            </item>
          </list>
        </div>
      </div>
    </body>
  </text>
</TEI>
