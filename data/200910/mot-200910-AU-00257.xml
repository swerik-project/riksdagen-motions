<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00257">
  <teiHeader>
    <fileDesc>
      <titleStmt>
        <title>Stärkt arbete mot hatbrott</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt arbete mot hatbrott</title>
          <idno type="rdwebb">GX02A257</idno>
          <rs type="number">A257</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A257/text</ref>
          <ref type="dokument_url_html">http://data.riksdagen.se/dokument/GX02A257</ref>
          <ref type="dokumentstatus_url_xml">http://data.riksdagen.se/dokumentstatus/GX02A257</ref>
          <ref type="doc">http://data.riksdagen.se/fil/961451D5-15E2-41D3-B5DF-929295068017</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8JfrJAi5YbhSPfzYS4j4Km" type="signed"/>
        <correspContext corresp="i-8JfrJAi5YbhSPfzYS4j4Km">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-PPtpTU7erj7n8C4rdQihuK"/>
        </correspContext>
        <correspAction xml:id="i-RZ7RZYucjVou2fE7fDyj72" type="numbering">
          <date when="2009-10-06"/>
        </correspAction>
        <correspAction xml:id="i-Su3jFGvh7vJXhfakzdxtoT" type="submission">
          <date when="2009-10-02"/>
        </correspAction>
        <correspAction xml:id="i-CnaiabU7QXrf8mBFqNQ86b" type="transfer">
          <date when="2009-10-01"/>
        </correspAction>
        <correspAction xml:id="i-8zMpJyN7WGD3rEcfRkE42U" type="assigned"/>
        <correspContext corresp="i-8zMpJyN7WGD3rEcfRkE42U">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FRSKr692spyFnX4zdUpzmU" type="motBody">
        <div xml:id="i-KAS6NWVoTAa6V3uZ8WpeGn" type="TOC">
          <head xml:id="i-MSMP2osjsEs3Ziswszw3Tt">
            1 Innehållsförteckning
          </head>
          <list xml:id="i-N3doa5BUfbq4qGqzntyzLR">
            <item xml:id="i-TKLk9xhxoG2Etq9Td5Yr6n">
              1 Innehållsförteckning 1
            </item>
            <item xml:id="i-WH9S6wnvDxZW6HNB6VUgk3">
              2 Förslag till riksdagsbeslut 2
            </item>
            <item xml:id="i-M2UAzNp1mWRLK5i9c7Krv5">
              3 Miljöpartiets maktanalys 3
            </item>
            <item xml:id="i-D1xk9qT21KiMjvPusC6Gfz">
              4 Stärkt diskrimineringsarbete mot hatbrott 3
            </item>
            <item xml:id="i-BSgcGnTWryvbC85HkjtqML">
              4.1 Möjlighet att processa strukturell diskriminering 3
            </item>
            <item xml:id="i-6nYr99TnGkcC9jxSMk3En1">
              4.2 Reella möjligheter för enskilda aktörer att driva diskrimineringsmål
              4
            </item>
            <item xml:id="i-J1RhjG5SC7ViZgF61HrQ3B">
              4.3 Rådgivning och lokalt antidiskrimineringsarbete 4
            </item>
            <item xml:id="i-EzzMzUeLNRWyRYyDpqg4tE">
              4.4 Granska den generella politiken 4
            </item>
            <item xml:id="i-ButqexVtyz5pGvYRL8hwQo">
              5 Operation HBTQ-frid 5
            </item>
            <item xml:id="i-P8DFwvtNgpULJpic7seQe">
              6 Återinför hatbrott som prioritering 5
            </item>
            <item xml:id="i-Y7NShwK3SSsPFvNep7q1JE">
              7 Transpersoner ska omfattas av lagens skydd 6
            </item>
            <item xml:id="i-KzHDzT1TXevFzeVK13iQYq">
              8 Ny hetslagstiftning 6
            </item>
            <item xml:id="i-TZ2Cc8oWoyy6aLFZh82rN8">
              8.1 Illa underbyggd praxis har urholkat hetslagstiftningen 7
            </item>
            <item xml:id="i-7YAC8A9N9Q3JMjbCwGr4iQ">
              8.2 Hate speech har ersatt missaktning 7
            </item>
            <item xml:id="i-76TYvuDjCKSTNmJSvZHNf7">
              8.3 En översyn av hetslagstiftningen krävs 8
            </item>
          </list>
        </div>
        <div xml:id="i-K6UpJRrLxgyS5b8ZNLf2km" type="motProposal" subtype="förslag">
          <head xml:id="i-AwGy6xr8GKSmahAwSDM6yV">
            2 Förslag till riksdagsbeslut
          </head>
          <list xml:id="i-P492WHqGguE2D4Qauuvzxj" style="ol">
            <item xml:id="i-VyJYTybVuSfUX6EA6b48HL">
              Riksdagen tillkännager för regeringen som sin mening vad som
              anförs i motionen om att införa en lag om strukturell diskriminering.
            </item>
            <item xml:id="i-LgHEJ3sQRJKX8TVkSTxSTF">
              Riksdagen tillkännager för regeringen som sin mening vad som
              anförs i motionen om att utreda frågan om införande av en statlig
              fond för att täcka rättegångskostnader i diskrimineringstvister.
            </item>
            <item xml:id="i-Qxh4oCxk6fmMY6g1aPsJ6s">
              Riksdagen tillkännager för regeringen som sin mening vad som
              anförs i motionen om ökat stöd till antidiskrimineringsbyråer
              och organisationer som arbetar mot diskriminering.
            </item>
            <item xml:id="i-T1aWzbzCYEYnXugRQuvhK4">
              Riksdagen tillkännager för regeringen som sin mening vad som
              anförs i motionen om att det i Diskrimineringsombudsmannens uppdrag
              ska ingå vägledning av stat, landsting, regioner och kommuner
              i diskrimineringsfrågor.
            </item>
            <item xml:id="i-SwVbEpf1eJYg73MFE6EufX">
              Riksdagen tillkännager för regeringen som sin mening vad som
              anförs i motionen om att inrätta statliga utredningar som granskar
              de rättspolitiska, socialpolitiska och familjepolitiska områdena
              ur ett normkritiskt perspektiv.
            </item>
            <item xml:id="i-9a92fBUyQGkMbWpAQPW4Sy">
              Riksdagen tillkännager för regeringen som sin mening vad som
              anförs i motionen om att stärka Diskrimineringsombudsmannens verksamhet.
            </item>
            <item xml:id="i-Aai41wN9XQPZbYXf6hrcjN">
              Riksdagen tillkännager för regeringen som sin mening vad som
              anförs i motionen om att Diskrimineringsombudsmannen ska genomföra
              en kampanj för HBTQ-frid.
            </item>
            <item xml:id="i-LsTAEdcGT1xAq4MkpxGBxZ">
              Riksdagen tillkännager för regeringen som sin mening vad som
              anförs i motionen om att hatbrott ska vara ett prioriterat område
              för polis- och åklagarväsendet. 1
            </item>
            <item xml:id="i-RzPyZSLsf3KyZLHbicfEie">
              Riksdagen tillkännager för regeringen som sin mening vad som
              anförs i motionen om att hetslagstiftningen i brottsbalken och
              diskrimineringslagen bör omfatta även transpersoner. 1
            </item>
            <item xml:id="i-UfVPVmA5US39rcB5v5wBiu">
              Riksdagen tillkännager för regeringen som sin mening vad som
              anförs i motionen om en översyn av hetslagstiftningen. 1
            </item>
          </list>
          <p xml:id="i-FLse39E4U1mxbGAfVdY1mk">
            1 Yrkandena 810 hänvisade till JuU.
          </p>
        </div>
        <div xml:id="i-4Wta67wfuchqq2PZ66cdsJ" type="motContent">
          <head xml:id="i-N49GXVKwYtXpQSoiBTRkLN" type="h1">
            3 Miljöpartiets maktanalys
          </head>
          <p xml:id="i-HdteRzSe4mGvSmELQZSaTT">
            Miljöpartiet arbetar för ett samhälle där alla människor oavsett
            kön, ålder, etnicitet, funktionsnedsättning eller sexuell läggning
            får samma förutsättningar i livet. Miljöpartiet de gröna utgår
            från en feministisk och intersektionell maktanalys, vilket innebär
            att vi ser flera olika maktstrukturer samverka och som måste förklaras
            på olika sätt. Vi tror att den bärande patriarkala strukturen
            i samhället måste förändras i grunden för att vi ska kunna ändra
            förhållandet mellan könen. Med hjälp av den intersektionella analysen
            ser vi att en persons status aldrig avgörs bara av till exempel
            kön, eftersom en kvinna aldrig ses som bara kvinna. En svart kvinna
            möter en viss sorts hinder, en äldre kvinna ett annat hinder och
            en muslimsk kvinna ett tredje. Vissa strukturer, som rasistiska
            och homofoba sådana, kan delvis förklaras med att grupper som
            har mindre makt också utgör minoriteter i samhället, vilket gör
            att majoriteten har lätt att ignorera deras perspektiv. Diskriminering
            och utsatthet hos kvinnor, som utgör en majoritet av befolkningen,
            måste istället förstås utifrån en könsmaktsordning.
          </p>
          <p xml:id="i-Kp5a1xTtsuJBAGL6ZPh76D">
            Men de olika strukturerna samspelar och det går inte att säga
            att en kvinna i alla lägen är underordnad en man eller att en
            invandrad person alltid är underordnad en svenskfödd. Maktförhållandet
            i mötet beror på alla delar av våra identiteter; vårt kön, etnicitet,
            vår sexuella läggning, ålder, genusuttryck och huruvida vi har
            en funktionsnedsättning eller inte.
          </p>
          <p xml:id="i-7uzXRfWg4mgYae3XD2KoEz">
            Heteronormativiteten som begrepp kommer från queerforskningen
            och kan sammanfattas i att människor förväntas födas som ett av
            två kön, utveckla ett genusuttryck som överensstämmer med det
            biologiska könet och sedan bli förälskade i, gifta sig med och
            bilda familj med en person av det motsatta könet som de delar
            resten av livet med.
          </p>
          <p xml:id="i-59yrZsad4paSozGfV81vRH">
            Normen om att barn behöver två föräldrar som lever i en parrelation
            är stark. Politiken kan orsaka problem för föräldrar som inte
            lever i den konstellationen. Därför driver vi sedan tidigare att
            ensamstående kvinnor ska ha rätt till insemination och att barn
            ska kunna ha fler vårdnadshavare än två.
          </p>
          <p xml:id="i-5kmW3bagKqo3KQBRXc8CTH">
            Därför behövs både en feministisk, antirasistisk, intersektionell
            politik för lika rättigheter och ett motarbetande av könsmaktsordningen,
            främlingsfientligheten och andra utestängande normer.
          </p>
          <head xml:id="i-EfY1xQ52vpHeYZZVP5PSFZ" type="h1">
            4 Stärkt diskrimineringsarbete mot hatbrott
          </head>
          <head xml:id="i-HQ7b565mZ1QxEA4L23z1ci" type="h2">
            4.1 Möjlighet att processa strukturell diskriminering
          </head>
          <p xml:id="i-E1E4uCZPiNsEFyjTe3YLaF">
            Ansvaret för att vi blir drabbade av strukturell diskriminering
            kan aldrig läggas på enskilda personer. Idag måste du själv ha
            upplevt diskriminering riktad mot din egen person för att kunna
            anmäla. Det innebär att du inte kan reagera på att någon annan
            utsatts för diskriminering eller om ett företag ägnar sig åt strukturell
            diskriminering i exempelvis prissättning eller regler. Det kan
            bli aktuellt för ideella intresse­organisationer att föra talan
            mot företag eller myndigheter som har uppdagats diskriminera enskilda.
            Sådana fall är värdefulla att kunna driva principiellt i domstol.
            Därför bör lagen skrivas om så att även ej direkt drabbade individer
            ska kunna anmäla strukturell diskriminering.
          </p>
          <head xml:id="i-QwcDNsVLACuzupA6dx4gbb" type="h2">
            4.2 Reella möjligheter för enskilda aktörer att driva diskrimineringsmål
          </head>
          <p xml:id="i-5JzaBP7dwT9RWb4SiFawd4">
            En diskriminerad person har idag mycket små möjligheter att på
            egen hand eller med en frivilligorganisation i ryggen, driva sitt
            fall i domstol. Diskrimineringsombudsmannen och fackförbunden
            har i princip monopol då de kan ta den ekonomiska risken. Miljöpartiet
            vill öppna upp för andra aktörer, som antidiskrimineringsbyråer
            och intresseorganisationer, att kunna driva processer juridiskt.
            Det är inte rimligt att en diskriminerad persons möjlighet att
            få rätt i domstol är avhängigt Diskriminerings­ombudsmannens resurser.
            De har inte haft någon målsättning att våga utmana lagstiftningen
            och där tror vi att det civila samhället har en funktion.
          </p>
          <p xml:id="i-XtmqBJv2NxbQPSfPMnjpmL">
            Därför bör staten inrätta en fond ur vilken antidiskrimineringsbyråer
            och andra aktörer kan söka pengar för att kunna processa särskilt
            strategiska diskrimineringsmål.
          </p>
          <head xml:id="i-TprKqh8wCAQ99KyhXSGRAb" type="h2">
            4.3 Rådgivning och lokalt antidiskrimineringsarbete
          </head>
          <p xml:id="i-BKMY7mkgbrretLTGvdUUGR">
            För att människor ska bli informerade om vilka rättigheter de
            har vid diskriminering bör kommunerna säkerställa tillgången till
            rådgivning. Detta kan ske på olika sätt, men Miljöpartiet förordar
            att staten stärker arbetet för antidiskrimineringsbyråer och frivilligorganisationer
            som organiserar grupper som omfattas av diskriminerings­lagstiftningen.
            Fördelen med att ha kompetens för vägledning ute i intresse­organisationer
            är att där finns ett uppbyggt förtroendekapital hos de personer
            som löper störst risk för diskriminering.
          </p>
          <p xml:id="i-8EPBMpyvCLfg9pmWDA9hja">
            Majoriteten av byråerna och frivilligorganisationerna överlever
            med projektstöd. Miljöpartiet förordar att den här sortens organisationer,
            som kommer att behövas inom överskådlig framtid, istället beviljas
            fasta organisationsstöd.
          </p>
          <head xml:id="i-ACF3VXNHAKHDTzNQjUCkvr" type="h2">
            4.4 Granska den generella politiken
          </head>
          <p xml:id="i-4gLhD2Jzm8nTHFZVDzxBJi">
            Sverige är idag till stor del anpassat efter en homogen befolkning.
            Hela den generella politiken måste genomlysas med ett normkritiskt
            öga, område för område. I det här avseendet anser Miljöpartiet
            det vara särskilt angeläget med en översyn av det rättspolitiska,
            socialpolitiska och familjepolitiska området ur perspektivet för
            HBTQ (homo-, bi-, trans- och queerpersoner). Vi förordar därför
            att utredningar snarast tillsätts om detta. Den här utmaningen
            sker inte enbart med lagstiftning och politiska beslut utan framför
            allt med en norm- och attitydförändring i samhället som pågår,
            framför allt i det civila samhällets arbete med mångfaldsfrågor.
          </p>
          <head xml:id="i-UbCVnwJFW7WeM2JVd2Q2CF" type="h1">
            5 Operation HBTQ-frid
          </head>
          <p xml:id="i-5Cng6caFjg7M94uM8tYpbF">
            En särskilt våldsutsatt grupp är HBTQ-personer. 2007 anmäldes
            över 700 homofoba brott, var drygt 180 var våldsbrott. Politiskt
            ansvar i en demokrati innebär att det finns kunskap om det allvarliga
            med hatbrott i samhället. Kunskapen om hatbrott är låg, inte bara
            hos polis och allmänhet utan också hos de utsatta själva. Många
            homo- och bisexuella och transpersoner har inte tillräcklig kunskap
            för att avgöra om de utsatts för ett hatbrott eller vågar inte
            anmäla. Det behövs en kampanj för ökad medvetenhet en Operation
            HBTQ-frid som syftar till att få fler homo- och bisexuella och
            transpersoner att anmäla hatbrott och samtidigt öka kunskapen
            hos allmänhet och myndigheter. Ett liknande projekt, Operation
            Kvinnofrid, som syftar till att få kvinnor att anmäla kvinnofridsbrott,
            har genomförts med preliminärt gott resultat och kan tjäna som
            förebild. Miljöpartiet anser att en sådan kampanj borde genomföras
            inom ramen för Diskrimineringsombudsmannens verksamhet. Riksdagen
            tillkännager för regeringen som sin mening vad som anförs i motionen
            om behovet av ett HBTQ-fridsprogram.
          </p>
          <head xml:id="i-2UMtpMuQufufqvAX9fzPPD" type="h1">
            6 Återinför hatbrott som prioritering
          </head>
          <p xml:id="i-1jWnqHxnsL9fXdhComZ1F">
            I 2008 års regleringsbrev tog regeringen bort hatbrott som ett
            särskilt prioriterat område för Rikspolisstyrelsen och Åklagarmyndigheten.
            År 2008 polisanmäldes 5 900 hatbrott, en ökning med 2 350 anmälningar
            jämfört med föregående år. Ökningen beror till stor del på den
            utvigdade definitionen av hatbrott. Enligt Brottsförebyggande
            rådet hade en femtedel av de anmälda hatbrotten homofobiska motiv.
            Under 2000-talet har en drastisk ökning av anmälda hatbrott skett,
            något som delvis förklaras genom en faktisk ökning av hatbrotten
            med homofobiska motiv. Hatbrotten innebär en särskild otrygghet
            för alla i de utsatta grupperna och drabbar således indirekt många
            fler än de direkta brottsoffren. I 2010 års regleringsbrev bör
            prioriteringen vara återinförd.
          </p>
          <p xml:id="i-XVokMbxGDWaupeKmySegDj">
            Riksdagen tillkännager för regeringen som sin mening vad som
            anförs i motionen om att hatbrott åter bör bli ett prioriterat
            område för Rikspolisstyrelsen och Åklagarmyndigheten.
          </p>
          <head xml:id="i-HyvUrtJ4DTmhJCypu6Mq4q" type="h1">
            7 Transpersoner ska omfattas av lagens skydd
          </head>
          <p xml:id="i-S2B16443NGhcQVQHckxGwc">
            Transpersoner det stundtals bortglömda t:et i hbt-familjen en
            paraplyterm som omfattar transsexuella, transvestiter, transgenders
            och andra som på något sätt överskrider könsgränserna och som
            själva vill definiera sig som transpersoner. Transfrågor har alltså
            inte nödvändigtvis något med sexualitet att göra utan handlar
            om könsidentitet och könsuttryck. Med könsidentitet avses det
            kön som en person identifierar sig med. Många transpersoner, till
            exempel transsexuella, har en könsidentitet som inte överensstämmer
            med det kön som registrerades vid födseln. En människas könsuttryck
            handlar om hennes utseende och beteende. Många transpersoner,
            som till exempel transvestiter, har ett uttryck som inte överensstämmer
            med det som utgör normen för det kön som registrerades vid personens
            födsel.
          </p>
          <p xml:id="i-MpmdBHuMDiBNRfGid75L74">
            Transpersoner omfattas idag inte av hetslagen. Diskrimineringskommittén
            lade i februari 2006 fram förslag på att könsidentitet ska läggas
            till som diskrimineringsgrund, något vi har drivit politiskt under
            många år. Riksdagen ska behandla frågan under denna mandatperiod.
            Vi står kvar vid vårt krav på att transpersoner behöver det starkare
            skydd som innebär att de omfattas av hetslagstiftningen, detta
            innebär att könsidentitet och könsuttryck omfattas av skyddet
            i brottet hets mot folkgrupp, i brottsbalken kapitel 16 § 8, olaga
            diskriminering, brottsbalken kapitel 16 § 9 samt i straffskärpningsregeln,
            brottsbalken kapitel 29 § 2 p. 7. Vi anser också att könsidentitet
            och könsuttryck ska vara en diskrimineringsgrund i grundlagen
            1 kapitlet 2 § såväl som i diskriminerings­lagstiftningen.
          </p>
          <head xml:id="i-6RnaHAa8GJH2TDnBawUtzU" type="h1">
            8 Ny hetslagstiftning
          </head>
          <p xml:id="i-X9aLTQUvsz36FhDXeqp98M">
            I Sverige kriminaliserades hets mot folkgrupp första gången 1948.
            Genom åren har lagstiftningen ändrats flera gånger, senast 2003,
            då lagen kom att omfatta hot och missaktning mot homo- och bisexuella.
          </p>
          <p xml:id="i-71jhqDH6CdkDReHBvHngw3">
            Genom åren har domstolarna haft att hantera den svåra avvägningen
            mellan människors rätt till skydd mot hot och våld på grund av
            sitt ursprung och den grundlagsskyddade yttrandefriheten. Praxis
            har varit förhållandevis tydlig och polis och åklagare har haft
            hyfsade riktlinjer att gå efter.
          </p>
          <p xml:id="i-VVFW7Qh5GLgHapB6TnrjLN">
            Sedan 2005 har dock en oroande utveckling skett. Högsta domstolen
            har genom fyra avgöranden skapat en situation där det råder stor
            osäkerhet om vad som är straffbart eller inte. I tre av dessa
            fall har domstolen funnit att dagens hetslagstiftning strider
            mot den i Europakonventionens artikel 10 skyddade rätten till
            yttrandefrihet. Det råder nu en osäkerhet i hela rättskedjan om
            vad som gäller.
          </p>
          <head xml:id="i-SG4WJjvQC69i4bFPNYKCt4" type="h2">
            8.1 Illa underbyggd praxis har urholkat hetslagstiftningen
          </head>
          <p xml:id="i-GJFfpvEtHUtWLZWtzSg5zv">
            I rättsfallet NJA 2005 s. 805 friades pingstpastorn Åke Green
            från åtal om hets mot folkgrupp. Green hade i sin predikan, som
            han bland annat skickade som referat till lokalpressen efter gudstjänsten,
            anfört att homosexualitet var en sexuell abnormitet, och att sådana
            var som cancersvulster på människokroppen. HD menade att Greens
            uttalanden visserligen utgjorde hets mot folkgrupp enligt svensk
            rätt, men inte kunde anses vara s.k. hate speech i den mening
            som Europadomstolen utvecklat begreppet i sin praxis. Enligt Europadomstolen
            är det endast hate speech som får förbjudas. En fällande dom skulle
            därför strida mot Europakonventionens skydd för religions- och
            yttrandefriheten (art. 9 och 10). Sedan Greendomen har två ytterligare
            rättsfall utvecklat HD:s tolkning av Europakonventionen i relation
            till den svenska hetslagstiftningen. I rättsfallet NJA 2007 s.
            805 I åtalades den ansvarige för en Internetsajt för att inte
            tagit bort inlägg i vilka det bland annat anförts att de män som
            inte kan avstå från homosexuellt umgänge bör straffas med döden
            genom att hängas på pålar på stadens torg. Högsta domstolen friade
            den tilltalade, dock med minsta möjliga majoritet, dvs. tre mot
            två ledamöter. HD menade att han varken gjort sig skyldig till
            hets mot folkgrupp, medhjälp till hets mot folkgrupp eller brott
            enligt den särskilda lag som reglerar ansvar för elektroniska
            anslagstavlor (1998:112).
          </p>
          <p xml:id="i-GwzgMHVeNR9MDeUJSRXj1g">
            I NJA 2007 s. 805 II var den ansvarige utgivaren för Nationalsocialistisk
            fronts webbsida åtalad. En artikel om romer på sidan avslutades
            med följande lösryckta utdrag ur Bonniers konversationslexikon:
            Z. visa en utpräglad parasitkaraktär och en naturlig obenägenhet
            för hårt eller regelbundet arbete samt Z:s främsta förvärvsgrenar
            äro stöld, tiggeri samt spådoms- och trolldomskonster. Den tilltalade
            friades av tre av domstolens ledamöter; två ville fälla.
          </p>
          <head xml:id="i-8ME84QbV7HGrz7XpEqjCKj" type="h2">
            8.2 Hate speech har ersatt missaktning
          </head>
          <p xml:id="i-R9dwDmjFUhhsMZFYzg788N">
            Vad vi ser är alltså att domstolarna sedan 2005 har höjt ribban
            betydligt för vad som krävs för att döma någon till hets mot folkgrupp.
            Religiösa sammanhang har blivit en fristad i vilken nästan vad
            som helst får sägas med hänvisning till religionsfriheten.
          </p>
          <p xml:id="i-Abp9icyNZyFftkidpyJprm">
            Samtidigt har lagens krav på missaktning ersatts mot en helsvensk
            tolkning av Europadomstolens begrepp hate speech. Problemet är
            att det har ifrågasatts huruvida Högsta domstolen har gjort en
            riktig bedömning av vad som avses med hate speech.
          </p>
          <p xml:id="i-VJMbnHEjjn6H97VeKmtri4">
            Europeisk domstolens praxis är omfattande och inte helt konsekvent.
            Europadomstolen har också uttalat sig om vad hate speech är i
            det i Greendomen endast i förbigående omnämnda målet Gündüz mot
            TR (appl. 35071/97). Här understryker Europadomstolen att det
            till och med kan vara nödvändigt att bestraffa alla uttryck som
            sprider, hetsar till, främjar eller rättfärdigar hat som baseras
            på intolerans (också religiös intolerans), inte minst av hänsyn
            till och detta understryker domstolen särskilt att tolerans och
            respekt för alla människors lika värde[ighet] (respect for the
            equal dignity of all human beings) utgör grundvalen för ett demokratiskt
            och pluralistiskt samhälle. Europadomstolen hänvisar därvidlag
            (p. 40 som i sin tur hänvisar vidare till p. 2224) till att hänsyn
            skall tas till en rad internationella instrument, bl.a. en allmän
            rekommendation (nr 7) från Europarådets kommission mot rasism,
            främlingsfientlighet och intolerans (ECRI). I den rekommendationen
            anges att med rasism skall förstås bl.a. en uppfattning, grundad
            på ras, hudfärg, språk, religion, nationalitet eller nationellt
            eller etniskt ursprung, som rättfärdigar förakt för en person
            eller en grupp av personer. Varför dessa Europadomstolens vägledande
            kommentarer inte skulle kunna tillämpas på motsvarande sätt när
            det gäller förakt för homosexuella som grupp, särskilt mot bakgrund
            av Europadomstolens rättspraxis när det gäller homosexuellas rättigheter
            enligt konventionen, är svårt att förstå. HD nämner emellertid
            i sin dom i Greenmålet inte Gündüz i dessa delar. Därför får vi
            inte heller något svar på den frågan. Det har anförts att om uttalandena
            i det ovanstående rättsfallet var hate speach, kan man då verkligen
            mena att de svenska uttalandena inte var det? Om detta har Ombudsmannen
            för diskriminering på grund av sexuell läggning skrivit en omfattande
            artikel (http://www.homo.se/o.o.i.s/2361).
          </p>
          <head xml:id="i-2rd7McXwrfnur2apDX1Hog" type="h2">
            8.3 En översyn av hetslagstiftningen krävs
          </head>
          <p xml:id="i-VYpaZaMqeTLHk1ncYD4oFs">
            Miljöpartiet menar att hetslagstiftningen är en central del i
            rättssamhället. Det går inte att bortse från sambandet mellan
            hets och våld. Genom att tillåta att etniska minoriteter och homosexuella
            utmålas i offentligheten som hotfulla och mindre värda skapas
            ett samhällsklimat i vilket vissa upplever det som riktigt och
            rimligt att gå från ord till handling.
          </p>
          <p xml:id="i-3z7uHDGmevw5xy77JEDJ1x">
            En effektiv hetslagstiftning handlar inte att inskränka människors
            åsiktsfrihet. Det ska stå var och en fritt att ha vilka tankar
            den vill om vem den vill. Vad hetslagstiftningen ska uppnå är
            att sådana tankar inte agiteras på ett sätt som ökar risken för
            våld mot utsatta grupper.
          </p>
          <p xml:id="i-3VpRjRNkeVx9L6kSZMXwSr">
            Hets handlar i själva verket ytterst om att avhumanisera en folkgrupp.
            Den som hetsar vill minska människovärdet hos dem man hetsar mot,
            antingen i samhällets eller bara i den egna gruppens ögon. Det
            uttryckliga eller implicita syftet är ytterst att möjliggöra våldsutövning
            mot den utsatta gruppen.
          </p>
          <p xml:id="i-5GjMoQLFPXK2RgZKcjWnz9">
            Den juridiska röra som uppstått måste redas ordning i. I dagsläget
            är det högst oklart i vilken utsträckning vår hetslagstiftning
            över huvud taget gäller rent juridiskt lagen säger en sak medan
            Högsta domstolen säger en annan. Detta får konkreta verkningar
            när polis och åklagare ska fatta beslut om ingripanden. Skyddet
            framför allt för homosexuella har tveklöst urholkats. Det måste
            i detta läge vara vår uppgift som lagstiftare att se till att
            Sverige har en fungerande hetslagstiftning som når upp till medborgarnas
            berättigade krav på förutsebarhet, effektivitet och rättssäkerhet.
          </p>
          <p xml:id="i-CULrnCnwxbXeKkpgTxEyWW">
            Vi föreslår därför att en översyn omedelbart inleds. Uppgiften
            ska vara att noggrant granska Europakonventionen och Europadomstolens
            praxis och därefter föreslå en reviderad hetslagstiftning som
            upprätthåller utsatta gruppers skydd. I förarbetena till den nya
            lagen måste vi som lagstiftare tydligt ange hur vi förstår Europadomstolens
            praxis och hur lagen relaterar till begreppet hate speech och
            till konventionens skydd av yttrandefriheten. Alternativet att
            passivt se på hur människor utsätts för oprovocerat våld är att
            blunda både för sambandet mellan hets och våld och för vårt ansvar
            som lagstiftare. Riksdagen tillkännager för regeringen som sin
            mening vad som anförs i motionen om att en översyn av hetslagstiftningen
            omgående bör igångsättas.
          </p>
        </div>
        <div xml:id="i-PiiwQV96Qa7m6ycp5zqpj6" type="motSignatures">
          <list xml:id="i-SQBW2BchLfnNLHgpE84qTC">
            <item xml:id="i-9imeCAsBjk1p8EmnfCZ8tt" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-8wYKmikEfq5mRyCZFqAv1d" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-MZFZaBR4NqJcMSJ1VqePrB" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-RTUYFbXZkj7nimpaFmxZB4" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-HSKq44pEC2r1GazZffikBo" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-6c1XiXts6ZKqQoUm1nsV1D" who="i-PPtpTU7erj7n8C4rdQihuK">
              Lage Rahm (mp)
            </item>
          </list>
        </div>
      </div>
    </body>
  </text>
</TEI>
