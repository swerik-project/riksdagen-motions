<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00836">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__836/mot_1968__ak__836-001.pdf"/>
      <fw xml:id="i-7Lzifyi2uR1yhZJzM8mzrH">
        12 Motioner i Andra kammaren, nr 836 år 1968
      </fw>
      <div xml:id="i-Buckc9eWiAk9eT2BpmpUV8" type="motHeader">
        <div xml:id="i-4AZVQnt7idzk3PMiJLNq1y" type="motTitle"/>
        <div xml:id="i-87GtnhwDAL1kG1sjcWPENe" type="motSubmissionInfo"/>
      </div>
      <div xml:id="i-5vfjqCiDZZryZbQM355aif" type="motBody">
        <div xml:id="i-5bB89pmynzcTgyExuHT2w4">
          <p xml:id="i-P5xiVDdkatJ535JU8wmgpk">
            Nr 836
          </p>
          <p xml:id="i-xQAe97vWr937dshnh4kNT">
            Av herrar Hedlund och Wedén, angående den ekonomiska po-
          </p>
          <p xml:id="i-DQ2REDQV5dxdJZ9PUsePZh">
            litiken. (Lika lydande med motion nr 656 i Första kammaren)
          </p>
          <p xml:id="i-JtUAXHCLXmBN7L9x57PbfT">
            Bland de många problem inom den ekonomiska politikens sfär som
            efter ett långt socialdemokratiskt maktinnehav kvarstår olösta
            intar inflationen en framskjuten plats. Efter kriget har levnadskostnaderna
            i Sverige långt mer än fördubblats. Detta har medfört olägenheter
            och nackdelar för pro- duktionen och sysselsättningen samt har
            även påverkat inkomst- och för- mögenhetsfördelningen i en ur
            social synpunkt föga önskvärd riktning. Motståndskraften mot konjunkturavmattningens
            påfrestningar har försva- gats. Småspararna har missgynnats jämfört
            med andra mera välsituerade grupper, vilket innebär en uppenbar
            social orättvisa och motverkar det enskilda sparandet. Den socialdemokratiska
            regeringen har inte heller kunnat skapa förut- sättningar för
            en någorlunda jämn och stabil ekonomisk utveckling. Följ- den
            har långa tider blivit ett otillfredsställande utnyttjande av
            produktions- kapaciteten. Detta betyder väsentliga samhällsekonomiska
            förluster. BL a. har inom byggnadsverksamheten — den måhända mest
            reglerade delen av den ekonomiska verksamheten, där staten skulle
            kunnat visa sin förmåga att planmässigt styra — plötsliga variationer
            i byggnadstillstånd och bygg- nadsverksamhet tillhört det normala.
            Utvecklingen på byggnadsområdet och den statliga dirigeringen
            har även på detta sätt starkt medverkat till inflationen. Att
            nya bostäder, trots inte oväsentliga statliga subventioner, blivit
            så dyra att många människor inte har råd att hyra dem hör till
            de väsentliga dragen i utvecklingen. En annan sida av regeringens
            misslyckanden på det ekonomisk-politiska området gäller budgetpolitiken.
            även om dennas verkningar ingalunda kan bedömas uteslutande med
            hänvisning till det större eller mindre överskottet på driftbudgeten
            eller totalbudgeten, så kan det likväl konstateras att be- tydande
            variationer i detta överskott eller underskott bör anpassas efter
            konjunkturutvecklingen. Detta har varit ett bärande drag i den
            svenska budgetpolitikens principer. Finansminister Sträng har
            emellertid flera gånger under 1960-talet och slutet av 1950-talet
            lyckats åstadkomma att budgetöverskotten varit stora under mindre
            goda eller fallande konjunk- turer, medan de däremot blivit mindre
            under goda eller stigande konjunk-
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-002.pdf"/>
          <fw xml:id="i-38k7XPMMf23euprR4WmCFP">
            Motioner i Andra kammaren, nr 836 år 1968 13
          </fw>
          <p xml:id="i-5bpdFzw3JzRfdrLBj4v9Wh">
            turer. Det är i stort sett en utveckling tvärtemot den som skulle
            ha verkat i stabiliserande riktning. På detta sätt medverkade
            finanspolitiken till över- tryck inom samhällsekonomin för några
            år sedan och ledde till en pris- och lönestegring som i hög grad
            har försvagat det svenska näringslivets konkurrensförmåga under
            de senaste åren och ogynnsamt påverkat den reella löneutvecklingen
            och inkomsterna i övrigt. Dessutom har följden av kostnadsutvecklingen
            blivit att företagens konsolidering försvårats och i många fall
            omöjliggjorts. Tvärtom har den finansiella stabiliteten hos en
            del av dem minskats. På ett för alla uppenbart sätt har detta
            bekräftat riktigheten av den kritik som från vår sida framförts
            mot regeringens på- stående att fortsatt inflation gör det lättare
            att skapa en full och tryggad sysselsättning. Vi har påpekat att
            inflationen tvärtom i många fall genom att verka kostnadsuppdrivande
            minskar konkurrensförmågan med utlan- det samt försvårar företagens
            konsolidering. På dessa vägar åstadkommes otrygghet för sysselsättningen
            och arbetslöshet.
          </p>
          <p xml:id="i-TzXDiBexQZzPp78Bsf3k1s">
            Inflationen ökar arbetslösheten och minskar produktionen
          </p>
          <p xml:id="i-MfKUEmWs3vCcfc3kKqnRXU">
            En sådan verkan av inflationen framträder med särskild tydlighet
            om samtidigt en viss internationell konjunkturförsvagning föreligger.
            Inträffar dessutom vissa strukturförändringar och samtidigt artificiella
            förhållanden inom världshandeln kommer de härav betingade svårigheterna
            att läggas ovanpå dem som inflationsutvecklingen leder till. Från
            regeringshåll göres ofta gällande att det är konjunkturförsvagning-
            en och strukturförändringarna som i stort sett allena förklarar
            sysselsätt- ningssvårigheterna i Sverige. Detta är emellertid
            en ensidig och därför felaktig bild. Med en mindre intensiv inflation
            och kostnadshöjning skulle näringslivets räntabilitet och kapitalförsörjning
            varit gynnsammare och därmed skulle följt starkare drivkrafter
            till produktionsutveckling och större möjligheter att avsätta
            varor under hård konkurrens med utlandet. Detta betyder att man
            i så fall skulle haft en snabbare ökning av de nya arbetstillfällena
            och därigenom fått en bättre uppvägd verkan på arbets- marknaden
            av de inskränkningar som berott på konjunkturförsvagningen och
            vissa strukturella förändringar. Det är en klen tröst att det
            finns andra stater, särskilt Västtyskland, som det senaste året
            bedrivit en politik som i motsats till tidigare år med alldeles
            särskild styrka påverkat sysselsättningen där i negativ riktning.
            Trots sådana misstag ligger den svenska produktionsökningen och
            steg- ringen av nationalinkomsten för år 1967 på ett lägre procenttal
            än genom- snittet för OECD-staterna. Går man till perioden från
            och med 1965 till och med den beräknade siffran för innevarande
            år så finner man att den svenska nationalproduktens ökning väntas
            uppgå till ca 14 Z under denna 4-årsperiod, medan genomsnittet
            för OECD-staterna beräknas bli 19 XR. Siffran för Norge, där man
            i stort sett undgått den svenska arbetslöshets-
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-003.pdf"/>
          <fw xml:id="i-DYHmv41RJGyhABfB9XCB2z">
            14 Motioner i Andra kammaren, nr 836 år 1968
          </fw>
          <p xml:id="i-PdmqsUBDT8pTiHYDEcocxH">
            krisen, ligger till och med något högre än detta genomsnitt.
            Hade utveck- lingen hos oss varit lika snabb som genomsnittet
            för denna grupp av in- dustristater skulle vår nationalinkomst
            för närvarande årligen varit 6 å 7 miljarder kronor större än
            den är — vid samma penningvärde. Därmed skulle följt ett ökat
            skatteunderlag, och stat och kommun skulle årligen erhållit 3
            å 4 miljarder kronor mer i ökade inkomster.
          </p>
          <p xml:id="i-CNRSZJptRAsNjVWXWWqymt">
            Brister i regerings politiken Regeringspolitikens brister sådana
            de hade framträtt redan under 1965 och 1966 på några av de viktigaste
            punkterna sammanfattades i vår motion för jämnt ett år sedan på
            följande sätt, vilket frånsett den försvagade kon- junkturens
            verkan på kapitalmarknaden alltjämt synes utgöra en god karakteristik.
          </p>
          <p xml:id="i-SHBg5mwUBtuVqJUrsS6W49">
            1. Skadeverkningarna för såväl den enskilde som hela samhällsekonomin
            av en ständigt fortgående penningvärdeförsämring av den omfattning
            som denna haft under de senare åren har negligerats. Intresset
            att med energi och målmedvetenhet bekämpa inflationen har varit
            otillräckligt. I grunden ligger en allvarlig felbedömning från
            regeringens sida av inflationens verk- ningar. 2. Planeringen
            av reformarbetet och dess anpassning till de statsfinan- siella
            och samhällsekonomiska resurserna har varit synnerligen bristfällig.
            3. Den bristande planeringen har lett till ryckighet i finanspolitiken.
            Denna har också i stort sett anpassats dåligt till den faktiska
            konjunktur- situationen. 4. I särskilt hög grad har ryckighet
            utmärkt regeringens politik på bostadsområdet. Det har lett till
            överansträngning av resurserna under vissa perioder med bl.a.
            kraftiga kostnadsstegringar som följd. Plötsliga kast- ningar
            har gjorts för alt söka mildra skadeverkningar av gjorda feldispo-
            sitioner. 5. Kapitalförsörjningen i fråga om såväl bostadssektorn
            som företags- investeringarna har försummats. En direkt avvisande
            inställning har in- tagits gentemot flertalet väckta förslag att
            stimulera det enskilda sparan- det. Företagssparandet har medvetet
            strypts. 6. Det alltmera markerade behovet att reformera skattesystemet
            — bl. a. i syfte att förbättra de svenska företagens konkurrensläge
            gentemot utlan- det till gagn för de anställda — har mötts med
            oförståelse. Listan av försummelser och misstag i regeringspolitiken
            skulle kunna göras både längre och mera detaljerad. Men den anförda
            uppräkningen torde vara tillräcklig för att visa de enligt vår
            mening viktigaste kardinalfelen i den förda politiken: den slappa
            hållningen egentemot inflationen, den bris- tande planeringen
            och felgreppen i fråga om kapitalförsörjningen. Med dessa misstag
            hänger den bristande verksamheten i fråga om konkurrens- läget
            gentemot utlandet nära samman.
          </p>
          <p xml:id="i-2LHrGi5jbvqxNcDeWKSNwU">
            Av den följande framställningen framgår att vi nu framför liknande
            krav men med tillägg för en rad ting som är av betydelse i nuvarande
            starkt försämrade konjunkturläge. Våra förslag är alltså uttryck
            för en långsik- tig och målmedveten bedömning.
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-004.pdf"/>
          <fw xml:id="i-JnYGxEnWeB6xtDofySqgML">
            Motioner i Andra kammaren, nr 836 år 1968 15
          </fw>
          <p xml:id="i-GUdv1mtmNKAbo4wQCMGyW9">
            Regeringen söker trösta sig med att den svenska konkurrensförmågan
            inte kan vara allvarligt skadad, eftersom exporten kunnat upprätthållas
            i något växande utsträckning. Man blundar då för det faktum att
            denna ex- port till stor del har ägt rum till priset av en mycket
            låg räntabilitet och i förhållande till kostnaderna otillräckliga
            priser. Företagssparandet har sjunkit och på många håll blivit
            negativt. Regeringens påstående att självfinansieringen inom den
            svenska indu- strin är hög vid en internationell bedömning förefaller
            inte vara på ett till- fredsställande sätt underbyggt. För övrigt
            är det klart att om ett land sedan länge har så mycket högre löner
            än flertalet konkurrerande industriländer i Europa och annorstädes
            — utom Nordamerika och Australien och Nya Zeeland — så finns det
            ett behov av att man på någon punkt för en mera produktionsvänlig
            ekonomisk politik än de. Denna får inte på alla punkter vara ur
            näringslivets synpunkt lika med eller sämre än förhållandena i
            det konkurrerande utlandet. Eljest kan man inte trygga en fortsatt
            för- bättring i önskvärd takt. Den bristande konsolideringen inom
            företagen är som ofta påpekats till skada för de anställda och
            minskar deras trygghet. Företagens möjlighet att bibehålla sysselsättningen
            vid påfrestningar som väntas vara en inte alltför lång tid minskas
            uppenbarligen. Lika allvarligt är att den ovan be- skrivna utvecklingen
            naturligtvis skapar ogynnsamma förutsättningar för en snabb ekonomisk
            expansion och standardhöjning, vilket redan ovan påpekats. Att
            skatteinkomsterna på så sätt blir mindre än de skulle kunna vara
            — vid oförändrat skattetryck — är uppenbart. Detta blir fallet
            även av det skälet att en ofullständig sysselsättning gör det
            nödvändigt att till- gripa mera omfattande och dyrbara arbetsmarknadspolitiska
            åtgärder. Så- dana åtgärder är självfallet motiverade. Men ännu
            bättre är om man för en sådan politik att behovet av dem blir
            mindre därför att den ordinarie sysselsättningen inte utsättes
            för onödiga störningar eller expanderar i allt- för ringa grad.
          </p>
          <p xml:id="i-9hs3uhFYBATtV76SpXgSp5">
            Den stora arbetslösheten motiverar energiska åtgärder
          </p>
          <p xml:id="i-4VZxFYxLcjBQBfbMgmnqst">
            Framför allt är det naturligtvis hänsynen till de enskilda människorna
            som gör det angeläget att en politik föres som så snart som möjligt
            kan åstadkomma en ökning av sysselsättningen och en minskad otrygghet
            i ar- betet. De som är tillfälligt hänvisade till omskolningskurser
            eller bered- skapsarbeten tillhör dem för vilka den offentliga
            politiken bör söka skapa ordinarie arbetstillfällen. Tar man hänsyn
            till att vår vanliga arbetslös- hetsstatistik inte medräknar så
            många potentiellt arbetssökande som det verkliga antalet, bl.a.
            gifta kvinnor och nyligen utbildade ungdomar, så är det troligt
            att antalet människor utan ordinarie arbete f.n. överstiger 100
            000. Under sådana omständigheter framstår en expansiv ekonomisk
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-005.pdf"/>
          <fw xml:id="i-7NHNUzCsMVbqnUhbvSfr9E">
            16 Motioner i Andra kammaren, nr 836 år 1968
          </fw>
          <p xml:id="i-TZP8KpfQoAhawthsUeKEaA">
            politik såsom väl motiverad, ja nödvändig. De av regeringen föreslagna
            åtgärderna synes oss otillräckliga. Samtidigt är det klart att
            en hög bered- skap krävdes så att i händelse av en snabb konjunkturförbättring
            under vin- tern 1968—1969 eller månaderna därefter den expansiva
            politiken kan dämpas. Dessutom är det uppenbart att en svensk
            politik av produktions- och sysselsättningsökande slag måste hålla
            sig inom de gränser som sättes av hänsyn till vår betalningsbalans
            och valutareserv. I den mån det är möj- ligt att i någon mån åstadkomma
            en internationell parallell ekonomisk ex- pansion i en rad västeuropeiska
            stater, anpassad efter varje lands förhål- landen, så understödes
            därigenom tendensen till produktionsökning i Sve- rige, och ramarna
            vidgas för de svenska exportfrämjande åtgärder som är möjliga
            utan skadliga verkningar på Sveriges internationella likviditet.
            Därför framstår det som en central uppgift för den svenska regeringen
            att med all tänkbar energi söka skapa förståelse för lämpligheten
            av en sådan internationell ansträngning att skapa gynnsammare
            konjunkturer. Skall man döma av den omständigheten att regeringen
            i den offentliga debatten och i budgetkommentaren ägnat detta
            spörsmål så ringa intresse, förefaller det uppenbart att den gjort
            sig skyldig till en alltför passiv hållning. Att frågan vidrörts
            vid några överläggningar inom internationella organ kan inte anses
            tillräckligt. Vi kommer att i en särskild motion framlägga en
            rad förslag till änd- ringar av den statliga finanspolitiken och
            vissa andra åtgärder, som vi an- ser böra ingå i en snarast möjligt
            sysselsättningsskapande politik. Enligt vår mening borde regeringen
            redan under de senaste månaderna ha genom- fört flera sysselsättningsskapande
            åtgärder. Från vår sida har under höst- riksdagen allvarlig oro
            uttryckts för att regeringen inte med tillräckligt all- var tar
            itu med den nuvarande sysselsättningskrisen. Visserligen har ar-
            betsmarknadspolitiken kommit till ökad användning, men dessa åtgärder
            synes icke vara tillräckliga. Vi påpekade redan för ett år sedan
            i en motion, nr 764 i andra kammaren och nr 594 i första kammaren,
            att regeringen utan dröjsmål borde skapa en beredskap för att
            kunna kraftfullt ingripa i händelse av en eventuell konjunkturnedgång
            och då ha färdig en därför avpassad politik och nämnde en rad
            åtgärder. En del av dessa åtgärder har i större eller mindre utsträckning
            genom- förts, vilket visar att rekommendationerna var realistiska.
            Bland de förslag som vi nu i den särskilda finanspolitiska motionen
            fram- lägger kan nämnas viss ökning av vägbyggena samt tidigareläggning
            av en del statliga beställningar och användning av reservationsmedel
            för ur försvarets synpunkt angelägen anskaffning, som samtidigt
            leder till att sysselsättningen kan upprätthållas bättre i berörda
            industrier. En extra- ordinär åtgärd genom att svenska staten
            som gåva till utvecklingsländer överlämnar vissa kvantiteter av
            papper, järn, stål och gödningsmedel m. m. anser vi också vara
            väl motiverad. Liksom en del beställningar bör denna
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-006.pdf"/>
          <fw xml:id="i-KPR2FwBwqUD2oeyVzaRPc5">
            Motioner i Andra kammaren, nr 836 år 1968 17
          </fw>
          <p xml:id="i-GLHwHMaRDFnmLytZPXA1TW">
            åtgärd påbörjas omedelbart, alltså redan under innevarande finansår
            och med anslag på tilläggsstat. Det är ett allmänt intresse för
            alla grupper av vårt folk att vårt närings- livs kapacitet kan
            bättre utnyttjas. I likhet med vad som sker enligt rege- ringsförslaget
            bör sysselsättningsskapande åtgärder kunna finansieras med upplåning
            i viss utsträckning. Vi anser att det nya investeringsavdraget
            bör behållas under första halvåret. Därefter föreslår vi att omsättnings-
            skatten avskaffas för de slag av investeringsvaror som anges i
            särskilda motioner, således ett halvår tidigare än regeringen.
            Denna åtgärd kommer att medverka till en jämnare och högre sysselsättning
            under 1968. Skulle konjunkturen ytterligare försvagas förutsätter
            vi att kraftigare sysselsättningsskapande åtgärder tillgripes.
          </p>
          <p xml:id="i-8iGSoxsRJrRq8K4FgQCyUF">
            Snabb utveckling på längre sikt
          </p>
          <p xml:id="i-XZ9UEmYU56dsqi4o6KLK9g">
            Vid sidan av en sysselsättningsskapande politik, som är avsedd
            för ett läge med försämrad konjunktur, kräves enligt vår mening
            en bättre och effektivare ekonomisk politik genom en omläggning
            som sätter denna i stånd att mera effektivt främja en snabb ekonomisk
            utveckling på något längre sikt. Hit hör bl.a. en fastare budgetplanering
            och en rullande fler- årig finansplan samt en mera genomarbetad
            planering av det samhällseko- nomiska utvecklingsproblemet över
            huvud. Detsamma gäller behovet av en mera rationell utbildningspolitik
            och åtgärder för att uppnå en frivillig an- passning av arbetskraften
            till samhällets behov. Det förutsätter också här en planering
            som man kan kalla för en budget i arbetskraftstermer. Enligt vår
            mening består konsumenternas främsta skydd mot obefogat höga priser
            — i förhållande till kostnaderna — i att en effektiv konkur- rens
            äger rum under lika betingelser för olika företagsformer. Konkurren-
            sen stimulerar också till eliminering av onödiga kostnader och
            därigenom till billig produktion och måttliga priser. Emellertid
            är det uppenbart att konkurrensens priskontrollerande verkan kan
            stödjas och kompletteras genom samhälleliga åtgärder. Detta kan
            ske inte endast genom att främja förutsättningarna för effektiv
            konkurrens utan också med åtgärder som innebär att uppmärksamheten
            inriktas på sådana fall, där eljest konkur- rensens ofullständighet
            skulle kunna leda till omotiverat höga priser. På så sätt kan
            man även bidra till den konsumentupplysning som behövs för att
            konkurrenssystemet skall verka på önskvärt sätt. Vi anser följaktligen
            att den statliga pris- och kartellövervakningen har en visserligen
            i förhål- lande till konkurrensen sekundär betydelse men dock
            en betydelsefull upp- gift att fylla. Bland åtgärder som leder
            till en effektivare marknadshushållning, lägre kostnader, rörlighet
            på arbetsmarknaden och sålunda till en effektivare produktion
            vill vi nämna en avveckling av hyresregleringen i den takt som
            förutsättningarna härför kan skapas, så att en lugn anpassning
            av hyres-
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-007.pdf"/>
          <fw xml:id="i-JCgQ6KYqinkYMyWZDUXTHm">
            18 Motioner i Andra kammaren, nr 836 år 1968
          </fw>
          <p xml:id="i-Rnexhwdmq71gtbTBahSqW2">
            marknaden kan tryggas. Denna fråga behandlas i en särskild från
            vårt håll väckt motion. Vi har sedan flera år föreslagit en rad
            åtgärder för att stimulera det enskilda sparandet. Det är inte
            nödvändigt att här åter nämna alla våra praktiska förslag. Vi
            vill emellertid betona att en ökning av sparandet hos allmänheten
            och de många företagen inte kan ersättas genom statligt och kommunalt
            sparande. Vi vill särskilt peka på möjligheterna att det inom
            företagen tillgängliga sparandet kan ökas genom olika slag av
            vinstandels- system, varom avtal träffas. Staten kan emellertid
            genom en gynnsam skattemässig behandling uppmuntra till sådana
            avtal, som medför att vinst- andelen kvarhålles av företagen under
            ett avsevärt antal år. Vi vill också peka på lämpligheten av att
            man i vårt land, liksom redan skett på vissa andra håll, emitterar
            statliga, värdefasta obligationslån till en början med särskild
            inriktning på de mindre spararna. Dessa skulle genom denna spar-
            form få ett skydd mot kapitalförlust till följd av inflationen,
            vilket många av dem f.n. inte har möjlighet att skaffa sig. Lån
            av detta slag får alltså ses som lämpliga såväl på grund av deras
            sparstimulerande effekt som med hänsyn till sociala rättvisekrav.
            De genom ett sådant värdefast obligationslån vunna erfarenheterna
            bör sedan utnyttjas för vidare åtgärder i syfte att möjliggöra
            och underlätta värdefasta försäkringar och över huvud taget trygga
            spararna mot infla- tionsförluster. Att så sker kan på lång sikt
            få betydande verkningar till ökande av det enskilda, decentraliserade
            sparandet, som har en ytterst vik- tig uppgift att fylla för en
            effektiv kapitalmarknad. Från vår sida har många gånger framhållits
            att en bättre och mera eko- nomisk planering och ledning av den
            offentliga verksamheten skulle kunna medföra stora ekonomiska
            fördelar och dessutom få samhällsmaskineriet att fungera bättre.
          </p>
          <p xml:id="i-UDm33uYhrorNL4YLMKEds4">
            Skattebördans fördelning
          </p>
          <p xml:id="i-WXo2TRbrqW7tHb7LdKuZ4n">
            Vi har ofta framhållit att en omläggning av det svenska skattesystemet,
            så att det bättre motsvarar tidens krav och medför gynnsammare
            arbets- förutsättningar för arbetslivet, skulle vara till gagn
            för alla folkgrupper. Skatternas konstruktion har fördelningspolitisk
            betydelse men också verk- ningar på produktionens och nationalinkomstens
            utveckling. Dessutom måste betydande uppmärksamhet ägnas åt övervältringseffekterna
            i be- skattningen. Genom att välja skatteformer, där skatten inbetalas
            av före- tagen utan direkt samband med varje särskild försäljning
            till konsumen- terna, anser man sig på socialdemokratiskt håll
            ha tryggat att skatten »bäres av näringslivet» i motsats till
            när en omsättningsskatt uttages vid varje individuellt inköp från
            en konsuments sida. Denna syn på problemet ger ingen riktig bild
            av skattebördans fördelning vid olika skattepolitiska förändringar.
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-008.pdf"/>
          <fw xml:id="i-6ezPitsEZYoKRERtTL6bBg">
            Motioner i Andra kammaren, nr 836 år 1968 19
          </fw>
          <p xml:id="i-H9HQAT5UAXwmwKC6hNQqTF">
            Vi framför i annan motion förslag om ändringar i den statliga
            budgeten för innevarande och nästkommande budgetår. I särskilda
            motioner krävs en allmän skattereform innefattande bl. a. reformering
            av beskattningen av företag och enskilda i syfte att främja enskilt
            sparande och ekonomisk ex- pansion. En särskild utredning bör
            belysa frågan om finanspolitikens verk- ningar på produktion och
            sysselsättning samt på olika folkgruppers eko- nomi, varvid särskilt
            intresse ägnas åt verkan av viktiga omläggningar av skattesystemet.
            Osäkra slutsatser kan vara bättre än inga, om de behand- las med
            försiktighet. De kan bidra till en saklig och mera nyanserad of-
            fentlig debatt. Inflationen i vårt land under 1950- och 1960-talen
            sammanhänger bl. a. med den omständigheten att de fackliga organisationerna
            på arbetsmark- naden hittills måst räkna med en fortgående prisstegring.
            De har därför vid avtalens uppgörande ansett sig tvingade att
            räkna med att den samlade lönestegring som uppnås genom avtalen
            och den förutsedda löneglidningen skall kompensera för den väntade
            prisstegringen och dessutom ge en rim- lig förbättring av reallönerna.
            Detta är ur deras synpunkt en alldeles natur- lig slutsats. Å
            andra sidan skapas i detta läge genom statens oförmåga att bromsa
            inflationen ogynnsamma förutsättningar för en framtida minsk-
            ning av inflationen. Dessutom medför den nuvarande ordningen med
            av- talsförhandlingar vid olika tidpunkter en besvärlig diskussion
            om kom- pensation mellan organisationerna. Det medför naturligtvis
            missnöje bland medlemmarna, i synnerhet inom de organisationer
            som först förhandlar. Självklart är att parterna på arbetsmarknaden
            bör ha full frihet att träffa avtal utan tvång från statens sida.
            Detta är en viktig sida av vår demokratiska samhällsordning. En
            annan utgångspunkt för strävandena att uppnå en dämpning av inflationen
            och åstadkomma en bättre stabilitet i samhällsekonomin är att
            alla folkgrupper synes vara ense om vikten att penningvärdet bättre
            än hittills bevaras. Detta gäller oberoende av frågan i vad mån
            inflationen det ena eller andra året mest härrör från efterfråge-
            sidan eller mest från kostnadssidan.
          </p>
          <p xml:id="i-4E6ZqpVjnuWpanR2twFkLJ">
            Stabiliseringskonferenser som väg till samordning
          </p>
          <p xml:id="i-LNZds7Twz6xKUQWnZeueri">
            Mot denna bakgrund förefaller det vara naturligt att regeringen
            tar ini- tiativet till ett samråd mellan, å ena sidan, arbetsmarknadens
            parter och, å andra sidan, företrädare för regering och opposition,
            näringslivets orga- nisationer m.fl. och naturligtvis ekonomiska
            experter. Ingen folkgrupp kan förväntas vara villig att acceptera
            en minskad höjning av den nomi- nella inkomsten, t. ex. med 4
            å 5 Z årligen i stället för 8 å 9 Z, om man inte får trygghet
            för att andra grupper visar en motsvarande återhållsam- het. Under
            nuvarande förhållanden kan ingen sådan trygghet skapas. Det är
            här som stabiliseringskonferenser, vilkas förhandlingar förberedes
            av ett ekonomisk-socialt råd, har en ytterst viktig uppgift att
            fylla. Alla parter
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-009.pdf"/>
          <fw xml:id="i-GyDJUXwChBsdrnhqMAt66U">
            20 Motioner i Andra kammaren, nr 836 år 1968
          </fw>
          <p xml:id="i-AgosEWB29JDt2nuqjn5XPi">
            kan där få tillfälle att göra jämförelser mellan de allmänna
            riktlinjerna för sina och andras inkomstutveckling. På så sätt
            kan visshet skapas att återhållsamhet med de nominella kraven
            leder till mindre prisstegring och inte till någon mindre ökning
            av realinkomsten. Tvärtom kan man vänta att en dämpning av inflationstakten
            i Sverige skulle öka vårt näringslivs alltför ringa konkurrensförmåga
            under de kommande åren och därigenom skapa förutsättningar för
            en ökad och mindre osäker sysselsättning. För- delarna härav skulle
            inte endast tillfalla löntagarna och företagen utan hela folket,
            bl.a. genom att skatteunderlaget skulle växa och därmed en ökning
            av skattetrycket undgås. Samtidigt kan vid stabiliseringskonferen-
            ser de samhällsekonomiska förutsättningar som är beroende av den
            stat- liga ekonomiska politiken samt av beslut från regering och
            riksdag bättre än för närvarande klarläggas. Även därigenom ges
            en fastare grund för en bedömning av alla parter av verkningarna
            av en frivillig samordning av de nominella inkomststegringarna,
            i syfte att hejda eller väsentligt minska inflationen men samtidigt
            ingalunda minska utan snarare öka den reella inkomstförbättringen.
            Det är naturligtvis arbetsmarknadsparternas uppgift att utforma
            lämp- liga metoder och träffa avtal i enlighet därmed. Men i en
            demokrati är en offentlig debatt kring alla viktiga ekonomiska
            spörsmål en självklar sak och säkerligen i längden en väg att
            minska riskerna för statligt tvång samt öka utsikterna till goda
            lösningar på frivillig grund. Stabiliseringskonferen- ser och
            överläggningar inom ett ekonomisk-socialt råd samt offentlig debatt
            i anslutning därtill synes kunna förbättra förutsättningarna för
            en lösning av dessa spörsmål. Ledande personer som tillhör arbetsmarknadens
            orga- nisationer synes det senaste året ha visat ökad förståelse
            för betydelsen av att sambandet mellan olika uppgörelser bättre
            än hittills beaktas och att åtgärder vidtas för att underlätta
            för parterna att ta hänsyn till den ekono- miska politiken, som
            i sin tur måste i viss mån anpassas efter och möjligen söka motverka
            viktiga sidor av uppgörelserna på arbetsmarknaden. De här föreslagna
            stabiliseringskonferenserna samt det förordade nya ekonomisk-
            sociala rådet kan naturligtvis användas för en bättre belysning
            även av andra samhällsekonomiska problem än de här berörda. Det
            har sagts att demokrati är styrelse genom debatt. Man skulle i
            varje fall kunna säga att en frivillig samordning av mäktiga organisationers
            och stora folkgruppers åtgärder och intressen knappast blir möjlig
            på annat sätt än genom en upplysande offentlig diskussion samt
            sådana institutio- nella former som ger åt envar en bättre överblick
            över problemens karaktär och konsekvenserna av olika alternativ
            vad de egna handlingarna beträffar. På denna väg finns det möjligheter
            att undgå eller i varje fall radikalt minska de risker för statliga
            ingrepp av mer eller mindre utpräglad tvångs- karaktär som eljest
            åtskilliga observatörer tror sig kunna se avtecknade vid horisonten,
            om inflationens utveckling inte kan hejdas eller i hög grad
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-010.pdf"/>
          <fw xml:id="i-T2o6j5vSkwTVCrcatSWNb7">
            Motioner i Andra kammaren, nr 836 år 1968 21
          </fw>
          <p xml:id="i-4P4enuVSMEpU6NWyUj9oEV">
            dämpas. Ur vår synpunkt ter det sig som en angelägenhet av stor
            vikt att stabiliseringsproblemet i rimlig grad kan lösas utan
            statligt tvång på ar- betsmarknaden.
          </p>
          <p xml:id="i-A4p1MEqeYb6SmNn4mr74rw">
            Översikt över några viktiga förslag Några av de krav på en bättre
            politik som här ovan berörts och som till en del närmare utvecklats
            i andra motioner om planering och finanspolitik kan kort sammanfattas
            på följande sätt: 1. Budgetplaneringen bör göras fastare och utbyggas
            med ett längre perspektiv framåt. Hänsyn måste självklart tas
            till reformernas angelägen- hetsgrad och kostnader samt det finansiella
            och samhällsekonomiska &gt;utrymmet» under olika år. 2. En översiktlig
            nationalbudget bör uppgöras som innefattar en bedöm- ning av framtida
            tillgång och efterfrågan på olika slag av arbetskraft, i syfte
            att underlätta en effektiv användning av de samhällsekonomiska
            re- surserna samt tjäna som vägledning för åtgärder i syfte att
            utan tvång anpassa tillgången på olika utbildad arbetskraft till
            efterfrågan. 3. En översyn av statsutgifterna bör göras med jämna
            mellanrum, i syfte att främja kostnadsbesparingar och effektivitet.
            En sådan översyn bör nu igångsättas genom en parlamentarisk beredning.
            4. Den statliga finanspolitiken bör bättre än som skett under
            senare år och mera än regeringen föreslagit i den i år framlagda
            budgeten anpassas efter konjunkturerna. Därigenom samt medelst
            åtgärder som främjar en svensk produktionsökning och export bör
            de arbetsmarknadspolitiska åt- gärderna kompletteras så att tryggheten
            för sysselsättning och inkomst ökas. 3. Regeringen bör på det
            internationella planet och särskilt inom Orga- nisationer, där
            västeuropeiska industristater medverkar, främja en ekono- misk
            expansion i den industriella världen. Sverige bör eftersträva
            en mera utbyggd västeuropeisk konjunkturpolitik för att främja
            en sådan utveck- ling med bevarad stabilitet och hög sysselsättning.
            I detta syfte bör man bl.a. verka för att rådande konjunkturavmattning
            motarbetas genom en sänkning av räntenivån. 6. En allmän skattereform
            som gör skattesystemet rationellare bör ge- nomföras till gagn
            för alla folkgrupper eftersom produktionens utveckling därigenom
            främjas. 7. Det enskilda sparandet bör uppmuntras genom lämpliga
            skattepoli- tiska åtgärder och utgivning av värdefasta obligationer.
            8. Krafttag kräves för att begränsa inflationen så att denna hålles
            nere på en väsentligt lägre nivå än under de senaste två årtiondena.
            Samråd bör på statligt initiativ äga rum mellan företrädare för
            regering och riksdag, arbetsmarknadens organisationer, olika delar
            av näringslivet, konsument- representanter samt fristående ekonomisk
            expertis. Därigenom ernås gynn-
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-011.pdf"/>
          <fw xml:id="i-2LEX17YDfa6WjZL9jav9EY">
            22 Motioner i Andra kammaren, nr 836 år 1968
          </fw>
          <p xml:id="i-MFKCZkj4xSu7sdTWBv3kQr">
            sammare förutsättningar för en samordning, som skapar trygghet
            för att en allmän kostnadsuppressning undvikes och samtidigt största
            möjliga reella inkomstförbättring tryggas. Genom sådana stabiliseringskonferenser
            kan medborgarnas förtroende för statsmakternas vilja och förmåga
            att med kraft arbeta för penningvärdets försvar stärkas och även
            förutsättningarna förbättras för kamp mot inflationen. 9. Ett
            ekonomisk-socialt råd med företrädare för statsmakterna, olika
            organisationer samt oberoende expertis bör inrättas, i syfte att
            åstadkomma en bättre belysning av samhällsproblemens verkliga
            läge och att förbereda de ovan berörda stabiliseringskonferenserna.
            10. Konkurrensens värde för rationalisering, effektivitet, sänkta
            kostna- der och varornas anpassning efter konsumenternas behov
            bör konsekvent tillvaratas. Pris- och kartellnämnden bör ges tillräckliga
            resurser för sin viktiga prisövervakande verksamhet, som bör utövas
            så att konkurrensen stimuleras. Marknadshushållningen bör även
            i övrigt främjas, bl.a. genom en steg för steg genomförd avveckling
            av hyresregleringen allteftersom så- dana förutsättningar kan
            skapas för att en socialt betryggande utveckling uppnås. Kreditmarknaden
            bör organiseras med konkurrens på lika villkor som allmän riktpunkt
            för att främja en god ekonomisk utveckling. Detta är några sidor
            av den ekonomiska politik som vi förordar för att i medborgarnas
            gemensamma intresse mer än genom hittillsvarande politik öka produktionens
            effektivitet samt främja tryggheten i sysselsättningen och motverka
            inflationen.
          </p>
          <p xml:id="i-3pF1p62iCYVsgQJCr9Qrqy">
            Med hänvisning till ovanstående hemställer vi, att riksdagen
            i skrivelse till Kungl. Maj:t måtte 1. uttala att den ekonomiska
            politiken omlägges så att den bättre än hittills beaktar de ovan
            framförda synpunk- terna och förslagen i avsikt att trygga sysselsättningen,
            mot- verka pris- och kostnadsstegringar samt främja produktio-
            nens tillväxt; 2. särskilt framhålla att genom stabiliseringskonferenser,
            där arbetsmarknadens parter, vissa andra organisationer, regering
            och riksdag samt erforderlig expertis deltager, för- utsättningar
            bör skapas för en frivillig samordning av ar- betsavtal, prispolitik
            och ett lämpligt tillrättaläggande av den offentliga ekonomiska
            politiken med ökad ekonomisk stabilitet som följd; 3. anhålla
            att utredning sker om inrättande av ett ekono- misk-socialt råd
            med uppgift att diskutera och förbereda en effektiv stabiliseringspolitik;
            4. hemställa om utgivning av ett värdefast statligt obliga- tionslån
            med inriktning särskilt på att uppmuntra och tryg- ga den stora
            allmänhetens sparande, varvid förutsättes att
          </p>
          <pb facs="riksdagen-motions-pdf/data/1968/mot_1968__ak__836/mot_1968__ak__836-012.pdf"/>
          <fw xml:id="i-SJ3RoRqZ3JPvmxDZNGxphw">
            Motioner i Andra kammaren, nr 836 år 1968 23
          </fw>
          <p xml:id="i-RityWbHsUHDa4Y9nLPEhk7">
            genom detta lån vunna erfarenheter senare tillgodogöres för att
            möjliggöra värdefasta försäkringar och skapa ökad trygghet för
            spararna mot inflationsförluster; 3. hemställa att en parlamentarisk
            utredning tillsättes för en översyn av statens utgifter i syfte
            att främja kostnads- besparingar; samt 6. hemställa att under
            medverkan av ekonomisk expertis en utredning sker för belysning
            av olika finanspolitiska åt- gärders verkningar på produktion,
            sysselsättning och in- komstfördelning.
          </p>
          <p type="date" id="i-Vuj2g6tXdsXqtgbxsLe3SL">
            Stockholm den 26 januari 1968
          </p>
          <div xml:id="i-2mJfXZx8xDe23JFnCZCV9n" type="signatureBlock">
            <p who="i-KaEwnQ53dsfqZGV8fcpYbX" type="signature">
              Gunnar Hedlund (cp)
            </p>
            <p who="i-BtszRKWKgFfiTcr2r2Ek6j" type="signature">
              Sven Wedén (fp)
            </p>
          </div>
        </div>
      </div>
    </body>
  </text>
</TEI>
