<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__715/mot_1966__ak__715-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra kammaren, nr 715 år 1966
          </p>
          <p>
            Nr 715
          </p>
          <p>
            Av herrar Ullsten och Mundebo, angående föreningsrätten.
          </p>
          <p>
            Till det för en demokrati karakteristiska hör föreningsrätten.
            I vårt land fick föreningsrätten sin legala reglering först genom
            1936 års lag om förenings- och förhandlingsrätt. Författningsutredningen
            inrymmer i sitt förslag till rege- ringsform i 2 kap., Grundläggande
            fri- och rättigheter, en bestämmelse: »Svensk medborgare skall
            åtnjuta — — — föreningsfrihet.» Det torde numera råda allmän uppslutning
            kring principen om föreningsfrihet. När man kommer över från allmänna
            talesätt till att konkret avgränsa innehållet i föreningsrätten
            visar det sig dock att betydande oenighet föreligger. Stark kritik
            kan riktas mot gällande rätt. Professor Folke Schmidt sammanfattar
            i sitt standardverk Kollektiv arbetsrätt: » Till slut skall konstateras
            att det skydd lagstiftningen givit åt syndikalisterna är ganska
            bräckligt.» Det är tre områden där vi anser att lagstifningen
            i dag inte tillgodoser de berättigade krav som rests från minoritetshåll
            — främst från medlemmar av den syndikalistiska fackföreningsrörelsen
            Sveriges arbetares centralorga- nisation. Det gäller arbetsdomstolens
            sammansättning, organisationsklausulerna och mätningsmonopolet.
          </p>
          <p>
            Arbetsdomstolens sammansättning
          </p>
          <p>
            I motioner till fjolårets riksdag från vårt håll (I: 228 och
            II: 295) togs frågan om arbetsdomstolens sammansättning upp. I
            denna domstol finns lekmanna- bisittare, av vilka två utses efter
            förslag av Svenska arbetsgivareföreningen och två efter förslag
            av Landsorganisationerm. I mål som huvudsakligen rör tjänste-
            man skall enligt lagändring år 1947 i stället för den ena av Landsorganisationens
            representanter ingå en ledamot som utses på förslag av Tjänstemännens
            central- organisation. Vid sidan av de fyra partsrepresentanterna
            ingår tre ämbetsmän, av vilka två med juridisk kompetens och en
            med särskilda erfarenheter från arbetsmarknaden. I motionerna
            framhölls bl.a. följande. Lekmännen i arbetsdomstolen avses inte
            vara rena intresserepresentanter. En strävan till objektivitet
            i bedömningen har noterats. Det är dock bekant, att löntagarnas
            och arbetsgivarnas representanter ofta engagerar sig för skilj-
            aktiga ståndpunkter. Under de tre första åren av arbetsdomstolens
            verksamhet reserverade sig överröstade lekmannaledamöter i 40
            9, av alla mål, en siffra som under senare år har sjunkit till
            10—17 9. Oenigheten torde dock vara
          </p>
          <pb facs="riksdagen-motions-pdf/data/1966/mot_1966__ak__715/mot_1966__ak__715-002.pdf"/>
          <p>
            Motioner i Andra kammaren, nr 715 år 19C6 17
          </p>
          <p>
            större än dessa procenttal antyder, då stadgad rättspraxis gör
            bedömningen av många mål tämligen okomplicerad. Jur. dr Lennart
            Geijer har i sin mono- grafi över arbetsdomstolens arbete givit
            följande karakteristik: »Det är svårt att komma förbi det väsentliga
            förhållandet att lekmannaledamöterna nästan alltid reserverar
            sig för den egna sidan.» Lekmannaledamöternas tendens till större
            förståelse för den närstående par- tens synpunkter är inte till
            men för arbetsdomstolens oväld, så länge som båda parterna på
            detta sätt erhåller ett slags modifierad representation i rätten.
            Annorlunda är situationen om endast den ena parten åtnjuter denna
            fördel. Om den ena sidans lekmannaledamöter i domstolen är främmande
            för den när- stående partens avtals- eller arbetsförhållanden
            eller av andra skäl inte intar samma moderat välvilliga attityd
            till den närstående parten som deras kolleger till motparten rubbas
            jämvikten. En sådan rubbad jämvikt förelåg tidigare i mål rörande
            tjänstemän, men balansen kan delvis anses återställd genom 1947
            års reform. Domstolens sammansättning är emellertid från denna
            synpunkt mindre väl avvägd för en annan grupp av mål. Medlemmar
            och sammanslutningar inom den syndikalistiska fackföreningsrörelsen
            Sveriges arbetares centralorganisation har inte sällan varit parter
            i arbetsdomstolsmål. Mellan den syndikalistiska fackföreningsrörelsen
            och Landsorganisationen har rått en viss spänning, på det lokala
            planet tidvis en markerad irritation. Det kan inte anses säkert
            att de genom Landsorganisationen utsedda ledamöterna i arbetsdomstolen
            intar sam- ma attityd till en syndikalistisk part som till andra
            löntagarparter. Särskilt tveksam ter sig arbetsdomstolens opartiskhet
            i vissa mål, som rör föreningsrätten. I sådana mål har syndikalister
            ofta fört talan mot organisa- tionsklausuler i avtal, som slutits
            mellan ett till Landsorganisationen anslutet förbund och ett sarbetsgivarförbund.
            Motparten i rättegången kan därvid räkna med en viss välvillig
            förståelse från samtliga fyra lekmannaledamöter. Bland rättsfall
            av denna typ kan nämnas AD 1945 nr 35, 36 och 77, AD 1946 nr 41,
            50, 59 och 64, AD 1947 nr 50, AD 1948 nr 21, AD 1949 nr 49, AD
            1951 nr 21, AD 1953 nr 10, AD 1954 nr 19 och 20 samt AD 1960 nr
            16. Dom- stolen har i flertalet av dessa fall fällt för syndikalisterna
            ogynnsamma domar. Riktigheten av arbetsdomstolens rättstillämpning
            i en rad av dessa mål har ifrågasatts av JO och i den juridiska
            doktrinen. Motionärerna krävde att en på förslag av Sveriges arbetares
            central- organisation utsedd ledamot skulle inträda som den ene
            löntagarrepresentanten i domstolen i mål som huvudsakligen rör
            till denna organisation anslutna medlemmar och organisationer.
            Utskottet — sammansatta konstitutions- och andra lagutskottets
            utlåtande nr 1 år 1965 — avstyrkte motionerna med en knapphändig
            motivering. Genom motionärernas förslag skulle, menade ut- skottet,
            domstolen inte tillföras någon ökad sakkunskap om förhållandena
            på arbetsmarknaden eller om de där utbildade rättsuppfattningarna.
            Det är
          </p>
          <pb facs="riksdagen-motions-pdf/data/1966/mot_1966__ak__715/mot_1966__ak__715-003.pdf"/>
          <p>
            18 Motioner i Andra kammaren, nr 715 år 1966
          </p>
          <p>
            enligt vår uppfattning inte säkert att utskottets påstående är
            riktigt, men det avgörande är att sakkunskapen inte skulle minska
            genom en sådan ändring. Arbetsdomstolens ordförande, som yttrade
            sig över motionerna, ansåg att den föreslagna reformen skulle
            »vara förenad med allvarliga olägenheter och bland annat sätta
            domstolens anseende för objektivitet i fara» (kurs. här). Detta
            skäl fann utskottet övertygande. Vi har för vår del svårt att
            förstå att arbets- domstolens objektivitet skulle kunna förlora
            på att i mål där syndikalist är före lekmännen inte är utsedda
            efter förslag endast från SAF och från syndikalister- nas konkurrentorganisation
            LO. De missnöjesyttringar över domstolens sam- mansättning som
            kommit fram från bl. a. syndikalistiskt håll tyder närmast på
            att tilltron till domstolens oväld skulle öka genom en sådan reform.
            Det kan ha sitt intresse att jämföra utskottets uppfattning med
            ett avsnitt ur professor Folke Schmidts arbete Kollektiv avtalsrätt:
            »Under en period kom ämbetsmannaelementet att stanna i minoritet
            i en serie mål som rörde verkan av organisationsklausuler och
            AD:s avgöranden bestämdes av arbets- givare- och arbetareledamöternas
            gemensamma votum. Majoritetens stånd- punkt innebar en tolkning
            av bestämmelserna om föreningsrätt som var mycket ogynnsam för
            de syndikalistiska fackföreningarna.» Som ovan framhållits an-
            såg JO att AD:s avgöranden inte syntes stå i överensstämmelse
            med gällande bestämmelser om föreningsrätt. Även om arbetsdomstolen
            i de av JO särskilt åsyftade fallen ändrat praxis, är det rimligt
            att föreställa sig att man från syndikalistiskt håll fortfarande
            i vissa fall kan hysa tvivel på arbetsdomstolens fullständiga
            opartiskhet. Det finns inte någon anledning att betvivla att samtliga
            ledamöter av arbetsdomstolen strävar efter en objektiv bedömning,
            men redan det förhållandet att den ena parten kan ledas att tvivla
            på domstolens opartiskhet utgör ett tillräcklig skäl för att ändra
            dess samman- sättning. När det gäller andra fackorganisationer
            finns det knappast exempel på rättsfall där arbetsdomstolens opartiskhet
            skulle kunna betvivlas av den anledningen att en part tillhört
            något av de övriga fackförbunden. Vi menar emellertid att även
            övriga fackorganisationer på samma sätt bör få föreslå särskilda
            ledamöter vid mål som rör till dessa organisationer anslutna med-
            lemmar.
          </p>
          <p>
            Organisationsklausuler
          </p>
          <p>
            Den i detta sammanhang centrala regeln i lagen om förenings-
            och förhand- lingsrätt återfinns i 3 $. Med föreningsrätt förstås
            där »rätt för arbetsgivare och arbetstagare att tillhöra förening,
            varom i 2 $ sägs, utnyttja medlemskap i förening samt verka för
            bildande av sådan». Föreningsrätten skyddar alltså endast arbetstagare
            som vunnit anställning eller under vissa speciella om- ständigheter
            förutvarande arbetstagare. Däremot. tillförsäkrar lagen ej den
            arbetssökande något skydd. Användningsområdet för s. k. organisationsklausuler
            — dvs. bestämmelser som
          </p>
          <pb facs="riksdagen-motions-pdf/data/1966/mot_1966__ak__715/mot_1966__ak__715-004.pdf"/>
          <p>
            Motioner i Andra kammaren, nr 715 år 1966 19
          </p>
          <p>
            syftar till att bereda den avtalsslutande organisationens medlemmar
            ensamrätt eller företrädesrätt till arbete — har begränsats genom
            att Svenska arbetsgivare- föreningen inte accepterar som medlemmar
            företag som tillåter organisations- klausuler. Utan att föreningsrättskränkning
            föreligger kan alltså en arbetsgivare utan- för SAF systematiskt
            avvisa arbetssökande, som inte tillhör den avtalsslutande organisationen.
            På arbetstagarsidan är det vanligen LO-anslutna förbund som ingått
            avtal om organisationsklausuler. Sin faktiska udd får det bristfälliga
            skyddet för arbetssökande mot den syndikalistiska föreningsrörelsen.
            Genom att anställning av byggnadsarbetare sker för varje särskilt
            bygge och genom att SAC har en relativt sett hög anslutningsprocent
            i just denna bransch får den otillfredsställande rättsliga regleringen
            på detta område stor praktisk betydelse. Föreningsrätten är enligt
            vår uppfattning bristfällig så länge arbetsgivare på det sättet,
            med arbetslöshet som påtryckningsmedel, kan påverka arbets- tagarens
            val av facklig organisationstillhörlighet. Vi förordar därför
            att Kungl. Maj:t förelägger riksdagen ett förslag till ändring
            av lagen om förenings- och förhandlingsfrihet av innebörden att
            föreningsrättskränkning skall föreligga även om arbetsgivare avvisar
            arbetssökande med aktgivande på den sökandes medlemskap i förening.
          </p>
          <p>
            Mätningsmonopolet
          </p>
          <p>
            Frågan om uttagande av mätningsavgifter i ett visst fall kunde
            utgöra föreningsrättskränkning behandlades år 1947 i dom nr 50
            av arbetsdomstolen. Rättsfallet refereras och kommenteras av professor
            Schmidt:
          </p>
          <p>
            Enligt riksavtalet mellan Byggnadsindustriförbundet och de stora
            arbetare- förbunden inom byggnadsindustrien skall uppmätning av
            ackordsarbete ske genom gemensam mätning av arbetsgivareförbundets
            och arbetareförbundets mätningsmän. På begäran av fackförening
            är arbetsgivare skyldig att av ackordsöverskott innehålla och
            till fackföreningen överlämna ett belopp utgörande ersättning
            till arbetarnas mätningsman. Skyldigheten att avdraga mätningsarvode
            gäller även för det fall, att samtliga arbetstagare inom ackordslaget
            står utanför de avtalsslutande arbetareförbunden. Den syndika-
            listiska organisationen Stockholms byggnadsarbetaresyndikat hade
            också ett mätningskontor. Enligt syndikatet förelåg en kränkning
            av föreningsrätten, om en arbetsgivare vägrade att utföra gemensamma
            mätningar med syndikatet och om han gjorde avdrag för mätningsavgift
            till den andra fackföreningen från ackordsöverskott som skulle
            tillkomma syndikatets medlemmar. AD för- klarade, att en arbetsgivare
            icke utan särskilt åtagande skulle vara skyldig att företaga en
            gemensam mätning med arbetarparten. Föredrog arbetsgivaren att
            företaga mätning på egen hand, blev frågan om arbetarens ackordsfordran
            att bedöma efter vanliga regler som gäller då en part påstår betalning
            för visst belopp och motparten bestrider beloppets riktighet.
            Den obligatoriska mätningsavgiften framstod visserligen som ett
            allvarligt men för syndikatet. Faktiskt hindrades medlemmarna
            att använda den egna organisationens mät- ningsmän. Uttagandet
            av denna avgift, som erlades av samtliga arbetare,
          </p>
          <pb facs="riksdagen-motions-pdf/data/1966/mot_1966__ak__715/mot_1966__ak__715-005.pdf"/>
          <p>
            20 Motioner i Andra kammaren, nr 715 år 1966
          </p>
          <p>
            oavsett om de var organiserade eller ej, kunde likväl icke anses
            som en kränkning av de syndikalistiska arbetarnas föreningsrätt.
            Domstolens vice ordförande Gösta Lind hade avvikande mening. Den
            obligatoriska mätnings- avgiften innebar objektivt sett en föreningsrättskränkning.
          </p>
          <p>
            Mätningsmonopolet ger den gynnade fackföreningen stora fördelar
            i orga- nisationsarbetet även om monopolet inte utnyttjas till
            att uttaga obehövliga avgifter. I ett utslag av 1954 har fastställts
            att mätningsavgift får uttas av SAC-medlem endast i den mån det
            gäller att täcka kostnader, som verkligen är förbundna med den
            företagna mätningen. Också mätningsmonopolet har i sina praktiska
            konsekvenser särskilt drabbat SAC. Utan att på något sätt vilja
            ta ställning till den tolkning av gällande rätt som arbetsdomstolen
            gjort vill vi bara betona att nuvarande ordning är otill- fredsställande.
            Vi anser emellertid att riksdagen bör begära att regeringen undersöker
            olika möjligheter att häva mätningsmonopolet samt framlägger förslag
            med detta syfte. Vi hemställer, att riksdagen måtte besluta sådan
            ändring av lagen om arbetsdomstol, att en på förslag av Sveriges
            arbetares central- organisation utsedd ledamot inträder som den
            ene av löntagar- ledamöterna i domstolen i mål, som huvudsakligen
            rör till Sveriges arbetares centralorganisation anslutna medlemmar
            och organisationer; att riksdagen i skrivelse till Kungl. Maj:t
            måtte begära utredning och förslag om vilka andra fackorganisationer
            som i enlighet med i motionen angivna principer också bör äga
            rätt att föreslå medlemmar av arbetsdomstolen; att riksdagen i
            skrivelse till Kungl. Maj:t begär förslag om ändring i 1936 års
            lag om förenings- och förhandlingsrätt, syftande till dels att
            föreningsrättskyddet skall gälla även för arbetssökande, dels
            att häva mätningsmonopolet.
          </p>
          <p>
            Stockholm den 26 januari 1966
          </p>
          <p>
            Ola Ullsten Ingemar Mundebo
          </p>
          <p>
            Ivar Heggströms Tryckeri AB + Stockholm 1966 660184
          </p>
        </div>
      </div>
    </body>
  </text>
</TEI>
