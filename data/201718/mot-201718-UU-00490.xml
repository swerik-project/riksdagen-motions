<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-00490">
  <teiHeader>
    <fileDesc>
      <titleStmt>
        <title>Nordiskt vägval</title>
        <author corresp="i-SrBAa2d3LWrMGJXvTgBhLV">av Jeff Ahl (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:490 av Jeff Ahl (SD)</title>
          <idno type="rdwebb">H502490</idno>
          <rs type="number">490</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H502490/text</ref>
          <ref type="dokument_url_html">http://data.riksdagen.se/dokument/H502490</ref>
          <ref type="dokumentstatus_url_xml">http://data.riksdagen.se/dokumentstatus/H502490</ref>
          <ref type="docx">http://data.riksdagen.se/fil/0FAD0537-1BC0-48B1-9B4F-10D5E238A96C</ref>
          <ref type="pdf">http://data.riksdagen.se/fil/BC526055-AABA-4705-AB28-7E791FD5F0F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fd1Nitzhyv4kZTTYR3CQGR" type="signed"/>
        <correspContext corresp="i-Fd1Nitzhyv4kZTTYR3CQGR">
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction xml:id="i-4qmDmtzCye5pwEEJvBCG3B" type="submitted">
          <date when="2017-09-29"/>
          <time when="09:42:38"/>
        </correspAction>
        <correspAction xml:id="i-71XiPZaMY2e5iDNjmu8x8x" type="reviewed">
          <date when="2017-09-29"/>
          <time when="13:25:16"/>
        </correspAction>
        <correspAction xml:id="i-FZWEsXpEV38DeAoLcnKPgv" type="referred">
          <date when="2017-10-13"/>
        </correspAction>
        <correspAction xml:id="i-AkYt8gV5WboC2UPdNfWR5c" type="assigned">
          <date when="2018-10-11"/>
          <time when="10:44:44"/>
        </correspAction>
        <correspContext corresp="i-AkYt8gV5WboC2UPdNfWR5c">
          <ref type="assignedTo">Utrikesutskottet</ref>
        </correspContext>
        <correspAction xml:id="i-YBvPhFSNpid9YPo4cBEqDK" type="behandlas_i"/>
        <correspContext corresp="i-YBvPhFSNpid9YPo4cBEqDK">
          <ref type="uppgift">2017/18:NU1</ref>
          <ref type="ref_dok_id">H501NU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU1</ref>
          <ref type="ref_dok_titel">Utgiftsområde 24 Näringsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CwvMobyu9HxMQw4dpBTeN2" type="behandlas_i"/>
        <correspContext corresp="i-CwvMobyu9HxMQw4dpBTeN2">
          <ref type="uppgift">2017/18:KU35</ref>
          <ref type="ref_dok_id">H501KU35</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU35</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G8qt1Yr6Hyhohe9SbQuvNe" type="behandlas_i"/>
        <correspContext corresp="i-G8qt1Yr6Hyhohe9SbQuvNe">
          <ref type="uppgift">2017/18:KU36</ref>
          <ref type="ref_dok_id">H501KU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU36</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GM3dqyqedekujTjAYxYE44" type="behandlas_i"/>
        <correspContext corresp="i-GM3dqyqedekujTjAYxYE44">
          <ref type="uppgift">2017/18:UU18</ref>
          <ref type="ref_dok_id">H501UU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU18</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PnQWtibW1UfPeczftqu6Bx" type="behandlas_i"/>
        <correspContext corresp="i-PnQWtibW1UfPeczftqu6Bx">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BGAEEnovbsX3An1h4HJGrQ" type="motHeader">
        <div xml:id="i-YRiRDBWzarepdmAsCdQdpv" type="motTitle">
          Motion till riksdagen 2017/18:490 av Jeff Ahl (SD) Nordiskt vägval
        </div>
      </div>
      <div xml:id="i-Hh56cXgF4NhPN3jEFsGqYR" type="motBody">
        <div xml:id="i-M2VoXY5eKWJXn7GfarvoJy" type="motProposal" subtype="förslag">
          <head xml:id="i-8mgNAezWruDRgHpCktr2Cp">
            Förslag till riksdagsbeslut
          </head>
          <list xml:id="i-KiKjaacqRrZtPehAHLLtwg" style="ol">
            <item xml:id="i-4hXsSfqWzXX5QLJVpodrav">
              Riksdagen ställer sig bakom det som anförs i motionen om att
              Sverige omedelbart bör inleda omförhandlingar om sitt medlemskap
              och tillkännager detta för regeringen.
            </item>
            <item xml:id="i-5n2QSm3LvvQbUjPSefsqtf">
              Riksdagen ställer sig bakom det som anförs i motionen om en folkomröstning
              den 6 juni 2016 med möjlighet för svenska folket att säga ja till
              utträde ur EU och ja till ett nordiskt vägval och tillkännager
              detta för regeringen.
            </item>
            <item xml:id="i-VG7pA9z2ocULpcFn5qw4av">
              Riksdagen ställer sig bakom det som anförs i motionen om ett
              nordiskt försvars- och handelsförbund och tillkännager detta för
              regeringen.
            </item>
            <item xml:id="i-3MvBW3ZTpj85Jz7EbUPFqs">
              Riksdagen ställer sig bakom det som anförs i motionen om Efta
              och tillkännager detta för regeringen.
            </item>
            <item xml:id="i-LNFtXXMEDCSf38D2BtVkpM">
              Riksdagen ställer sig bakom det som anförs i motionen om Storbritannien
              och tillkännager detta för regeringen.
            </item>
            <item xml:id="i-TMt6gvLac7qQVmcHLaGXeb">
              Riksdagen ställer sig bakom det som anförs i motionen om valsedlarnas
              utformning och tillkännager detta för regeringen.
            </item>
          </list>
        </div>
        <div xml:id="i-7JD72wkESMjuaxZKkfiaYv" type="motContent">
          <head xml:id="i-YSaCZYtUqcnneJWtJqVnvY" type="h1">
            Motivering
          </head>
          <p xml:id="i-KYqy92t7tttXnReG6HbV7J">
            Sveriges medlemskap i EU är sammantaget missgynnsamt för det
            svenska folket. Resultatet av det svenska medlemskapet i EU har
            inneburit en utbredd lönedumpning, försämrad arbetsmiljö, försämrade
            konkurrensvillkor för många företag, försämringar för våra bönder,
            eskalerande gränsöverskridande kriminalitet, försämrat gränsskydd,
            hundratals miljarder som redan betalats i EU-avgift och kommer
            betalas samt allt mer beskuren nationell suveränitet. De fördelar
            som finns med ett frihandelsområde inom Europa går att uppnå utan
            ett medlemskap i EU och med allt negativt det innebär, det EU
            vi är med i idag är väsensskilt från det EU svenska folket röstade
            för att gå med i 1994.
          </p>
          <head xml:id="i-YZSyMNe6yEYiUgAxvEvWY4" type="h2">
            Negativa påverkningar av medlemskapet i EU
          </head>
          <p xml:id="i-7ak2rTgfBQFLDjFZ2jUw4b">
            De klassiska exemplen där lönedumpning, osund konkurrens och
            försämrad arbetsmiljö är utbredd är till exempel i bygg- och åkerinäringen.
            Seriösa svenska företagare som vill ge sina anställda schysta
            löner och villkor får konkurrera med låglöneföretag från öststaterna.
            Svenska företag måste följa rigid och i de flesta fall rimlig
            lagstiftning på en mängd olika områden, de absolut flesta svenska
            företag sluter kollektivavtal med sina anställda – villkor som
            inga länder i Östeuropa når upp till – och de måste konkurrera
            mot utländska företag som tillåts underskrida miljökrav som ställs
            mot dem. Antalet konkurser och konkursutsatthet har ökat kraftigt
            inom byggbranschen
            <ref xml:id="i-UVCiMFRiHq69eBwTJAdxt3" target="i-7ThqYPYZzsvGxX3D1QA7ck">
              [1]
            </ref>
            . Samma villkor har våra bönder, de ska konkurrera med kontinentala
            bönder vars djurskydds- och miljölagstiftning är undermålig, vilket
            har inneburit en belastning för svenska bönder som redan har haft
            det tufft. På grund av den påfrestning som svenskt jordbruk utsätts
            för blir även svensk säkerhet lidande, vid krig, blockad eller
            omfattande naturkatastrof kommer svenskt jordbruk inte kunna försörja
            Sveriges befolkning som tidigare var möjligt
            <ref xml:id="i-7m69KiY8JWgmZUYgvymK6S" target="i-52vsjx9dd3uWGkwpPWcNg3">
              [2]
            </ref>
            .
          </p>
          <p xml:id="i-Lt46swGQQoeJML87vRvUFP">
            Sverige har allt färre tullanställda sedan inträdet i EU, vi
            har gått från cirka 3 000 anställda 1994 till 2 000 anställda.
            Anställda inom Tullverket varnar om allt mer omfattande smuggling
            av vapen, människor och narkotika
            <ref xml:id="i-UJMJRU5mPkQVLb75tBtqQD" target="i-NCSdmp7wtiA2LEAK7Bc68q">
              [3]
            </ref>
            . Det är ett hot mot rättsstaten och våra barn när narkotika
            och vapen flödar fritt till följd av de nedmonterade gränsskydden
            i Europa. Ideologiska utopiska drömmar har fått styra utvidgningen
            av unionen istället för rationalitet och säkerhetsmedvetenhet.
            Det är också ett faktum att terrorister gynnas starkt av den rörelsefrihet
            som det nedmonterade gränsskyddet i Europa medger.
          </p>
          <p xml:id="i-X8m5CvTWT6PubJeaTyynMN">
            Sveriges folkvalda politiska organ får allt mindre att säga till
            om, i Sveriges primär- och sekundärkommuner påverkas så mycket
            som 60 % av besluten direkt eller indirekt av beslut fattade i
            Bryssel. Samtidigt som vi har en omfattande diskussion om det
            potentiella ryska militära hotet mot vår suveränitet, så berör
            vi sällan ämnet om den mjuka makt som EU använder för att kringskära
            de tidigare fria europeiska ländernas folkmakt och suveränitet.
            Demokratin och transparensen i Europa ersätts i allt snabbare
            takt av meritokrati och begränsad insyn, i ett sådant system kommer
            korruption och andra missförhållanden att eskalera. Redan idag
            är EU en korrupt organisation där respekten för nationalstaterna
            och därmed folkets högst beslutande organ i respektive nationalstat
            är minimal. Få vet om vem som är den inofficiella presidenten
            i EU, få vet om hur pass omfattande makt EU utövar gentemot dess
            ingående medlemsländer. Få vet om hur mycket makt som innehas
            av icke folkvalda byråkrater. Få vet om hur pass mycket makt andra
            större länder utövar mot oss mindre. Svenskarna ska styras av
            folkligt tillsatta svenska representanter, vi ska inte styras
            av byråkrater utan lojalitet mot Sverige eller av stormakterna
            Tyskland och Frankrikes viljor.
          </p>
          <p xml:id="i-TZyaHHD99jqJcSjhvaRMeT">
            Stora medlemsländer inom EU tillåts bryta mot diverse regler
            som satts upp. Både Tyskland och Frankrike bröt till exempel 2003
            mot den ekonomiska stabilitetspakten som ingicks av medlemsländerna,
            konsekvenserna för detta beteende uteblev. Däremot straffades
            Grekland för sina överträdelser och regelbrott och idag ser vi
            hur Ungern, Polen med flera medlemsländer straffas för att de
            vägrar utsätta sitt folk för mångkulturella experiment eller för
            att de med demokratiska metoder försöker städa sina institutioner
            från diverse globalistiska element. Folkvalda politiker som vill
            ta beslut som de fått förtroende av sitt folk att besluta om hotas
            av icke folkvalda byråkrater. EU är en imperialistisk organisation,
            skapad av byråkrater för byråkrater och de större medlemsländernas
            välgång.
          </p>
          <p xml:id="i-S1KYsDEbkmVU8TPb3Arbf5">
            Listan över missförhållanden inom EU skulle kunna göras oändligt
            lång, vi kan dock konstatera att Sverige knappast gynnas av ett
            fortsatt medlemskap i EU. Vi ska under innevarande budgetår betala
            39,5 miljarder för att vara en del av denna byråkratiska lekstuga,
            som sätter tryggheten i vårt land ur spel. Den svenska debatten
            kring EU-medlemskapet är obefintlig – medvetet så, skulle det
            svenska folket i större utsträckning medvetengöras om de missförhållanden
            som finns inom EU skulle sannolikt opinionen för att lämna EU
            stärkas kraftigt. Därför behöver vi inom närtid en folkomröstning
            om vårt fortsatta medlemskap i EU. Detta för att få den debatt
            som krävs i syfte att genomlysa EU och dess korrupta organisation.
          </p>
          <p xml:id="i-RjDiKwr1soWQb2GGsnsyri">
            Självfallet finns det fördelar med ett svenskt medlemskap i EU,
            men dessa fördelar går att tillgodose Sverige utan att vara medlem
            i EU. Skulle Sverige välja att lämna EU måste också en tydlig
            agenda för hur detta ansvarsfullt ska genomföras läggas fast och
            ska en folkomröstning genomföras ska det framgå tydligt vad ett
            ja till utträde ur EU innebär.
          </p>
          <p xml:id="i-RzNmMTsf21QbqYo51h4mHG">
            Vi anser att svenskarna bäst bestämmer själva över sin egen framtid
            och vill därmed att Sverige ska inleda en omförhandling för att
            göra det möjligt att lämna den överstatliga delen av unionen,
            för att i stället samarbeta på en mellanstatlig nivå. Vi vill
            se ett samarbete som inkluderar ett gemensamt intresse att samarbeta
            kring, exempelvis rörande brottsbekämpning, miljö eller gränskontroller.
            Chansen att lyckas med en sådan omförhandling är förvisso låg,
            Storbritanniens misslyckade förhandling innan brexit-folkomröstningen
            visade detta. Däremot är det rimligt att först försöka lösa frågan
            via omförhandling innan en ny folkomröstning tillkännages. När
            omförhandlingen är genomförd vill vi ge det svenska folket möjligheten
            att i en ny folkomröstning ta ställning till Sveriges medlemskap
            i EU. Vi menar därför att Sverige 2020-06-06 ska genomföra en
            folkomröstning där svenska folket ges en möjlighet att rösta ja
            till att Sverige ska begära utträde ur EU och ja till ett nordiskt
            vägval. Ett år innan folkomröstningen skall omförhandlingarna
            vara slutförda.
          </p>
          <head xml:id="i-AhUexc3o2iT2DowJsMFrkD" type="h2">
            Nytt vägval
          </head>
          <head xml:id="i-U6iat7uBxP23en7BYRhEtW" type="h3">
            Nordiskt handels- och försvarsförbund
          </head>
          <p xml:id="i-464fL7xX2vGpXbAqVZZXjX">
            Sverige ska också innan folkomröstningen arbeta intensivt för
            att stärka de nordiska relationerna med målet att på lång sikt
            upprätta ett konfederativt försvars- och handelsförbund där länderna
            gemensamt förbinder sig att förklara krig mot de eller det land
            som genomför en militär aggression mot något av de andra länderna.
            Handelsavtal ska upprättas gemensamt framöver, där varje land
            äger veto mot handelsavtalens utformning. För att Sverige ska
            kunna ingå ett försvarsförbund med Natoländerna Norge, Island
            och Danmark krävs såklart att dessa två länder först utträder
            ur Nato. I enlighet med tidigare förslag från Sverigedemokraterna
            är fördjupat Nordefco-samarbete och försvarsförbund med Finland
            ett mellansteg mot denna långsiktiga vision.
          </p>
          <p xml:id="i-4UuvnoDPSbnZmWR6QBgVeh">
            Sverige och de nordiska länderna skulle tjäna på att på sikt
            bryta sig lös från det beroende som vi har i förhållande till
            andra västliga stormakter. De nordiska folkens ödesgemenskap är
            tydlig ur ekonomiska, geopolitiska, historiska och kulturella
            aspekter, däremot finns ingen sådan direkt koppling till något
            annat västland. Vi har ett gemensamt BNP
            <ref xml:id="i-NFnG637TFHjJJBfBfpVX4S" target="i-AGrCY7JS7gvFU4PFhiryP5">
              [4]
            </ref>
            som skulle placera oss bland de ekonomiskt största och starkaste
            länderna, den senaste statistiken (2016) enligt Världsbanken skulle
            placera oss på en elfte plats. Ett fördjupat nordiskt samarbete
            skulle göra oss till en avgörande faktor i världspolitiken och
            särskilt i vår egen region. Det finns inga skäl, vare sig kulturella,
            ekonomiska, säkerhetspolitiska eller handelspolitiska att fortsatt
            utveckla det europeiska samarbete som idag enbart gynnar Tyskland,
            Frankrike, EU-byråkratin och en del mindre ekonomiskt utvecklade
            europeiska länder. Istället ska vi stärka oss själva och se till
            att hålla Sverige utanför det maktspel som stormakterna bedriver
            gentemot varandra.
          </p>
          <p xml:id="i-CB5Us5uXUJvku1hMVURfM5">
            Ett utträde ur EU ska syfta till att växla fokus från en gemensam
            europeisk lösning till en nordisk lösning som gynnar svenskarna
            och övriga nordbor i större utsträckning, än att foga oss under
            stormakter och internationella organisationer som med mjuk makt
            försöker beröva oss vår suveränitet, ekonomiska styrka och utrikespolitiska
            flexibilitet. Ett ja till utträde ur EU ska tillika ses som ett
            ja till ett nordiskt vägval i svensk utrikespolitik.
          </p>
          <p xml:id="i-Q4z5bizndv7FofTHNofmse">
            Om svenska folket röstar för ett utträde ur EU ska Sverige invänta
            om Finland och Danmark inom ett år väljer att avisera en folkomröstning
            för utträde ur EU. Målsättningen för regeringen är att sedan invänta
            folkomröstningsresultatet och därefter arbeta för att de nordiska
            länder som vill lämna EU och de som redan står utanför gemensamt
            omförhandlar sitt förhållande med EU. Gemensamt skulle de fem
            nordiska länderna kunna framförhandla goda villkor med EU.
          </p>
          <p xml:id="i-A4AG43aTb7ZR6n9fFnWEu9">
            Det är mycket möjligt att de nordiska länderna fortsatt är och
            blir medlemmar i till exempel Efta, men visionen om ett nordiskt
            handelsförbund där alla handelsavtal ska förhandlas fram med en
            gemensam ståndpunkt ska i det längsta eftersträvas av svenska
            regeringen.
          </p>
          <head xml:id="i-PksvSCWGroNP9yq6tZM6j8" type="h3">
            Efta
          </head>
          <p xml:id="i-MmmzNupyTUrrZBx76cJZg6">
            Sverige ska vid ett ja till utträde ur EU inleda förhandlingar
            om medlemskap i Efta, detta för att dra nytta av de frihandelsavtal
            som Efta har med flertalet länder i världen. På så sätt garanterar
            vi alla företag en mjuk process som fortsatt garanterar Sveriges
            konkurrensförutsättningar gentemot övriga länder. Förhandlingarna
            med Efta ska inledas innan artikel 50 aktiveras, oaktat vad EU-nomenklaturan
            har för åsikter kring detta.
          </p>
          <p xml:id="i-mrWgRsUywnUKDrJuKtaJP">
            Sannolikheten att vi får bli medlemmar i Efta är stor, de länder
            som ingår i Efta tjänar på att utöka sin medlemskrets med ett
            exportstarkt land som Sverige. Syftet med förhandlingarna med
            Efta är att medlemskap ska kunna signeras dagen efter att Sverige
            formellt lämnat EU. Den långsiktiga visionen om ett nordiskt försvars-
            och handelsförbund är långsiktig, även om de nordiska länderna
            gemensamt omförhandlar sitt förhållande till EU så kommer interrimlösningar
            behövas. Efta är ett sådant, detta för att garantera avtal med
            en mängd olika länder. Det är mycket möjligt att samtliga nordiska
            länder blir medlemmar i till exempel Efta efter ett utträde ur
            EU, men visionen om ett nordiskt handelsförbund där alla handelsavtal
            ska förhandlas fram med en gemensam ståndpunkt ska i det längsta
            eftersträvas av svenska regeringen. Även inom ramen för handelspolitiska
            sammanslutningar likt EFTA eller andra som de nordiska länderna
            är medlemmar av, så ska den svenska hållningen vara att de nordiska
            länderna intar en gemensam förhandlingslinje gentemot övriga.
          </p>
          <head xml:id="i-N2puJifNfaKzhyn18RbhEt" type="h3">
            Storbritannien
          </head>
          <p xml:id="i-Ev7bgNipn3ttKVacBvda3s">
            Sverige ska även undersöka vilka möjligheter det innebär för
            Sverige att inkludera Storbritannien i förhandlingar med EU, om
            svenska folket röstar för utträde ur EU. I ett läge där den nordiska
            linjen misslyckats helt, alternativt lyckats helt eller lyckas
            delvis, finns det goda skäl att se om Sverige och/eller de nordiska
            länderna kan dra nytta av att inkludera Storbritannien som en
            partner för att omförhandla villkoren till EU. Det kan mycket
            väl finnas goda skäl även för Storbritannien att omförhandla sitt
            medlemskap även efter att deras första avtal med EU är klart.
          </p>
          <head xml:id="i-4ug3NTLue8PSzkmgGewA7r" type="h3">
            Valsedlarnas utformning
          </head>
          <head xml:id="i-GmrTXVrukJzXGqhG4opqMn" type="h1">
            Valsedlarnas utformning tas fram genom konsensusbeslut av samtliga
            riksdagspartier.
          </head>
        </div>
        <div xml:id="i-UttAGu4huBTeyePyFNgGdS" type="motSignatures">
          <list xml:id="i-EVrJPza9XaJYY6G8R2fogh">
            <item xml:id="i-ECHYpB7q7YW2dzwSv1UAA9">
              Jeff Ahl (SD)
            </item>
          </list>
        </div>
        <div xml:id="i-U3bLHjSS9kxv9YGgvT5B2" type="motNotes">
          <noteGrp xml:id="i-TqScA5y8JgbLKuPcZanu93">
            <note xml:id="i-7ThqYPYZzsvGxX3D1QA7ck">
              [1] https://www.uc.se/konkursstatistik/branschstatistik/2017/juli/.
            </note>
            <note xml:id="i-52vsjx9dd3uWGkwpPWcNg3">
              [2] https://www.slu.se/globalassets/ew/org/centrb/fr-lantbr/publikationer/hur-skulle-sveriges-lantbruk-drabbas-vid-en-avsparrning-webb.pdf.
            </note>
            <note xml:id="i-NCSdmp7wtiA2LEAK7Bc68q">
              [3] http://sverigesradio.se/sida/artikel.aspx?programid=83&amp;artikel=241345
              och http://www.mhf.se/client/files//mf/2015-01//38_Tufft%20f%C3%B6r%20tullen.pdf.
            </note>
            <note xml:id="i-AGrCY7JS7gvFU4PFhiryP5">
              [4] https://data.worldbank.org/indicator/NY.GDP.MKTP.CD?year_high_desc=true.
            </note>
          </noteGrp>
        </div>
      </div>
    </body>
  </text>
</TEI>
