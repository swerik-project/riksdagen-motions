<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00379">
  <teiHeader>
    <fileDesc>
      <titleStmt>
        <title>Fastställande av faderskap</title>
        <author corresp="i-7HvCHEwjbKSjsnRP39c1s9">av Patrick Reslow (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fastställande av faderskap</title>
          <idno type="rdwebb">H102C379</idno>
          <rs type="number">C379</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C379/text</ref>
          <ref type="dokument_url_html">http://data.riksdagen.se/dokument/H102C379</ref>
          <ref type="dokumentstatus_url_xml">http://data.riksdagen.se/dokumentstatus/H102C379</ref>
          <ref type="doc">http://data.riksdagen.se/fil/3D918989-9903-4B92-80EC-43A9BEE39C00</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8A1JviXjzvWCz9GNdujdXx" type="signed"/>
        <correspContext corresp="i-8A1JviXjzvWCz9GNdujdXx">
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-Xg5CAE1agFA87aPfwnHeh9" type="numbering">
          <date when="2013-10-07"/>
        </correspAction>
        <correspAction xml:id="i-Q8ge4EFqSK3zHo3Qw7Vp25" type="submission">
          <date when="2013-10-04"/>
        </correspAction>
        <correspAction xml:id="i-77Qg8mF7eLYidkaCTAbJrf" type="transfer">
          <date when="2013-10-03"/>
        </correspAction>
        <correspAction xml:id="i-3AbXkiCKQLtLDgKqxcZ4oB" type="assigned"/>
        <correspContext corresp="i-3AbXkiCKQLtLDgKqxcZ4oB">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SdzboHDJ2mPhGhzk4ifAfF">
            Förslag till riksdagsbeslut
          </head>
          <list style="ol">
            <item xml:id="i-9AgRW93FHxU3uPUQEaow6A">
              Riksdagen tillkännager för regeringen som sin mening vad som
              anförs i motionen om möjligheten att överväga en översyn av regelverket
              för fastställande av faderskap.
            </item>
            <item xml:id="i-LSxhfW7KnsBrdAkXVhd9TX">
              Riksdagen tillkännager för regeringen som sin mening vad som
              anförs i motionen om möjligheten att göra en översyn av regelverket
              för utbetalning av föräldrapenning. 1
            </item>
          </list>
          <p xml:id="i-AS8n3Dr1nataKPEaTqKLoo">
            1 Yrkande 2 hänvisat till SfU.
          </p>
        </div>
        <div type="motContent">
          <head xml:id="i-VBUnjs3cTJqUfZ3SfyR75F" type="h1">
            Motivering
          </head>
          <p xml:id="i-41nrSUQgTmzjeKG64unzJi">
            Att bli förälder är en stor händelse i livet, förenad med lycka
            och glädje men också omställning och anpassning av vardagen. Tiden
            före förlossningen är också förenad med nervositet för barnets
            välbefinnande och planering inför det stundande föräldraskapet
            och det ansvar som följer med det.
          </p>
          <p xml:id="i-X61o8Q4bXYzUNCpq4Wjq1o">
            Sveriges riksdag har på senare år på en rad områden inom familjerätten
            genomfört reformer som syftar till att underlätta för människors
            vardag och till att upprätthålla en neutral inställning till de
            livsval enskilda individer gör. Såväl adoptionsrätten, äktenskapsrätten
            som namnrätten har genomgått förändringar för att ligga i fas
            med tidens utveckling. Men också sambolagstiftningen från slutet
            av 1980-talet och framåt har kännetecknat denna progressiva inställning.
          </p>
          <p xml:id="i-YDAGL1LPiVLLZzeWSFBTpy">
            Trots alla dessa reformer på familjerättens område lever vi fortfarande
            kvar i gamla moraliserande föreställningar om familjebildning
            när det kommer till föräldraskapet. Enligt Eurostats statistik
            har andelen barn som är födda utom äktenskapet inom EU-länderna
            fördubblats sedan 1990-talets början. I fem länder är dessa barn
            i majoritet. Sverige är ett av dessa länder, där 55 procent av
            alla barn föds utom äktenskapet. De flesta av dessa föds i samboförhållanden.
            Trots detta har vi inte tagit steget fullt ut och skapat ett neutralt
            förhållningssätt till hur familjer väljer att leva. Detta är allra
            tydligast i frågor rörande föräldraskap.
          </p>
          <p xml:id="i-4jmvrfUMCc7MT8wTxEUaPe">
            Dagens lagstiftning gör strikt skillnad på huruvida ett barn
            föds inom eller utom äktenskapet. I det fall modern är gift vid
            barnets födelse är mannen i äktenskapet att anse som fader till
            barnet. Denna så kallade presumtionsregel slås fast i 1 kap. 1
            § föräldrabalken. Några som helst åtgärder för att fastställa
            faderskapet behövs alltså inte. Presumtionsregeln är också extensiv
            i den bemärkelsen att det inte spelar någon roll när i tiden före
            födseln äktenskapet är ingånget.
          </p>
          <p xml:id="i-Ldt8K9kqAnVxFVLoNtjuq6">
            Medan ett barn som är fött inom äktenskapet får faderskapet fastställt
            per automatik, är det socialnämndens skyldighet att utreda och
            fastställa faderskapet för barn till ogifta mödrar. Sedan några
            år tillbaka görs en förenklad utredning om parterna är sambor.
            I Socialstyrelsens föreskrifter och allmänna råd (SOSFS 2011:2)
            om socialnämndens utredning och fastställande av faderskap sägs
            bl.a. att utredaren bör kalla parterna till samtal, informera
            om den beräknade konceptionstiden samt bereda mannen tillfälle
            att bekräfta faderskapet. Detta under förutsättning att det inte
            framkommer något som gör att utredaren ifrågasätter faderskapet.
            Först när alla papper är påskrivna och vidimerade anses mannen
            juridiskt vara fader till barnet.
          </p>
          <p xml:id="i-CuMKzMFp2pfToGmnFCTAb7">
            Idag tillämpas regelverket mycket olika vid olika socialförvaltningar.
            I vissa kommuner kallas föräldrarna regelrätt till socialkontoret
            för att skriva under pappren på plats, medan det i andra kommuner
            förekommer att pappren skickas hem till föräldrarna efter barnets
            födelse för underskrift. Det senare tillhör dock undantagen.
          </p>
          <p xml:id="i-B1fY17ZvecZ3bc3bVmM7Yz">
            Det mest anmärkningsvärda med denna reglering är att barnet juridiskt
            inte har någon pappa förrän pappersexercisen är avklarad. Det
            här kan leda till många komplikationer, framför allt om förlossningen
            inte förlöper som den skall. En sådan komplicerad situation uppmärksammades
            i medierna under hösten och vintern 2010. I Svenska Dagbladet
            kunde vi då läsa om det nyblivna sammanboende föräldraparet, där
            modern en månad efter barnets födelse – och innan besöket hos
            socialnämnden för underskrivande av papper om fastställande av
            faderskap och gemensam vårdnad genomförts – drabbades av en stroke
            och således inte kunde medverka vid pappersexercisen. På grund
            av att faderskapet inte hunnit fastställas blev istället barnet
            jourhemsplacerat hos sin ännu icke fastställde fader. För att
            detta skulle kunna göras var mannen tvungen att visa utdrag ur
            brottsregistret. Som om inte denna kränkning var nog nekades mannen
            dessutom föräldrapenning, med hänvisning till att faderskapet
            inte fastställts. Istället tvingades han leva på sjukpenning.
          </p>
          <p xml:id="i-GMfY1Sd2YSBimeQN72stwz">
            För att föräldrapenning skall kunna utbetalas måste faderskapet
            fastställas och i den nu nämnda situationen innebär detta rent
            processrättsligt att fadern måste bli stämd av sitt barn för att
            kunna fastställa släktskapet med hjälp av dna-test. Först när
            en sådan domstolsprocess är klar kan föräldrapenning utbetalas.
            Är detta uttryck för en modern lagstiftning? Jag anser inte det.
          </p>
          <p xml:id="i-FMfH2H3vzyCWyCt1MUXpLV">
            I debatten har det som argument för bibehållandet av nuvarande
            regelverk bland annat framförts att den nuvarande ordningen ger
            betryggande garantier för att det verkligen är den biologiske
            fadern och inte någon annan som fastställs som far till ett barn.
            Se t.ex. betänkande 2011/12:CU16. Anta då att vi har ett par som
            levt tillsammans i 10 år och som får barn. Eftersom de inte är
            gifta skall nu faderskapet fastställas i enlighet med den procedur
            som ovan beskrivits. Hade paret emellertid valt att ingå äktenskap
            – även om detta skedde minuterna före födseln – vore detta onödigt.
            Då hade i enlighet med faderskapspresumtionen mannen automatiskt
            blivit fader. Det är ett synnerligen ålderdomligt och märkligt
            synsätt på ogifta mödrar. Vad är det som gör att just ingåendet
            av äktenskap ger betryggande garantier för vem som är barnets
            biologiske far?
          </p>
          <p xml:id="i-Jb7hgbrdmH35wRyE3niedn">
            Det tål också att funderas över vilka signaler samhället skickar
            ut när par som lever tillsammans och får barn inför socialnämnden
            skall bedyra att barnet är deras gemensamma? Vilken syn har samhället
            på kvinnan respektive mannen?
          </p>
          <p xml:id="i-EjdeT4TcpYwxoPPQ2wnzP1">
            För snart 100 år sedan skrev dåvarande Kungliga Statistiska centralbyrån
            i en statistikrapport om barn födda utom äktenskapet att dessa
            ur social synpunkt äro att betrakta såsom en synnerligen ogynnsam
            företeelse, därom råder knappast mer än en mening. Detta synsätt
            präglade långt in på 1950-talet hur samhället såg på födslar utom
            äktenskapet. När vi nu sedan länge klargjort att barn utom äktenskapet
            inte – som i gamla tider – skall uppfattas som oäkta och behandlas
            sämre, varför har vi då regelverk som riskerar att sätta barn
            och föräldrar i svåra situationer? När vi i alla andra sammanhang
            påtalar vikten av att föräldrar tar gemensamt ansvar – varför
            har vi då regelverk som gör skillnad på föräldrar och föräldrar?
          </p>
          <p xml:id="i-RiBC7o3mJkvt9eAHMXD4gA">
            Det finns fler dubier med gällande lagstiftning. Vad händer i
            det fall mannen i samboförhållandet avlider innan faderskapet
            hunnit fastställas? Barnet blir då inte bara utan juridiskt erkänd
            fader utan även berövad sin arvsrätt. Är detta ett regelverk som
            utgår från barnets bästa?
          </p>
          <p xml:id="i-8nswNudpSGjdz4kt6nMQxh">
            I grund och botten är dagens lagstiftning en historisk kvarleva
            från tiden då kyrkan styrde över familjerätten och då banden mellan
            familjerätt och jordegendom var starka. Men historien förändras
            och vi med den. Den civilrättsliga lagstiftningen måste prägla
            samhället så som det ser ut i dag och inte bygga på förlegade
            uppfattningar. Den skall stödja och hjälpa människor i deras vardag,
            inte motarbeta och stjälpa. Den skall underlätta för människor,
            inte försvåra vardagen. Den skall blicka framåt, inte bakåt.
          </p>
          <p xml:id="i-XwgTuxp9XFbywhtBD4562d">
            Nuvarande lagstiftning när det gäller fastställande av faderskap
            uppfyller inte något av dessa krav. Genom att vara fast förankrad
            i gamla, föråldrade och moraliserande uppfattningar om synen på
            samlevnadsform är den inte en lagstiftning för samtiden. Det är
            dags att vi reser oss ur medeltidens katakomber och får till stånd
            en lagstiftning på området som kännetecknar vår tid och de omständigheter
            och livsval som präglar dagens samhälle. En sådan väg skulle kunna
            vara att utöka faderskapspresumtionen till att omfatta även sambor,
            eller, ännu bättre, att föräldrarna – gifta eller sammanboende
            – undertecknar pappren i samband med första kontakten med mödravårdscentralen.
            Det viktiga är att regeringen informeras om möjligheten att se
            över frågan så att vi kan få en modern lagstiftning vad gäller
            fastställande av faderskap.
          </p>
        </div>
        <div type="motSignatures">
          <list>
            <item xml:id="i-4Mm15o1qNugGVtLbSD9LhC">
              Patrick Reslow (M)
            </item>
          </list>
        </div>
      </div>
    </body>
  </text>
</TEI>
