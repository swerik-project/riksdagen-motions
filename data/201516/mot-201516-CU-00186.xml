<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-00186">
  <teiHeader>
    <fileDesc>
      <titleStmt>
        <title>Överskuldsättning</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:186 av Lotta Johnsson Fornarve m.fl. (V)</title>
          <idno type="rdwebb">H302186</idno>
          <rs type="number">186</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H302186/text</ref>
          <ref type="dokument_url_html">http://data.riksdagen.se/dokument/H302186</ref>
          <ref type="dokumentstatus_url_xml">http://data.riksdagen.se/dokumentstatus/H302186</ref>
          <ref type="docx">http://data.riksdagen.se/fil/4EE8A6A6-3F23-4355-A45D-689DB53CA501</ref>
          <ref type="pdf">http://data.riksdagen.se/fil/2F73EF7E-1722-4507-9F20-7DC9A9C8F59D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9LV3SmbupZNQ12T4ZH9nHp" type="signed"/>
        <correspContext corresp="i-9LV3SmbupZNQ12T4ZH9nHp">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-MPzaVu6bXmgiFBWJphNxVh" type="submitted">
          <date when="2015-09-30"/>
          <time when="14:17:00"/>
        </correspAction>
        <correspAction xml:id="i-TkypGbkaupaJGCkriMXPdx" type="reviewed">
          <date when="2015-09-30"/>
          <time when="14:27:42"/>
        </correspAction>
        <correspAction xml:id="i-JJaonX4WXWXEyPGi2WGxfc" type="referred">
          <date when="2015-10-13"/>
        </correspAction>
        <correspAction xml:id="i-fKSSNceADjvuo8Y6od9WF" type="assigned">
          <date when="2017-03-02"/>
          <time when="17:14:15"/>
        </correspAction>
        <correspContext corresp="i-fKSSNceADjvuo8Y6od9WF">
          <ref type="assignedTo">Civilutskottet</ref>
        </correspContext>
        <correspAction xml:id="i-Cn3TqU4R5ykfoKSEtWovup" type="behandlas_i"/>
        <correspContext corresp="i-Cn3TqU4R5ykfoKSEtWovup">
          <ref type="uppgift">2016/17:CU8</ref>
          <ref type="ref_dok_id">H401CU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU8</ref>
          <ref type="ref_dok_titel">Insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-15DDxBWNJUEaQ7W9aJ4FUN" type="motHeader">
        <div xml:id="i-3EPMzFgFMHwJ17PRKBtXxF" type="motTitle">
          Motion till riksdagen 2015/16:186 av Lotta Johnsson Fornarve
          m.fl. (V) Överskuldsättning
        </div>
      </div>
      <div xml:id="i-Pr6LngyXJc7Sn9MVqghg38" type="motBody">
        <div xml:id="i-CdR6uDXumFU9h1mdsMBA25" type="motProposal" subtype="förslag">
          <head xml:id="i-Fw1TmywY25noh29iCvhawt">
            Förslag till riksdagsbeslut
          </head>
          <list xml:id="i-96fAvboAvkDgSjsBpRac9H" style="ol">
            <item xml:id="i-VHwjyu3qmgito9aLtXawan">
              Riksdagen ställer sig bakom det som anförs i motionen om att
              regeringen snarast bör återkomma med förslag på konkreta förebyggande
              åtgärder mot överskuldsättning och tillkännager detta för regeringen.
            </item>
            <item xml:id="i-T5WkRWzXk4F2mNjdjDMxYa">
              Riksdagen ställer sig bakom det som anförs i motionen om att
              det bör göras en översyn av regelverket kring tillsynen av den
              kommunala verksamheten i syfte att regelverket ska förtydligas
              och tillkännager detta för regeringen.
            </item>
            <item xml:id="i-L25tkZEwNdAd226izX5LSK">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att det införs
              en slutlig preskriptionstid för skulder och tillkännager detta
              för regeringen.
            </item>
            <item xml:id="i-Tvc84HL2GprsKUSBBfR9ej">
              Riksdagen ställer sig bakom det som anförs i motionen om att
              det bör göras en barnkonsekvensanalys och lämnas förslag som förbättrar
              situationen för alla de barn och unga som lever i familjer med
              överskuldsättning och tillkännager detta för regeringen.
            </item>
          </list>
        </div>
        <div xml:id="i-JHqGkTAThPb519jhiZjdwT" type="motContent">
          <head xml:id="i-F73zKZSh1hNbRCmcx3VPDq" type="h1">
            Inledning
          </head>
          <p xml:id="i-PxfQ2NR2AuPdyCXp2mjid">
            Överskuldsättning har ett högt pris för både den enskilde och
            samhället. Överskuldsatta personer har t.ex. sämre hälsa och arbetar
            mindre än genomsnittsbefolkningen. Förutom konsekvenser för enskilda
            har undersökningar visat att samhällets kostnader för överskuldsättning
            kan vara så stora som 30 till 50 miljarder kronor. De senaste
            fem åren har gruppen svårt skuldsatta ökat med över 3 000 personer
            vilket tyder på att de åtgärder som vidtagits inte lyckats bromsa
            utvecklingen.
          </p>
          <p xml:id="i-7qUUnLTwhz7Us264fdfLYP">
            Antalet ansökningar för obetalda skulder, s.k. betalningsförelägganden,
            hos kronofogden ligger på över en miljon per år. Det är tydliga
            siffror på att allt fler människor har svårt att betala sina räkningar,
            dvs. att få sin ekonomi att gå ihop. Det handlar ofta om personer
            som inte har förmått att betala sina räkningar till följd av oförutsebara
            händelser som arbetslöshet, sjukdom, konkurs, skilsmässa eller
            dödsfall i familjen. Främst är det hushåll som saknar ekonomiska
            marginaler som hamnar i skuldfällan, en tydlig klassfråga. Ofta
            är det personer som tidigare varit näringsidkare som råkar illa
            ut.
          </p>
          <p xml:id="i-JQNsBFxXKvSquKx3LVMs5i">
            Det finns ingen vedertagen definition av begreppet överskuldsatt,
            vilket försvårar kartläggningen av överskuldsättningens omfattning
            – samtidigt som det också vittnar om överskuldsättningens komplexitet.
            I dag räknas 400 000–600 000 personer som överskuldsatta i Sverige.
            Över 95 000 (1,3 procent av landets vuxna befolkning) har varit
            skuldsatta i över 20 år och nästan 250 000 (3,3 procent av den
            vuxna befolkningen) har varit skuldsatta i över fem år. Alla som
            har en skuld hos Kronofogdemyndigheten är dock inte överskuldsatta
            och alla överskuldsatta finns av olika skäl inte i Kronofogdemyndighetens
            register. Av SOU 2013:78 framgår att den uppskattade årliga samhällskostnaden
            för en överskuldsatt individ i genomsnitt är 276 003 kronor.
          </p>
          <p xml:id="i-Wa1qovHA9WxDskwi7f3mrx">
            Det kan konstateras att den förra regeringens kraftiga försämringar
            i sjuk- och arbetslöshetsförsäkringarna sannolikt bidragit till
            en ökning av överskuldsättningen. Sjuk- och arbetslöshetsförsäkringarna
            är just avsedda att ge möjligheter till en omställningsperiod
            utan att hushållets ekonomi raseras. Under den moderatledda regeringen
            togs steg allt längre bort från denna grundläggande princip och
            det har lett till att allt fler människor inte får sin ekonomi
            att gå ihop.
          </p>
          <p xml:id="i-NqNGzoi5FSjzSiFtrY5s8K">
            Regeringen har vid flera tillfällen meddelat att de har som målsättning
            att återkomma med förslag på åtgärder inom området under innevarande
            år. Bland annat har det utlovats att det ska presenteras en strategi
            med förslag på förebyggande, stödjande och rehabiliterande insatser
            mot överskuldsättning. Regeringen har även uppmärksammat att det
            därutöver även behöver ske förändringar beträffande skuldsaneringsregler
            för att hjälpa fler överskuldsatta ut ur skuldfällan och ge dem
            en chans att starta om på nytt utan en betungande skuldbörda.
            Vänsterpartiet ser fram emot att ta del av dessa förslag, och
            utgår från att de kommer att presenteras för riksdagen inom en
            snar framtid.
          </p>
          <p xml:id="i-TMAndQ7vPN3hGPme5Z33kK">
            Överskuldsättningsfrågan har varit föremål för många utredningar
            och flera förslag har lanserats redan, men mycket lite av detta
            har hittills blivit verklighet. Det är nu hög tid att gå från
            ord till handling och vidta konkreta åtgärder. För så länge inget
            sker så kommer evighetsgäldenärerna att bli fler och fler.
          </p>
          <head xml:id="i-Y52Xwp1Toer3xShWbLLBpJ" type="h1">
            Förebyggande åtgärder
          </head>
          <p xml:id="i-SCQk6bzCJAB4bg5HBZaMqq">
            Vänsterpartiet anser att det förebyggande arbetet för att motverka
            överskuldsättning är av stor betydelse och i detta sammanhang
            spelar den kommunala budget- och skuldrådgivningen en central
            och avgörande roll. Då gäller det förstås att det finns resurser.
            Det är därför viktigt att landets kommuner tillhandahåller en
            bra budget- och skuldrådgivning med god tillgänglighet och hög
            kvalitet. Riksrevisionens granskning Överskuldsättning – hur fungerar
            samhällets stöd och insatser? (RiR 2015:14) visar att det finns
            brister i dagens system samt att kommunerna endast ägnar åtta
            procent åt förebyggande arbete.
          </p>
          <p xml:id="i-E1Q87UxNy3jp1Co4igKzXZ">
            Vänsterpartiet menar att det är viktigt att bl.a. öka informationen
            och utbildningsinsatserna för att särskilt nå barn och unga vuxna.
            Även det civila samhället borde kunna bidra med insatser inom
            det förebyggande området. Det ekonomiska språket är för många
            svårt och ofta obegripligt, varför en bred folkbildningsinsats
            är av stor betydelse. Det finns redan i dag utbildningsmaterial
            i privatekonomi riktade till högstadie- och gymnasieskolan som
            tagits fram av Konsumentverket i samarbete med Finansinspektionen
            (FI) och Kronofogdemyndigheten.
          </p>
          <p xml:id="i-KJM6f7UKBRRXbS8gj2nBSD">
            I tidigare utredningar, såsom SOU 2013:78, har en rad olika förslag
            på förebyggande åtgärder lyfts. Att förstärka det förebyggande
            arbetet är en grundsten i arbetet för att förhindra att fler människor
            hamnar i skuldfällan. De åtgärder som vidtagits hittills har inte
            varit tillräckliga. Regeringen bör snarast återkomma med förslag
            på konkreta förebyggande åtgärder mot överskuldsättning. Detta
            bör riksdagen ställa sig bakom och ge regeringen till känna.
          </p>
          <head xml:id="i-3hAYyRVRRgHJWdHPSsu4Q3" type="h1">
            Överskuldsatta och evighetsgäldenärer
          </head>
          <p xml:id="i-8MmQVDrv5yoGmvZ5HheZfX">
            Vänsterpartiet har under lång tid lyft att det måste tas ytterligare
            initiativ på området, eftersom det krävs flera konkreta åtgärder
            för att minska antalet evighetsgäldenärer. I ett samhälle som
            förutsätter krediter är det viktigt att reglera kreditmarknaden
            men också att se över hur lagstiftningen fungerar när människor
            inte klarar sina krediter. Vänsterpartiet anser att det är av
            största vikt att det tillskapas ett ekonomiskt och socialt hållbart
            kreditsystem som gör det möjligt för människor som hamnat i skuldfällan
            att komma tillbaka till en hållbar ekonomisk situation.
          </p>
          <p xml:id="i-FSDCrtzpMpLsaFWyYZWw2t">
            I våras tillsatte regeringen en utredning (dir. 2015:43) som
            ska ta fram förslag på effektiva åtgärder för att åstadkomma en
            mer ansvarsfull marknad för konsumentkrediter och minska den överskuldsättning
            som oseriösa snabblåneföretag bidrar till. Utredningen ska bland
            annat överväga frågor som kostnadstak, räntetak, en civilrättslig
            sanktionsregel vid bristande kreditprövning, krav på skriftligt
            undertecknande samt skärpta informations- och marknadsföringskrav.
            Vänsterpartiet välkomnar detta och förutsätter att regeringen
            återkommer med förslag på området så snart utredningen presenterat
            sitt resultat nästa höst.
          </p>
          <p xml:id="i-HqjmqPwLQFbhiATnCPPRDo">
            Gruppen svårt skuldsatta har som ovan nämnts ökat under de senaste
            åren. Även antalet personer som ansöker om och beviljas skuldsanering
            har ökat kraftigt. Att fler får skuldsanering är positivt men
            Riksrevisionens granskning Överskuldsättning – hur fungerar samhällets
            stöd och insatser? (RiR 2015:14) visar på brister i systemet.
            Vilket stöd den skuldsatte kan få från den kommunala skuldrådgivningen
            varierar mycket i olika delar av landet. Väntetiderna är dessutom
            långa i många kommuner. Hela 20 procent av kommunerna uppfyller
            inte Konsumentverkets rekommendation om en väntetid på högst fyra
            veckor. Ju längre tid en är skuldsatt desto svårare blir vägen
            tillbaka.
          </p>
          <p xml:id="i-8cNWCYPkbRjm5UF2EUPtxD">
            Riksrevisionens granskning visar också att det finns allvarliga
            brister i hur staten har reglerat tillsynen över den kommunala
            budget- och skuldrådgivningen. Enligt Inspektionen för vård och
            omsorg, Ivo så faller verksamheten i 100 kommuner utanför myndighetens
            tillsynsmandat eftersom den inte ligger inom socialförvaltningen.
            Det finns inte heller mål för rådgivningen vilket gör att Ivo
            inte anser sig kunna granska verksamhetens kvalitet. Bristen på
            tillsyn och tydliga krav och mål bidrar enligt Riksrevisionen
            sannolikt till att verksamheten nedprioriteras. I granskningen
            rekommenderas därför regeringen att fortsätta undersöka varför
            antalet svårt skuldsatta ökar och vad som kan göras för att hjälpa
            dem samt förtydliga regelverket kring tillsynen av den kommunala
            verksamheten. Regeringen föreslås även säkerställa att Kronofogdemyndigheten
            har kapacitet att hantera det ökande antalet skuldsaneringar och
            förstärka Konsumentverkets resurser för att stödja den kommunala
            verksamheten.
          </p>
          <p xml:id="i-H6oEzj58GvFXHZpfojU4gj">
            Regeringen har nu aviserat att möjligheterna till skuldsanering
            ska förbättras genom lagändringar. Därtill föreslås Kronofogdemyndigheten
            tillskjutas extra medel för detta ändamål i höstens budgetproposition.
          </p>
          <p xml:id="i-EaCxoy824Yq4itBgp3LXYN">
            Det välkomnar Vänsterpartiet, men vi anser även att förutsättningarna
            för att bedriva en bra tillsyn över den kommunala verksamheten
            behöver förbättras. Det bör därför göras en översyn av regelverket
            kring tillsynen av den kommunala verksamheten i syfte att regelverket
            ska förtydligas. Detta bör riksdagen ställa sig bakom och ge regeringen
            till känna.
          </p>
          <p xml:id="i-C9XAgfJ5jDMnVSSby354FN">
            I den senaste utredningen, Överskuldsättning i kreditsamhället?
            (SOU 2013:78), föreslås att det ska införas en slutlig preskriptionstid
            för skulder, motsvarande det system som finns i Finland. Det skulle
            innebära att preskriptionstiden börjar löpa tre månader efter
            att betalningsfastställelse beslutas och att det sedan finns två
            preskriptionstider för slutlig preskription, 15 eller 20 år. När
            en fysisk person förelagts betalningsskyldighet till en juridisk
            person är preskriptionstiden 15 år. När en fysisk person har en
            skuld till en fysisk person, eller om skulden grundar sig på ett
            brott för vilket gäldenären dömts till fängelse eller samhällstjänst,
            är preskriptionstiden 20 år. Utredningen föreslog även att preskriptionsregeln
            för slutlig preskription inte bör gälla enbart nya, utan också
            existerande, fordringar.
          </p>
          <p xml:id="i-31V9HrrDvFQhuXZMw7ZY4E">
            För de överskuldsatta utan hopp om att någonsin komma ur en skuldspiral
            som innebär att varje extra intjänad krona ska mätas ut skulle
            en slutlig preskriptionstid ha stor betydelse för möjligheten
            till rehabilitering och omstart. En preskription skulle sätta
            stopp för en accelererande och alltmer omöjlig situation. För
            en svårt överskuldsatt person är skuldsanering en mera verkningsfull,
            men också mera svåråtkomlig och svårgenomförbar, process. Slutlig
            preskription är således inte ett fullgott alternativ, utan ska
            ses som en komplettering till möjligheten att få skuldsanering.
            Dessa åtgärder står inte heller i vägen för varandra. En slutlig
            preskriptionstid syftar till att säkerställa att den som under
            många år levt med statliga tvångsåtgärder mot sig åtminstone ska
            garanteras att situationen inte hela tiden förvärras utan så småningom
            faktiskt kan gå åt rätt håll.
          </p>
          <p xml:id="i-Rurn19CtNV89mTAHZd3MwU">
            Det är således hög tid att det införs en slutlig preskriptionstid
            för skulder. Regeringen bör återkomma med ett förslag som innebär
            att det införs en slutlig preskriptionstid för skulder. Detta
            bör riksdagen ställa sig bakom och ge regeringen till känna.
          </p>
          <head xml:id="i-FeLbTsFXmANVWCT8XDHttL" type="h1">
            Barn till överskuldsatta
          </head>
          <p xml:id="i-RhCZMBNALBSPLtzrijHDbx">
            En grupp som drabbas hårt av överskuldsättning är barn. Barnombudsmannen
            har i samband med tidigare utredningar framfört kritik mot att
            barnens rättigheter inte blivit tillräckligt belysta. Det finns
            i dag alltför lite forskning om hur barn drabbas av överskuldsättning,
            och det krävs krafttag. Det bör särskilt utredas barns rättigheter
            och situation, genom att göra en särskild barnkonsekvensanalys
            för barn och unga som lever i familjer med överskuldsättning.
          </p>
          <p xml:id="i-FKfFpPrvgWnQ5ycxdjAXkC">
            Socialstyrelsen beskriver i en utredning från 2013 att barn som
            växer upp i överskuldsatta familjer drabbas hårt av ett mycket
            utsatt ekonomiskt läge och menar att dessa familjers livsvillkor
            sannolikt hör till de sämre i samhället. Barnen upplever ofta
            att de väldigt tidigt måste sätta sig in i familjens ekonomiska
            situation, vilket kan göra att skola och fritid blir lidande.
            En del barn berättar att de känner sig utanför i skolan eftersom
            de inte kan följa med på olika aktiviteter. Forskning har visat
            att barn som vuxit upp i social utsatthet står inför en större
            risk att själva hamna utanför, i en liknande situation i vuxen
            ålder, jämfört med andra barn.
          </p>
          <p xml:id="i-VyASRbiyD4Lc1KPJczo5GM">
            Rent generellt kan det sägas att reglerna i samband med överskuldsättning
            hittills inte har tagit tillräcklig hänsyn till barnens situation.
            Det är därför nödvändigt att belysa barnperspektivet på ett bättre
            och tydligare sätt för att bland annat leva upp till barnkonventionen.
          </p>
          <p xml:id="i-PKuGAnqgzp6kDALTTjKAGr">
            Under de senare åren har ett flertal lagändringar tillkommit
            för att minska möjligheterna att skuldsätta barn. Det förekom
            tidigare att barn hamnade hos Kronofogdemyndigheten med skulder
            för obetalda parkeringsböter, då föräldrarna registrerat bilen
            i barnets namn. I november 2003 fanns till exempel nästan 5 000
            bilar registrerade på drygt 4 100 barn. 1 juli 2007 ändrades lagen
            så att brukaren, inte ägaren, blev ansvarig för alla fordonsrelaterade
            skulder. Flera andra ändringar har även införts i föräldrabalken
            samt i bland annat i hälso- och sjukvårdslagen, tandvårdslagen,
            lagen om läkarvårdsersättning och lagen om ersättning för sjukgymnastik
            som innebär att avgifter inom dessa områden tas ut av förmyndaren.
            Tidigare var det nämligen möjligt att avgifter för uteblivna besök
            debiterades barnen när de blev myndiga, något som ledde till att
            flera ungdomar hamnade hos Kronofogdemyndigheten. I dag är möjligheten
            att skuldsätta barn mycket begränsad, men fortfarande förekommer
            det att barn av olika skäl blir skuldsatta.
          </p>
          <p xml:id="i-HFwFCg6ajsrqZfiB8J1o5o">
            I utredningen Överskuldsättning i kreditsamhället? framgår det
            att 75 procent av de omyndigas samlade skulder år 2010 avsåg obetalda
            skadestånd. Av dessa bar 25 procent ett solidariskt skadeståndsansvar.
            Det solidariska skadeståndsansvaret innebär att samtliga dömda
            gärningsmän blir gemensamt återbetalningsskyldiga. Betalningskravet
            kan riktas mot en av de dömda, som sedan får kräva de övriga på
            deras del av skulden. Motivet bakom det solidariska ansvaret är
            att den skadelidande ska få sina pengar så snart som möjligt,
            oavsett vem som betalar. Problemet är dock att det ofta är svårt
            för den som ensam betalat att få tillbaka pengarna från de övriga
            skadeståndsskyldiga. Detta kan vara särskilt svårt när det gäller
            omyndiga gärningsmän, varför enskilda ungdomar riskerar att hamna
            i långvariga skuldproblem.
          </p>
          <p xml:id="i-6ekAJTag4VV6JURmV6D348">
            Dessutom förekommer det att borgenärer kräver in pengar för fordringar
            som uppkommit före gäldenärens 18-årsdag. Kronofogdemyndigheten
            har själv, genom manuell kontroll av olika mål, undersökt antalet
            svaranden med en skuld som uppkom innan de fyllde 18 år, oaktat
            när fordringarna skickades in. Antalet ansökningar som riktades
            direkt mot personer under 18 år minskade med nästan 130 personer
            mellan 2011 och 2012. Mellan samma år ökade dock antalet ansökningar
            riktade mot 18–25 åringar (där skulden uppstod innan de fyllde
            18 år) med drygt 110 personer.
          </p>
          <p xml:id="i-ESQ2GHjx6ZB7cakwC8wy36">
            Det förefaller således finnas en systematik i att borgenärer
            väljer att skicka in fordringar först när gäldenärerna fyllt 18
            år, trots att skulden uppkommit när gäldenären var omyndig och
            således, enligt lag, inte kan ingå avtal.
          </p>
          <p xml:id="i-RonDZ1fHFhih7XLCyRkDAG">
            Trots att mycket har gjorts för att minska risken för att barn
            ska bli skuldsatta, händer det fortfarande att barn blir skuldsatta
            och hamnar hos kronofogden. Det borde inte behöva hända i Sverige
            i dag.
          </p>
          <p xml:id="i-6PgNaGevXbomyTFfhrge9N">
            De flesta barn drabbas dock indirekt av överskuldsättning genom
            att de lever i en familj där en förälder eller båda föräldrarna
            är överskuldsatta. Närmare 40 procent av alla skuldsaneringsgäldenärer
            har enligt den statliga utredningen Ut ur skuldfällan hemmavarande
            barn. Många av dessa barn växer upp under mycket knappa ekonomiska
            förutsättningar och förvägras rätten att leva ett normalt liv.
            Det kan handla om att familjen inte har råd att köpa fotbollsskor,
            så att barnen inte kan vara med och spela fotboll, att barnen
            inte kan spela ett instrument därför att familjen inte har råd
            med avgiften till kulturskolan, eller att barnen inte har råd
            att gå på bio eller fika med sina kompisar eller ägna sig åt andra
            fritidsaktiviteter som kostar pengar.
          </p>
          <p xml:id="i-UaDGaFRLEfnnywT94N2oD">
            Ett annat exempel på hur barn drabbas indirekt är i samband med
            löneutmätning, då föräldrar som är överskuldsatta inte får tillgodoräkna
            sig kostnader för att kunna betala underhållsstöd. Inte heller
            kostnader för umgängesresor godkänns som en utgift vid löneutmätning,
            vilket kan få till följd att föräldrar inte har råd att besöka
            sina barn. Det är inte rimligt att skuldsatta föräldrar inte kan
            besöka sina barn eller barn inte får träffa sina föräldrar när
            de lever på en annan ort.
          </p>
          <p xml:id="i-NXMTMQuwtvNRFJGKVWBqvs">
            När det görs en barnkonsekvensanalys är det viktigt att se hur
            överskuldsättning drabbar barn både indirekt och direkt.
          </p>
          <p xml:id="i-BteahLB9dp3kKAJKsAFb73">
            Det bör därför göras en barnkonsekvensanalys och lämnas förslag
            som förbättrar situationen för alla de barn och unga som lever
            i familjer med överskuldsättning. Detta bör riksdagen ställa sig
            bakom och ge regeringen till känna.
          </p>
        </div>
        <div xml:id="i-RzwXhmtBGCaWVgpRyNG68D" type="motSignatures">
          <list xml:id="i-DzYXXEfWCpNbt7eN2Lfbzi">
            <item xml:id="i-YZf7TC5GYrW9phv4UdCSSm" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-XNnsFBhSYHmm1DckaUeX7F" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-RrjLu7onWvVA2mz9HTL7UW" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-TkAWsdt69icZ6DfK7eNk3Q" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-2VKpH3Gzg5LbR613CDgJ8H" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-8Yu5bqX7HUGsgiZNKaPV6" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-Pms7qzKt1uiRn7aNqZUVpU" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
