<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00231">
  <teiHeader>
    <fileDesc>
      <titleStmt>
        <title>Opera på Skäret</title>
        <author corresp="i-PyYxwdbw2KYpXyCWKWHmmT">av Johan Pehrson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Opera på Skäret</title>
          <idno type="rdwebb">GZ02Kr231</idno>
          <rs type="number">Kr231</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr231/text</ref>
          <ref type="dokument_url_html">http://data.riksdagen.se/dokument/GZ02Kr231</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr231</ref>
          <ref type="doc">http://data.riksdagen.se/fil/16DC6FC0-E825-462E-AFEC-795BB8D2AB6A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BFJPvifr9empKfWc8Zm21Z" type="signed"/>
        <correspContext corresp="i-BFJPvifr9empKfWc8Zm21Z">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction type="numbering" xml:id="i-LhG5PYN6KRLfDDu6SoXYNx">
          <date when="2011-10-04"/>
        </correspAction>
        <correspAction type="submission" xml:id="i-XTVZRxa24iJDUj95auCxwV">
          <date when="2011-09-30"/>
        </correspAction>
        <correspAction type="transfer" xml:id="i-7r6kWJUQVBemvKiK3YL6wR">
          <date when="2011-09-30"/>
        </correspAction>
        <correspAction type="assigned" xml:id="i-JAFCtBCsKATM6ZcCcGXa4K"/>
        <correspContext corresp="i-JAFCtBCsKATM6ZcCcGXa4K">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QDdmsrMv9773nA4ozAFVSn">
            Förslag till riksdagsbeslut
          </head>
          <p xml:id="i-PAoNDuhLvYT5Q9i6CmVt3F">
            Riksdagen tillkännager för regeringen som sin mening vad som
            anförs i motionen om Opera på Skäret.
          </p>
        </div>
        <div type="motContent">
          <head type="h1" xml:id="i-Gyx37XECsA9duyujDFr2XW">
            Motivering
          </head>
          <p xml:id="i-8RtEz2sKSJUgJMnR7hsrJv">
            Opera på Skäret är en av Sveriges största sommaroperafestivaler.
            Här produceras opera i världsklass som framförs i operahuset vid
            sjön Ljusnarens strand i hjärtat av Bergslagen. Opera på Skäret
            i Ljusnarsberg är ett kulturellt musikteatercentrum. Hit vallfärdar
            varje sommar tusentals operaälskare, från Sverige såväl som från
            utlandet, för att ta del av en unik operaupplevelse. Sedan den
            första provkonserten 1999 har flera högkvalitativa produktioner
            genomförts.
          </p>
          <p xml:id="i-3JyQUHgtZZuHKPPd7GrpLs">
            Det säregna operahuset, beläget i naturskön miljö, är en del
            av upplevelsen. Den före detta torkladan för timmer har en akustik
            som inte överträffas ens av världens stora scener. Om det vittnar
            inte minst många av de världsartister som sjungit där genom åren.
          </p>
          <p xml:id="i-6bEgqaLvhPgmK9gMdPh7Jh">
            Ambitionen med Opera på Skäret är att årligen arrangera en operafestival,
            med hög konstnärlig kvalitet och med artister i olika åldrar.
            Visionen är också att skapa opera för barn, att ge utbildningar
            tillsammans med universitetet och att skapa ett kulturcentrum
            för konst- och naturupplevelser. Ambitionen för kommande år är
            att etablera Opera på Skäret på den internationella marknaden.
          </p>
          <p xml:id="i-WwvdTYbYxNKbCn6J67HQ8p">
            År 2011 blev också en stor publiksuccé. Årets uppsättning av
            Carmen lockade nästan 8 000 personer vilket är publikrekord.
          </p>
          <p xml:id="i-CeRR5DpML9nmdegw5xkLyN">
            Kulturen är en verksamhet med egenvärde och det är viktigt att
            människor får tillgång till ett kulturellt utbud. Samtidigt finns
            det klara kopplingar mellan ett vitalt och nyskapande kulturliv
            och ekonomisk tillväxt. Att inte satsa på kulturen idag betyder
            att stänga sig ute från morgondagens arbetsmarknad. Konceptet
            med ett kulturcentrum i Ljusnarsberg har också visat sig vara
            mycket framgångsrikt. Operahuset fungerar som en turistmagnet
            och har stärkt det lokala näringslivet och tillväxten i Bergslagen,
            trots låg befolkningstillväxt och placering i en bygd ganska långt
            från större befolkningscentrum.
          </p>
          <p xml:id="i-9JWibtnBSWSez7o87DQGiY">
            Regeringen har nu initierat en regionalisering av kulturpolitiken.
            Det är bra. Landsting och regioner får ökat inflytande över det
            statliga stödet till regional kulturverksamhet. Det är dock viktigt
            att fördelningen mellan olika regioner inte enbart sker utifrån
            en per capita-beräkning, utan också väger in kvalitet. På så sätt
            främjas institutioner som, likt Opera på Skäret och Svenska kammarorkestern
            i Örebro, satsar på kvalitet.
          </p>
          <p xml:id="i-UFAZTNYYoCAiUQDvDQkgPD">
            Opera på Skäret har potential, dels när det gäller att skapa
            högklassig kultur för medborgarna, dels för att öka företagsamheten
            och därmed tillväxten i området. Projektet bör kunna stå som förebild
            för andra liknande projekt runt om i Sverige. Verksamheten är
            särskilt sårbar då den saknar egen basfinansiering såsom annan
            svensk jämförbar operaverksamhet har. På grund av det för Sverige
            unika konceptet och vikten av kulturproduktion i hela landet bör
            staten uppmärksamma initiativet. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-CsEKKZ4as9wwPhRfPsndDV" who="i-PyYxwdbw2KYpXyCWKWHmmT">
              Johan Pehrson (FP)
            </item>
          </list>
        </div>
      </div>
    </body>
  </text>
</TEI>
