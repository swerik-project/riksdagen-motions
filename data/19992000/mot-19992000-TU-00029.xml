<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-TU-00029">
  <teiHeader>
    <fileDesc>
      <titleStmt>
        <title>med anledning av prop. 1999/2000:86 Ett informationssamhälle för alla</title>
        <author corresp="i-AvtuWmW4WHMDrctQKwDQuR i-AvtuWmW4WHMDrctQKwDQuR">av Eva Flyborg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1999/2000:86 Ett informationssamhälle för alla</title>
          <idno type="rdwebb">GN02T29</idno>
          <rs type="number">T29</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GN02T29/text</ref>
          <ref type="dokument_url_html">http://data.riksdagen.se/dokument/GN02T29</ref>
          <ref type="dokumentstatus_url_xml">http://data.riksdagen.se/dokumentstatus/GN02T29</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-YYRZSFbaSG1X75qaKWWm8s"/>
        <correspContext corresp="i-YYRZSFbaSG1X75qaKWWm8s">
          <ref>Proposition 1999/2000:86</ref>
        </correspContext>
        <correspAction xml:id="i-TULcLycnUf9MFMYgGNNroo" type="signed"/>
        <correspContext corresp="i-TULcLycnUf9MFMYgGNNroo">
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-DMheKZZCYDtLzdvzFzc5vP"/>
        </correspContext>
        <correspAction type="referral" xml:id="i-Jnt3SQRfhfHdwqS6LUxmmo">
          <date when="2000-04-19"/>
        </correspAction>
        <correspAction type="submission" xml:id="i-39dU4HQTZGgcdvFPUNEtck">
          <date when="2000-04-14"/>
        </correspAction>
        <correspAction type="dismissal" xml:id="i-HBk8Bn5PwDpjNoNZ7ZhnAd">
          <date when="2000-04-14"/>
        </correspAction>
        <correspAction type="referral" xml:id="i-Qynw6C47CrVy4ydXu1TUYc">
          <date when="2000-04-19"/>
        </correspAction>
        <correspAction type="submission" xml:id="i-BC6gxxC49EewrSi9mtFi4g">
          <date when="2000-04-14"/>
        </correspAction>
        <correspAction type="dismissal" xml:id="i-E2Jo5bdJEUY3y643d5iF5D">
          <date when="2000-04-14"/>
        </correspAction>
        <correspAction type="assigned" xml:id="i-5Zbd7hu1gP7DxMRxwMtjQj"/>
        <correspContext corresp="i-5Zbd7hu1gP7DxMRxwMtjQj">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_T_0029/mot_199900_T_0029-0001.pdf"/>
      <div type="motHeader" xml:id="i-SvqQhMY6emkddr7gG446MH">
        <div type="motTitle" xml:id="i-HUcQ7V888WtAWVqZCstwHz"/>
        <div type="motSubmissionInfo" xml:id="i-7F2hCaABXUb7hcZNJdJtc4"/>
      </div>
      <div type="motBody">
        <div>
          <p>1999/2000 mnr: T29 pnr: fp1142</p>
          <p>Motion till riksdagen</p>
          <p>1999/2000:T29</p>
          <p>av Eva Flyborg m.fl. (fp)</p>
          <p>med anledning av prop. 1999/2000:86 Ett informationssamhälle för alla</p>
          <p>1 Inledning. 2 Tillit till IT.. 2.1 Integritetsfrågor.. 2.2 Säkerhets- och sårbarhetsfrågor.. 2.3 Konsument- och användarsäkerhet. 2.4 Export av produkter som innehåller kryptering. 2.5 Utred Echelon. 3 Tillgänglighet. 3.1 Stomnät. 3.2 Det regionala nätet. 3.3 Lokala transport- och accessnätf 3.4 Skattelättnader för bredbandsanslutning, 4 IT-kompetens 4.1 Läraren som IT-handledare.. 4.1.1 Lärarens kompetens.... 4.1.2 IT i skolan (ITiS) 4.2 Brist på utbildad arbetskraft. 4.2.1 IT — kvinnlig framtidsbransch .. 4.2.2 IT-utbilda vuxna. 4.2.3 Inför kompetenskonton. 4.2.4 Utnyttja den outnyttjade arbetskraften. 5 Användning av IT. 5.1 Yttrandefrihet på näte 5.2 Massmedia och IT.. 5.3 Bättre konsumentstöd på IT-området — Nätverket. 5.4 Förbättrad e-handel. 5.5 Medborgaren i fokus.. 5.5.1 Inför medborgarpaneler.. 6 Marksänd digital-TV....... 7 Börsintroduktion av Telia. 8 Ändring i lagen om anställningsskydd. 9 Hemställan.</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0002.pdf"/>
          <p>1 Inledning</p>
          <p>Under fjolåret fick vi bekräftelser på att Sverige är en av världens mest framstående IT-nationer. Newsweek har utnämnt Stockholm till en av världens hetaste huvudstäder på IT-området och enligt International Data Corporatione, IDC, har Sveriges medborgare den högsta IT-mognaden av alla. Det märks. Vid årsskiftet hade över hälften av befolkningen tillgång till Internet. Datorer och mobiltelefoner är var mans egendom. Vi har också en snabbt växande IT-sektor, och några av världens mest framgångsrika IT- företag har sitt säte i Sverige. Intresset för IT-företag har varit mycket stort på börsen, även om det varit en markant nedgång de senaste veckorna. Bredbandsföretag tävlar om att sälja höghastighetsinternet till svenska dator- användare. I väntan på en regeringsproposition om IT-politiken har debatten varit het. Alla har debatterat bredband. Hur ska vi få bredband så fort som möjligt till så många som möjligt och vilket ansvar har staten i detta? Vi liberaler har anslutit oss till de många debattörerna inom IT-branschen som menar att staten inte ska agera särskilt mycket för att styra bredbandsutbyggnaden. Vi har noterat att bredbandsföretagen bygger ut kabel för fullt. Vi får hela tiden läsa om nya tekniska innovationer på alternativa mobila lösningar till optofiberkabel, produkter som knappt var tänkbara för något år sedan. Vi har en stark tilltro till att marknadens aktörer, producenter, företag och privatpersoner kommer att lösa efterfrågan på hög överföringshastighet på Internet precis som den löst efterfrågan på mobiltelefoner, datorer, telefaxar, telefoner och mycket annat, utan statlig regleringspolitik eller bidrag. Som liberaler har vi inga ideologiska blockeringar i att statligt ansvarstagande eller stimulanser absolut inte får ske. Det är angeläget att exempelvis även glesbygsboende får tillgång till så god teknisk infrastruktur som möjligt. Men vi har sett alldeles för många statliga engagemang både i Sverige och utomlands som lett till helt andra effekter än stimulans för tillväxt och teknisk utveckling. Efter det att propositionen lagts på bordet har debatten nästan avstannat. Detta är inte särskilt konstigt då propositionen inte innebär någon särskilt stark satsning eller något stort ansvarstagande från statens sida för bred- bandsutbyggnaden. Hälften av den så kallade satsningen räknar Närings- departementet med att marknadens aktörer ska bidra med. Av de resterande 8,3 miljarder kronorna avgår 2,5 miljarder till att statliga Svenska kraftnät skall ta dessa miljarder från sitt eget kapital för att hänga upp optisk fiber i kraftledningsstolparna. Det villkorade bidragsstödet för transport- och accessnät beräknas till största delen tas från redan befintliga anslag. Engage- manget stannar, förutom några belopp som ligger långt från de storvulna siffror som nämnts i debatten, vid att regeringen tillsätter en utredare som ska föreslå vem som kan komma i fråga att få pengar, samt genom att konstatera att staten ”har ett ansvar” för att infrastrukturen blir tillgänglig för alla. Folkpartiet liberalerna menar att regeringen kan avhålla sig även från det begränsade ekonomiska engagemang som propositionen innebär. När vi är mitt inne i en explosion av utveckling av nya tekniska produkter menar vi att regeringen gör denna utveckling en björntjänst genom att gå in och föra</p>
          <p>1999/2000 T29</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0003.pdf"/>
          <p>planeringspolitik. Som nämns senare i motionen tror vi att detta i värsta fall 1999/2000 kan få till följd att företag ställer sig och väntar på vilka områden T29 utredningen kommer att peka ut som statligt stödberättigade. Den teknik som gäller idag kommer kanske inte att vara den bästa om två år och vi tror att chansen är stor att priserna faller. Om infrastrukturutbyggnaden tillåts fortsätta på marknadsmässiga villkor, och i full konkurrens utan statlig inblandning, kommer vi senare att få se var det eventuellt inte fungerar att få till en tillräcklig infrastruktur på kommersiella villkor och regeringen kommer då att ha anledning att återkomma till frågan. Folkpartiet liberalerna ser tills dess fram mot en diskussion om vad bredbandet ska användas till, hur Internet kan användas till en aktiv dialog mellan medborgare och folkvalda, hur beslutsfattande kan användas via nätet, hur Internetanvändarna ska kunna lita på e-handeln, hur Internetanvändare ska kunna skydda sig mot så kallad spamming och vart de ska vända sig för en IT-kompetent konsumentupplysning, hur etiken ska utformas och bevakas på nätet, hur ansvarsfrågorna för det som skrivs på nätet ska lösas, hur IT-användandet ska förbättras i skolorna och mycket, mycket annat.</p>
          <p>2 Tillit till IT</p>
          <p>De senaste årens utveckling har inneburit att alltmer information lagras på och förmedlas av datorer. I stort har detta varit positivt, men det är viktigt att uppmärksamma att det även finns risker.</p>
          <p>2.1 Integritetsfrågor</p>
          <p>Mycket av den information som lagras på eller förmedlas av datorer är av sådan art att stor skada skulle vållas om informationen kom på drift. Det är därför viktigt att känslig information hanteras på ett sådant sätt att riskerna för intrång i personlig och affärsmässig integritet blir så små som möjligt. Några (fiktiva) exempel som konkretiserar resonemanget ovan: e En socialsekreterare glömmer sin bärbara dator på tåget. På hårddisken finns minnesanteckningar med uppgifter om familjekonflikter, missbruk etc. e Ett sjukhus drabbas av ett dataintrång. Patientjournaler kommer på drift, med uppgifter om privatpersoners sjukdomstillstånd. e En polis använder sina befogenheter för att utan grund och i strid med gällande bestämmelser undersöka sin grannes eventuella kriminella förflutna.</p>
          <p>Samhället har ett mycket stort ansvar för den information som lagras av myndigheter, stat och kommun samt offentligt ägda företag. Medborgare har rätt att kräva att offentliga instanser hanterar integritetskänslig information på ett sådant sätt att riskerna för personlig och affärsmässig integritet minimeras. Det bör därför ställas säkerhetskrav på samhälleliga institutioner så att de hanterar känslig information med tillbörlig försiktighet.</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0004.pdf"/>
          <p>Regeringen föreslår i propositionen angående informationssäkerheten att ansvaret för denna även fortsättningsvis bör ligga hos den som har det normala verksamhetsansvaret. Regeringens förslag är lika rimligt som det är okontroversiellt; informationssäkerheten kan inte betraktas som något annat än en normal del av verksamheten. Folkpartiet liberalerna föreslår att det ska ställas krav på revision av IT- säkerheten på alla myndigheter som hanterar information som är känslig för enskilda, företag, organisationer eller för samhället i stort. IT-säkerhets- revisionen bör utföras av experter som är fristående från de myndigheter som granskas.</p>
          <p>2.2 Säkerhets- och sårbarhetsfrågor</p>
          <p>Beroendet av datorer och datanät är stort och växande. För enskilda, företag, organisationer och myndigheter är det därför viktigt att data- och nätverks- tjänster är såväl tillgängliga som pålitliga. I IT-propositionen redovisas ett stort antal pågående utredningar, och även några överlämnade. I avsnitt 5.3.3 redovisas ett urval av förslagen till åtgär- der ur Statskontorets rapport Sammanhållen strategi för samhällets IT- säkerhet (1998:18): Statskontoret föreslår att följande områden bör vara prioriterade för att höja säkerheten på Internet: införande av vägvalsregister (routingregister),</p>
          <p>införande av säker domänuppslagning (Secure DNS) och tillgång till enhetlig nationell tid via Network Time Protocol (NTP).</p>
          <p>I likhet med remissinstanserna och regeringen anser Folkpartiet liberalerna att ovanstående förslag till åtgärder bör genomföras, i den mån de inte redan genomförts. Folkpartiet liberalerna avvaktar med spänning rapporterna från de uppdrag som givits åt PTS på IT-säkerhetsområdet.</p>
          <p>2.3 Konsument- och användarsäkerhet</p>
          <p>Den elektroniska handeln växer i omfång och betydelse och mycket positivt kommer av detta. I IT-propositionen nämns bland annat rationaliserings- vinster för myndigheter och företag, samt att kontakten mellan medborgare, företag och myndigheter underlättas. I avsnitt 5.3.3 anför regeringen:</p>
          <p>Regeringen ser det som ett viktigt steg att se till att användningen av ny säkerhetsteknik stimuleras för att få ökad utbredning och därmed även öka tilliten till systemen. Regeringen kommer att ta initiativ till en bredare samverkan mellan olika aktörer på marknaden i syfte att få till stånd en samsyn om hur man kan stimulera och utveckla infrastrukturen för elektroniska signaturer.</p>
          <p>Folkpartiet liberalerna delar regeringens mening, men vill tillägga att det sannolikt kommer att behövas flera olika (och delvis överlappande) infra- strukturer för elektroniska signaturer.</p>
          <p>1999/2000 T29</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0005.pdf"/>
          <p>Ur identifieringshänseende finns det flera typer av kontakter mellan med- 1999/2000 borgare och myndigheter: sådana tillfällen då medborgarens identitet är T29 ointressant (exempelvis vid nedladdning av broschyrer), tillfällen då iden- titeten är relevant (exempelvis vid inlämning av självdeklaration) samt tillfällen då identiteten inte får efterforskas (exempelvis vid begäran om utlämning av offentlig handling). För en säljande part är kundens identitet ofta ointressant. Exempel: någon köper en cd-skiva. Ur handlarens synvinkel är det mindre intressant vem kunden är, huvudsaken är att varan betalats på ett hederligt sätt. På samma sätt som i kontakt med myndigheter finns det tillfällen då medborgare/kunder har goda skäl att vilja vara anonyma gentemot den säljande parten. Det finns dock typer av transaktioner som kräver entydig identifiering, exempelvis avtalsslutande och anbudsförfaranden.</p>
          <p>2.4 Export av produkter som innehåller kryptering</p>
          <p>Kryptering är en nödvändig del av de flesta datasäkerhetstillämpningar och bör därför finnas tillgänglig på alla nivåer i samhället. Regeringen skriver i IT-propositionen att Sverige aktivt verkar för att påskynda utvecklingen mot fri handel med kryptoprodukter inom i första hand EU. Folkpartiet liberalerna ställer sig bakom den ovan nämnda avvecklingen av restriktioner som drabbar produkter enbart för att de innehåller någon form av kryptering. Sverige bör dock även arbeta för att avveckla de generella exportrestriktioner på krypteringsprodukter som finns i Wassenaar- arrangemanget. Wassenaar-arrangemangets restriktioner på export av krypte- ringsprodukter drabbar framförallt medborgare i länder med klen demo- kratisk tradition. De enda länder som ej bör få tillgång till krypteringsteknik är de länder som står på FN:s embargolista.</p>
          <p>2.5 Utred Echelon</p>
          <p>Frågan om det amerikanska övervakningssystemets, Echelons, existens aktualiserades genom en rapport som lämnades till Europaparlamentet i januari 1998 och där det påstods att all e-post, alla telefonsamtal och alla faxmeddelanden i Europa avlyssnas och att regeringar, företag och individer i ett flertal europeiska länder övervakas. Det har den senaste tiden kommit fram uppgifter som stärker misstanken om att USA avlyssnar telefonsamtal och datatrafik i Europa. Folkpartiet har tidigare nämnt risken för förekomst av industrispionage i en motion om kryptering, i samband med att en rapport om Echelon lades fram i maj 1999 (1998/99:U16). USA:s regering har, efter många års tillbakavisande och tystnad, medgivit att detta övervakningssystem existerar, men enbart för att bekämpa terrorism och organiserad brottslighet. Det har dock sedermera påståtts att systemet även skulle användas för industri- spionage. Dessa uppgifter har fått Europaparlamentet att reagera kraftigt och det har där lagts fram ett förslag om att tillsätta en särskild utredning av frågan. EG-</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0006.pdf"/>
          <p>kommissionen har, genom kommissionär Liikanen, även reagerat och säger 1999/2000 att man tar uppgifterna om Echelon på allvar. Dock har EU-ländernas T29 regeringar valt att avstå från att kommentera frågan. Folkpartiet liberalerna anser att det är mycket angeläget att Sveriges regering tar initiativ i ministerrådet i frågan och att frågan om Echelon bör utredas vidare tillsammans med EU:s övriga regeringar.</p>
          <p>3 Tillgänglighet</p>
          <p>Regeringen har i propositionen uttryckt att staten har ett helhetsansvar för utbyggnad av ett bredbandsnät i hela Sverige och fokuserar på tillgänglighet som mål. Ansvarstagandet sker genom ett nationellt infrastrukturprogram som ska garantera säkerhet, framkomlighet och konkurrens. Regeringen påpekar att staten inte i detalj ska peka ut några tekniska lösningar. Det nationella infrastrukturprogrammet ska syfta till att ge en helhetsbild av behovet av IT-infrastruktur samt ge underlag för principer för ansvarsfördelning mellan staten och övriga aktörer. Det ska vara vägledande och underlätta en utbyggnad i marknadens regi, samtidigt som grund- läggande krav att åstadkomma en tekniskt sammanhängande helhet uppfylls. Regeringen har beslutat uppdra åt en utredare att överväga dessa frågor, liksom de organisatoriska formerna för en fortsatt statlig medverkan. Utredaren skall också föreslå under vilka former staten bör medverka i nätutbyggnaden i första hand för att stimulera den kommersiella utbygg- naden, exempelvis genom upphandling, långivning eller genom att staten går in som hel eller delvis nätägare. Det nationella infrastrukturprogrammet presenteras i tre olika delar, dels ett ansvarstagande för uppbyggnad av ett stomnät till landets kommun- huvudorter, dels framtagande av kommunala försörjningsprogram, dels regionalstöd som regioner i glesbygd kan ansöka för uppbyggnad av nät och dels stöd för lokala transport- och accessnät, samt skattelättnader för bredbandsanslutning. Varje område kommer senare att beröras var för sig. Det är angeläget att en bredbandsutbyggnad kommer till stånd. Folkpartiet liberalerna ifrågasätter däremot en alltför detaljstyrd statlig planering. Det finns en paradoxal risk att utvecklingen på infrastrukturområdet går både fortare och långsammare än vad man tänker sig. Redan idag finns det en hel del bredband utbyggt som större allfartsvägar i landet. Utvecklingen av detta går snabbt framåt och oavsett om regeringen beslutar om uppbyggnad av ett stomnät eller inte kommer detta sannolikt att ske. Det finns till och med en möjlighet att det sker snabbare, med fler deltagande aktörer och därmed ett rikare utbud om regeringen inte planerar detta. Parallella tekniska system kan vara bra ur säkerhetssynpunkt. Å andra sidan kan det, trots regeringens plan för kommunala program och stöd till utbyggnad av nät i glesbygd, komma att dröja. Kommunerna för- väntas själva prioritera en hel del resurser utöver de bidragspengar som kan sökas. Folkpartiet vill varna för risken att kommunerna, trots möjlighet till stöd, på grund av kärv ekonomi prioriterar andra angelägenheter. Statens roll bör inte vara att forcera fram en utbyggnad av bandbredd till alla Sveriges medborgare. Det ska inte vara en statlig uppgift att garantera</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0007.pdf"/>
          <p>bandbredd åt varenda hushåll utan snarare att främja en god konkurrens, en 1999/2000 god mångfald på nätet och tillse att Post- och telestyrelsen bevakar denna T29 konkurrens. Det nationella infrastrukturprogrammet som regeringen föreslår bör därför inte genomföras. Detta bör riksdagen som sin mening ge regeringen till känna.</p>
          <p>3.1 Stomnät</p>
          <p>I propositionen redovisas förslag till utbyggnad av ett stomnät av optofiber- nät till varje kommunhuvudort. Uppdraget att bygga upp nätet och att på marknadsmässiga villkor erbjuda svart fiber till aktörer ges helt åt Svenska kraftnät. Enligt IT-infrastrukturutredningen, som ligger till grund för regeringens bedömning, råder det stor brist på ledning med hög över förings- kapacitet i vissa delar av landet på grund av den snabba IT-utvecklingen. Ett ökat utbud av ledning med bredbandskapacitet skulle kunna pressa priser och öka konkurrensen på marknaden. Det är angeläget att ett stomnät byggs ut till orter som inte har det, liksom att näten i tätbefolkade regioner som nu inte är tillräckligt kraftfulla för att möta efterfrågan byggs ut. Hittills har marknaden satsat främst på utbyggnad av optiskt fiber. Fiberkablar har en fördel i en hög överföringskapacitet och möjligheter ges till konkurrensneutralitet för många aktörer att använda fibern. Folkpartiet liberalerna ifrågasätter dock att tekniken definitivt ska beslutas på politiskt centralt håll samt att regeringen vill i förväg besluta att ge hela uppdraget till statliga Svenska kraftnät. Man kan tänka sig fler aktörer som är villiga att bygga ut. Övriga nätbolag kan mycket väl ha kapacitet på vissa håll som redan idag är tillräcklig eller enkel att bygga ut. Folkpartiet liberalerna menar att byggandet av stomnätet bör genomföras i konkurrens och att regeringen bör stimulera till investeringar av olika aktörer i olika slags nät samt ta hänsyn till regionala och sociala obalanser, och avstyrker därför förslaget. Detta bör riksdagen som sin mening ge regeringen till känna.</p>
          <p>3.2 Det regionala nätet</p>
          <p>Regeringen uttrycker att transportnätet förväntas i stort förverkligas av marknadens och andra icke statliga aktörer. Det är därför viktigt att osäkerhet om statens intentioner inte hämmar andra aktörers investeringsvilja. Utredaren föreslås ges i uppdrag att bedöma om de transportnätsförbindelser som bör prioriteras av regional- och näringspolitiska skäl och som inte bedöms komma till stånd under de närmaste fem åren på helt kommersiella grunder. Folkpartiet liberalerna delar regeringens mening att utbyggnaden av regionala nät bör utföras av marknadens aktörer. Frågan om utredning av detta är emellertid för tidigt väckt. Folkpartiet anser det också angeläget att så många som möjligt, även i glesbygd, på sikt kan få tillgång till bredbandsnät, och motsätter sig inte heller principiellt att offentliga medel</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0008.pdf"/>
          <p>kan tas i bruk för detta. Men man bör ifrågasätta att regeringen vill att staten 1999/2000 i nuläget ska ta ett sådant ansvar. T29 Bredbandsutbyggnad bör inte forceras fram alltför snabbt. Det finns en risk i att man bygger fast sig i gammal teknik om man snabbt investerar i utbyggnad samtidigt som det hela tiden sker tekniska innovationer på området. Själva stadgandet att staten har ett helhetsansvar och att det nu ska utredas var utbyggnad kan ske på marknadsmässiga villkor och var det inte kommer att kunna ske, ger signaler till företag att invänta besked om vilka kommuner som sannolikt kommer att bli hjälpta av regionalstöd för bredbandsutbygg- nad. Det sker nu en explosion av nya tekniska innovationer på framför allt områden som satellit- och radioteknik som alternativ till bredband via fiber. Inom en snar framtid kan det sannolikt vara mycket lägre kostnader för att få hög överföringshastighet än idag. Folkpartiet liberalerna avstyrker förslaget till statligt stöd för regionala transportnät.</p>
          <p>3.3 Lokala transport- och accessnät</p>
          <p>Accessnäten behövs från den lokala orten för att användarna ska kunna nå det riksomfattande nätet. Det kan enligt regeringen finnas delar av accessnätet som inte kan komma till stånd på kommersiella grunder. Stödet ska ges till kommuner efter prövning för att kunna ordna anslutning med hög överföringshastighet i områden där anslutning skulle bli avsevärt dyrare för abonnenterna än i normala fall. Stödet ska täcka endast en mindre del av utgiften. Stödet ska förenas med villkor som att nätet skall kunna hyras av alla operatörer och att priserna är rimliga och enhetliga inom kommunen. I propositionen har inledningsvis påpekats att bredbandsutbyggnad överlag ska vara teknikneutral. Detta bör inte minst påpekas vad gäller accessnäten där det i framtiden sannolikt kommer att finnas betydligt större möjligheter, exempelvis till mobil kommunikation med högre överföringshastighet, än idag. Vad gäller användarnivån för privatpersoner finns annan teknik än fiberkablar redan idag som gott och väl är tillräcklig. Regeringens bred- bandsutredning har definierat bredband som en fast uppkoppling med en överföring på 2 Mbit/s i båda riktningarna. För en privat användare är detta idag mer än tillräckligt. ”Bredband” via kabel-TV-nätet ger ca 500 kbit/s i utgående riktning, men lägre i mottagande riktning. Kabel-TV-leverantörerna lovar däremot att hastigheten kommer att öka så fort nya tjänster kräver det, och prestandan i kabel-TV-näten kan ökas till 35 Mbit per kanalplats om det behövs. Detta är bara ett exempel och kabel-TV innehas långt ifrån av alla i landet. Men där den finns kan det vara tillräckligt och det behövs möjligen därför inte omedelbara investeringar i optisk fiber. En utbyggdnad av kabel- TV kan vara bra då det gynnar även boende som inte är intresserade av bredbandsuppkoppling, men som önskar fler TV-kanaler. Vid sidan av kabel-TV kan Telia på många orter ordna ADSL-nät av koppartråd till hög överföringshastighet. Man kan idag redan utnyttja parabol</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0009.pdf"/>
          <p>för satellitlänk till Internetuppkoppling. En annan trådlös modell är kommu- 1999/2000 nikation via radiovågor genom en vanlig antenn. Bandbredd kan med T29 radiovågor fås till upp till 155 Mbit/s, och gör det också möjligt att i fram- tiden använda systemet för kabel-TV och telefoni. Den 16 mars öppnade Telia accessnätet för konkurrerande operatörer och nu meddelar Tele1l Europe att de som första företag skrivit avtal med Telia om tillgång till accessnät och samlokalisering. I praktiken innebär detta att Tele1 nu kan erbjuda bredbandstjänster på Internet via DSL för i princip alla svenska företag. Många av de ovan beskrivna teknikerna ger samma kapacitet som en optokabel och nya innovationer för mobila tekniker presenteras ständigt. Folkpartiet liberalerna avstyrker förslaget till statligt stöd för lokala transport- och accessnät av samma skäl som vi angivit om stöd till regionala transportnät.</p>
          <p>3.4 Skattelättnader för bredbandsanslutning</p>
          <p>Regeringen föreslår att en skattelättnad bör övervägas för fysiska och juridiska personer som haft utgifter för en anslutning för datakommunikation som innebär en väsentlig kapacitetshöjning i förhållande till överförings- kapaciteten i det normala telefonnätet. Skattelättnaden, som bör kunna utformas som en skattereduktion, bör avse anslutningsavgifter över ett visst belopp och motsvara en mindre del av utgiften. Frågan bör utredas med inriktning på att ny lagstiftning skall kunna träda i kraft den 1 januari 2001. Folkpartiet liberalerna vill påpeka att riktad skattereduktion för konsum- tion innebär en mycket stor risk att prisnivån på produkterna kan fortsätta att vara hög. Anslagen kan lika gärna komma bredbandsbolagen till större del än konsumenterna. Man kan på politisk grund också ifrågasätta varför just bredbandsanvändning ska skattereduceras. Teknikutvecklingen kommer sannolikt också göra att vi i framtiden får uppleva betydligt billigare erbjudanden om bandbredd än vad vi ser idag. Mobiltelefoner som hade mycket höga priser under 1980-talet kunde exempelvis med bättre utförande ”kastas” efter konsumenterna några år senare. Enligt en utredning av Demoskop, presenterad i Finanstidningen den 11 april, är 39 procent av de boende utanför städerna ”inte alls intresserade av snabbare” Internetuppkoppling. För många låginkomsttagare är det inte ens aktuellt med att köpa en dator till hemmet. Det faktum att det främst är stadsbor samt människor med god ekonomi och datorvana som efterfrågar höghastighetsinternet ställer oss frågan om det överhuvudtaget är en klok fördelningspolitik att subventionera dessas bredbandsuppkopplingar, eller som vi tidigare nämnt att forcera fram en hastig utbyggnad av bredband till vartenda hushåll, när det sannolikt kommer att komma en snabb utveckling av bättre teknik till lägre priser. Folkpartiet liberalerna avstyrker regeringens förslag.</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0010.pdf"/>
          <p>10</p>
          <p>4 IT-kompetens 4.1 Läraren som IT-handledare</p>
          <p>För de flesta människor i arbetslivet är datorer ett viktigt arbetsredskap. Genom att använda datorer som arbetsredskap i undervisningen då det är lämpligt lär sig eleverna att använda maskinerna. Det finns inget själv- ändamål att arbeta med datorer och det behövs ingen särskild utlärande dataundervisning. Utlärande undervisning av karaktären ”och nu trycker alla enter” är sällan givande. De flesta vuxna förvärvsarbetande fyrtiotalister har lärt sig dataanvändning i arbetet utan problem och det lär knappast vara svårare för dagens ungdomar. Men man ska också vara medveten om att ungdomar som har tillgång till dator hemma får ett automatiskt försprång gentemot de som inte har dator. De som inte är vana använder datorer sällan även om möjligheten finns. Den i arbetsgruppen som kan datorer sätter sig förstås framför datorn när det är dags att skriva redovisning. Lärarens roll att minska risken för ojämlikhet i dataanvändning blir mycket viktig. Datorer är lämpliga att använda just i ämnen där en kunskapssökande arbetsmetod används. Internet kan vara till oerhörd hjälp i exempelvis samhällskunskap vid sidan av böcker, tidskrifter och uppslagsverk. Det är då viktigt att läraren har tillräckliga kunskaper att kunna handleda eleverna. Läraren ska inte lära ut hur datorer fungerar utan snarare stimulera elever som inte är vana vid datorer att använda dem i undervisningen, samt fungera som handledare då eleven kör fast. De nästan obegränsade informationskällorna som finns via Internet förändrar undervisningen. Men information är inte kunskap. Nätet sorterar inte mellan sant och falskt, rykten och fakta, fördomar och tolerans. Nätet och den stora informationsmängden gör det nödvändigt att eleverna lär sig granska kritiskt, att vara misstänksamma mot bluff och desinformation.</p>
          <p>4.1.1 Lärarens kompetens</p>
          <p>Regeringen avser att presentera en proposition angående den nya teknikens betydelse för lärarutbildningen, vilken Folkpartiet väntar med högt intresse på. Satsningen på IT i skolan måste i hög utsträckning inriktas på läraren. Det är en risk att lärare som själva saknar kunskaper i användande av informationsteknik som instrument för källsökning inte förmår handleda eleverna i hur informationsteknik ska användas i modernt utredningsarbete. Alla lärare bör ha grundläggande kunskaper i både hantering av datorer samt IT-pedagogik. Skolans övergång till ett mer kunskapssökande arbetssätt än utlärande samt den ökade användningen av datorer och Internet i skolan ställer krav på bättre uppföljning av den pedagogiska utvecklingen. Vilka effekter har detta fått på elevernas inlärning? Lärarhögskolan måste i högre grad satsa på att utbilda lärare i IT-användning, både i grundutbildning och vidareutbildning. IT-kompetens måste bli ett grundläggande krav för examen från Lärarhög- skolan.</p>
          <p>1999/2000 T29</p>
          <p>10</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0011.pdf"/>
          <p>11</p>
          <p>4.1.2 IT i skolan (ITiS)</p>
          <p>Under 1999 igångsattes det nationella IT-programmet IT i skolan, ItiS. Programmet är brett och innehåller en kompetensutveckling av 60 000 lärare, bidrag till förbättring av skolornas tillgänglighet till Internet, insatser för elever med funktionshinder etc. Folkpartiet liberalerna har förhoppningar om att satsningen är ett steg i rätt riktning för att skolan ska kunna ge eleverna redskap att använda IT som kunskapssökande arbetsmetod. Förutom resurser till mer teknik och kvalitativa pedagogiska verktyg vill Folkpartiet påpeka vikten av att utbilda personal och tillföra resurser för att sköta om underhållet av datorer i skolan. Det finns alltid en risk att — sedan materiella satsningar på maskiner gjorts — dessa inte underhålls på grund av resursbrist eller brist på kompetens bland personalen.</p>
          <p>4.2 Brist på utbildad arbetskraft</p>
          <p>Det råder en skriande brist på kvalificerad utbildad arbetskraft i näringslivet, både civilingenjörer och andra IT-inriktade yrken. Detta gäller såväl IT- företag som andra tekniska branscher. Vi har en stor tillväxt i tekniska branscher men få som kan arbeta. Tillväxten och efterfrågan är kraftigare än antalet utbildade människor. Det finns också stora demografiska problem med en arbetsför befolkning som minskar relativt den äldre. Ett annat problem är att alltför få söker sig till tekniska utbildningar. Vi utbildar procentuellt betydligt färre ingenjörer än vad många av våra konkurrent- länder gör. Bristen finns emellertid redan på grundskolenivå. Alldeles för få elever söker sig till tekniska utbildningar. 17 000 människor går ut från teknisk eller naturvetenskaplig utbildning på gymnasiet i Sverige. Samtidigt finns det 21 000 platser på universitet och högskolor som kräver natur- eller teknisk gymnasiekompetens. Man kan förvisso läsa sig till tillräcklig kompetens även på samhällsprogrammet, beroende av ämnesval, samt förstås komplette- ra i efterhand, men det säger lite om hur många som kan tänka sig vara intresserade av teknisk högskoleutbildning.</p>
          <p>4.2.1 IT — kvinnlig framtidsbransch</p>
          <p>De nya IT-företagen är ännu mer mansdominerade än de gamla börsbolagen. Hela 96 procent av styrelseledamöterna i de färskaste IT-företagen på börsen är män. Företagsledningarna har 94 procent män. Den svaga kvinno- representationen bottnar säkerligen i att kvinnor utgör endast ca 20 procent av de anställda i IT-företagen, och sannolikt är det män som ligger bakom entreprenörskapet och startandet av företagen. Detta i sin tur bottnar säker- ligen i att det utbildas betydligt färre kvinnor i IT-relaterade utbildningar. Andelen kvinnor med utbildning inom elektronik och data har sjunkit från 26 till 19 procent under 90-talet. Antalet kvinnor har däremot inte minskat utan männen på IT-utbildningar har blivit fler. Att männen blir fler är givetvis mycket bra. Insatser för att få fler, och framför allt fler kvinnor, att söka tekniska systemvetenskapliga</p>
          <p>1999/2000 T29</p>
          <p>11</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0012.pdf"/>
          <p>12</p>
          <p>utbildningar på universitet är viktiga, men ännu viktigare är det att stimulera 1999/2000 fler grundskoleelever, i synnerhet flickor, att välja naturorienterade och T29 tekniska gymnasieprogram, så att det finns fler människor som kan komma i fråga att läsa tekniska och systemvetenskapliga kurser på universitetet. Lärare och syokonsulenter på både grund- och gymnasieskolor måste ta ett större grepp om att stimulera flickor till tekniska utbildningar. Det är därför givetvis avgörande att skolan har en teknikkunnig och IT- engagerad personalkår, att varje undervisande lärare i tekniska och naturvetenskapliga utbildningar verkligen har en ämneskunskap som kan mäta sig med kunskapen hos dem som arbetar i tekniska branscher. Detta är förstås långt ifrån dagens verklighet. Läraryrket är inte det minsta attraktivt idag och Folkpartiet liberalerna vill hänvisa till andra motioner med förslag syftande till att höja läraryrkets status och att lärares professionalism stärks och erkänns. Kvinnor borde vara vinnarna i informationssamhället där humankapitalet blir viktigare än muskelkraft. En förutsättning för fortsatt hög tillväxt inom Sveriges IT-sektor är också att all möjlig kompetent arbetskraft används.</p>
          <p>4.2.2 IT-utbilda vuxna</p>
          <p>Det är också mycket viktigt att ta tillvara de människor som redan finns på arbetsmarknaden genom rikt utbud av vidareutbildningar. Utbildningar behövs förstås även på lägre nivå än högskoleingenjörer. Arbetsmarknads- utbildningen har därför en mycket viktig funktion att fylla i att öka IT- kompetensen generellt. Det finns också en del privata utbildningsanordnare som ger både vidareutbildning på datakörkortsnivå samt på en högre spetskompetensnivå för arbetssökande eller människor i arbete som behöver kvalificera sig inom IT. Fler IT-kvalificerade människor på lägre nivå gör också att högre utbildade kan förkovra sig i det de är bra i och utveckla sina områden. Fler sådana utbildningar kommer att bli absolut nödvändigt i framtiden. Utbildningar inom projektet SwIt, som IT-företagen gjort med statlig finansiering, har skräddarsytts efter förtagens behov. Man har snabbt kunnat utbilda människor i kortare utbildningar för att fylla ut luckor där det är akut brist. Dessa typer av utbildningsmöjligheter är mycket viktiga för att lösa flaskhalsar och för att människor i vuxen ålder ska vara attraktiva på arbetsmarknaden. Sådana utbildningssatsningar kommer att behövas i framtiden. SwIt-programmet är nu avslutat och det kan bli angeläget att liknande IT-utbildningar startas i samarbete med näringslivet som komple- ment till arbetsmarknadsutbildningen.</p>
          <p>4.2.3 Inför kompetenskonton</p>
          <p>Det är också mycket viktigt att underlätta ekonomiskt för människor att själva ta initiativ till vidarestudier i vuxen ålder. Folkpartiet liberalerna vill bland annat införa ett nytt system med s k individuella utbildningskonton för att göra det lättare till vidareutbildning under den yrkesverksamma tiden. En anställd måste få möjlighet även till utbildning som arbetsgivaren inte är</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0013.pdf"/>
          <p>13</p>
          <p>beredd att räkna som personalutbildning. Det nuvarande avdragsgilla 1999/2000 pensionssparandet skall därför kunna breddas till ett ”pensions- och utveck- T29 lingssparande”, där individer får göra skattebefriade avsättningar, som senare kan användas för att bekosta studier. Därför föreslår vi att det ska bli möjligt för människor mellan 30 och 55 år att upp till en viss gräns låna av det allmänna pensionssystemet för att finansiera utbildning.</p>
          <p>4.2.4 Utnyttja den outnyttjade arbetskraften</p>
          <p>Sverige är ett land som är mycket dåligt på att ta tillvara inflyttade personers kompetens. Sverige har det största arbetslöshetsgapet mellan infödda och utomeuropeiska invandrare av alla jämförbara industriländer. Många väl- utbildade invandrare får aldrig chansen att jobba med det de är utbildade till. Man kan finna fler olika orsaker till detta, tror vi. Det handlar dels om fördomar gentemot invandrare, eller kanske mot människor med utländskt klingande namn, dels handlar det om en icke flexibel arbetsmarknad och arbetsrättslig lagstiftning som skapar trygghet för dem som redan har jobb, men stänger andra ute. Det handlar också om en mycket dåligt fungerande arbetsförmedling som har slussat in människor som kommit hit i ett passiviserat, bidragsfinansierat utanförskap, i stället för att ge dem egna verktyg för att ta sig in på arbetsmarknaden. Sannolikt finns också problem med att utländska examina inte översätts. Större företag och myndigheter skulle kunna visa ett mer energiskt intresse för någon form av positiva åtgärder för att få anställda med utländsk härkomst. En större arbetsgivare som vidtar konkreta åtgärder för att få in människor med utländsk härkomst i verksamheten skapar positiva förebilder och angriper själva grunden för främlingsfientliga värderingar i arbetslivet, tex genom olika traineeprogram eller etniska jämställdhetsplaner, eller utbildningsplaner för de invandrare som redan är anställda men behöver förbättra sin kompetens i svenska. Förutom att nytillkomna invandrare bör erbjudas intensiva kurser i svenska, bör invandrare som har jobb eller någon form av praktik i arbets- livet få möjlighet till deltidsstudier i svenska och andra studier med anknyt- ning till det egna arbetet. Undervisningen bör ha en tydlig inriktning på arbetslivet och på de olika yrkenas specialiserade språkbruk. Kombination av arbete och studier och större inblandning från näringslivet i språkunder- visningen är ett sätt att göra kurserna mer anpassade till arbetslivets krav. Reglerna för sfi-undervisningen behöver anpassas till detta. Ett annat stort problem är att invandrare som har lång akademisk utbildning har svårt att i Sverige att få utbildningen översatt. Det måste skapas rutiner för hur utländska universitetsutbildningar skall räknas i Sverige. Sverige måste också bli bättre på att stimulera utländska studenter att komma till Sverige. Vi har tämligen många från andra länder som genomgår forskarutbildning här men alltför få gör sin grundutbildning i Sverige. Möjligheterna är egentligen goda, inte minst genom EU-medlemskapet. Samtidigt är emellertid Sverige ett litet språkområde, vilket är en nackdel. Därför borde fler kurser ges på andra språk än svenska och textböcker på</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0014.pdf"/>
          <p>14</p>
          <p>andra språk än svenska och engelska användas. Det skulle motivera 1999/2000 utländska studenter att söka sig hit och ge svenska studenter bättre förut- T29 sättningar för studier utomlands.</p>
          <p>5 Användning av IT 5.1 Yttrandefrihet på nätet</p>
          <p>Folkpartiet liberalerna anser att datoriserad och annan behandling av personuppgifter bör jämställas. Datorer används numera i så vidsträckt omfattning att ett förbud att meddela åsikter och tankar med hjälp av datorer i praktiken blir nära nog jämställt med ett totalt förbud att meddela åsikter och tankar. Det är därför inte rimligt att yttrandefriheten skall inskränkas mer när datorer används. Tvärtom anser Folkpartiet att datorer, speciellt genom Internet, har medfört en vidgad möjlighet för fler människor att utnyttja sin yttrandefrihet. Detta anser vi är något som bör skyddas och inte hindras genom speciallagstiftning för Internet. Så långt möjligt ska man sträva efter att samma regler gäller för yttrandefriheten i Internet som i andra medier. I propositionen Personlighetens överföringsregler 1999/2000:11 föreslog regeringen ett slopande av förbudet för överföring av personuppgifter till tredje land som har adekvat nivå för skydd av personuppgifter samt att ringa överträdelser av PUL:s straffbestämmelser skall undantas från straff. Folkpartiet liberalerna ställde sig i princip bakom de förändringar som föreslås av regeringen, men vi anser att detta bara är ett första litet steg till en övergång till ett mer modernt regelverk där den s.k. hanteringsmodellen ersätts av en s.k. missbruksmodell. Folkpartiet liberalerna har redan från början haft stora invändningar mot PUL i dess nuvarande form. Vi förespråkade att de bestämmelser som avser samtycke vid namns nämnande borde avskaffas. Redan vid riksdags- behandlingen våren 1998 krävde Folkpartiet att regeringen skulle få i upp- drag att ta initiativ till att det inom EU inleddes ett arbete med att ta fram en missbruksmodell, dvs principen som ska råda är att allt är tillåtet, utom det som är förbjudet, och inte tvärtom som i dagens PUL. Folkpartiet liberalerna ville också ge regeringen i uppdrag att ta initiativ till en ändring av direktivet så att inga tveksamheter skulle kvarstå när det gäller direktivets förenlighet med vår svenska offentlighetprincip. Tyvärr delades inte vår uppfattning då av en riksdagsmajoritet. Vi vidhöll denna uppfattning som sedan vann riksdagens stöd ett år senare. Men inget synes ha hänt. Riksdagen bör uppdra åt regeringen att omgående inom EU ta initiativ till att ett arbete på ett modernt direktiv snarast kommer till stånd. Ett nytt direktiv som har sin utgångspunkt i en missbruksmodell och inte en hanteringsmodell, som det nuvarande direktivet. Enligt vår uppfattning skall det inte vara någon skillnad på behandlingen av yttranden på Internet och yttranden i andra medier. Folkpartiet liberalerna hade således tidigt allvarliga invändningar mot PUL. Redan förra hösten kunde vi konstatera att vi borde varit ännu mer kritiska. I förra höstens riksdagsmotion om informationstekniken konstate-</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0015.pdf"/>
          <p>15</p>
          <p>rade vi att lagen i sin nuvarande utformning kommer att utgöra ett hot mot 1999/2000 den svenska yttrandefriheten och offentlighetsprincipen. Vi förespråkade att, T29 i avvaktan på ett nytt EU-direktiv, de bestämmelser i PUL som avser samtycke vid namns nämnande borde avskaffas. De bestämmelser vi avsåg gällde alla de som i lagen som inte kallas för känsliga personuppgifter. På förslag av konstitutionsutskottet gav riksdagen i våras ett tillkänna- givande till regeringen om att en översyn av PUL borde komma till stånd. Syftet skall vara att så långt som det går inom ramen för nuvarande direktiv åstadkomma ändringar som inriktar lagen mot missbruk av personuppgifter. Vi har tidigare ifrågasatt om PUL inte går längre än vad direktivet anger. Denna uppfattning har stöd från bla. finska regeringstjänstemän. Av Datainspektionens rapport till regeringen, Personuppgifter på Internet, kan man läsa när det gäller 33 8 att förbudet är mera absolut utformat än direktivets bestämmelser. Enligt en uppgift i TCO-tidningen (nr 1/1999) framhåller chefen för den tyska motsvarigheten till Datainspektionen Joachim Jacob att det skulle vara oss helt främmande att förbjuda namn på Internet. Det strider mot yttrandefriheten. Enligt vår uppfattning måste regeringen skyndsamt göra en översyn av personuppgiftslagen (PUL) i syfte att noga analysera om lagen har fått en mer långtgående begränsning än vad direktivet anger. I detta arbete bör andra länders genomförande av direktivet noga studeras. I backspegeln kan konstateras att EU tyvärr antagit ett mycket olyckligt direktiv som satt igång arbetet med PUL. Sverige är ju skyldigt att implementera direktiv som kommer från EU. Men det här direktivet berör fundamentala frågor, där svensk grundlag står emot europarätten. Folkpartiet liberalerna anser att Sverige bör hävda sin egen uppfattning när det gäller grundlagsskyddad yttrande- och informationsfrihet. Om mot förmodan EU skulle beivra den nya svenska PUL i EG- domstolen, ser vi det enbart som en fördel att EG-domstolen prövar om direktivet om personuppgiftsskydd verkligen är förenligt med yttrande- och informationsfriheten.</p>
          <p>5.2 Massmedia och IT</p>
          <p>Det är uppenbart att traditionella massmedier som press, radio och tv får komplement via IT. De flesta dagstidningar finns också på nätet, liksom radiostationer och TV-kanaler. I vissa fall är det Internetverksamheten som står för den lönsamma sidan av medieverksamheten, som till exempel i Aftonbladets fall. Vilken effekt får IT på medierna? IT gör publicering snabbare och kan teoretiskt göra att nyheter läggs ut utan erforderlig källkontroll. Det finns givetvis också risk att tillämpningen av de pressetiska reglerna till exempel vad gäller publicering av personuppgifter kommer att förändras när en konkurrents nättidning finns på bara ett musklicks avstånd. Internationali- seringen gör att de pressetiska reglerna kan börja ifrågasättas. Journalistkåren har en lång tradition av självsanering vad gäller yrkesetiska regler och etik. Dessutom finns granskning av ”god publicistisk sed” av Pressens opinionsnämnd samt Allmänhetens pressombudsman.</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0016.pdf"/>
          <p>16</p>
          <p>Vi anser att det är naturligt och önskvärt att medierna fortsätter med en 1999/2000 seriös och ambitiös diskussion både internt och offentligt om pressetiken T29 också på nätet. Vi välkomnar att de pressetiska reglerna från 1 april i år också gäller nättidningar.</p>
          <p>5.3 Bättre konsumentstöd på IT-området — Nätverket</p>
          <p>Informationstekniken och framför allt Internet innebär nya utmaningar för konsumenterna. Det finns en rad konsumentfrågor av utpräglad IT-karaktär, till exempel spamming (oönskade e-brev), mejlbombning, upphovsrätten på nätet och regler för e-handel, som ingen offentlig myndighet idag tar helhets- grepp på. Post- och telestyrelsen, IT-kommissionen, Datainspektionen, Konkurrensverket, Konsumentverket och andra myndigheter sköter olika delar. Det finns, anser Folkpartiet, ett behov av en speciell servicemyndighet för IT-frågor. Denna skulle i första hand svara på frågor och ge service. En jämförelse kan vara Regeringskansliets EU-information inför EU-inträdet. En sådan ny myndighet, Nätverket, bör inrättas och ges en sammanhållen och servicebetonad roll gentemot konsumenten av IT, privata användare, organisationer, företag och myndigheter. Nätverkets uppgift bör vara tids- begränsad och verksamheten bör senare kunna uppgå i Konsumentverkets regi och där förstärka verkets IT-kompetens.</p>
          <p>5.4 Förbättrad e-handel</p>
          <p>Det har under de senaste åren blivit allt vanligare med elektronisk handel över Internet. Färska rapporter visar ändå att utvecklingen hämmats något och inte fått den utveckling som man väntat. Framför allt har det inte blivit någon riktig succé för privatpersoner. Att privatpersoner aktar sig för att handla över nätet har sannolikt en förklaring i att människor inte litar på att köpet går rätt till. Ofta fungerar det nämligen inte som det ska. Tre funktioner som absolut måste fungera för att ett köp ska fullbordas. Det första är att köpet avtalas och att kunden alltså lyckas med att beställa varan över nätet. Det andra är att köparen får varan levererad. Det tredje att kunden lyckas genomföra betalningen. Inte ofta fallerar någon av dessa tre saker. För att konsumenten ska kunna känna sig säker på att e-handel fungerar bör Konsumentverket (eller ett IT-nätverk enligt ovan) få i uppdrag att se över funktionerna hos företagens e-handelsfunktioner, stimulera till en bättre näthandelsetik och, om möjligt, utarbeta ett certifieringssystem för e- handelsföretag.</p>
          <p>5.5 Medborgaren i fokus</p>
          <p>Vår liberala utgångspunkt för tillgänglighet är att så många som möjligt ska kunna utnyttja IT-tjänster som Internet. Regeringen har i sin proposition benämnt avdelningen om utbyggnad av teknisk infrastruktur med rubriken Tillgänglighet. Som nämnts tidigare i motionen vill vi erinra om att det för</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0017.pdf"/>
          <p>SF</p>
          <p>många låginkomsttagare av ekonomiska skäl inte ens är aktuellt att köpa in 1999/2000 datorutrustning till hemmet. För dem har inte tillgängligheten ökat i och med T29 att det finns en kabel indragen i huset. En framgångsrik fördelningspolitik för att ge alla tillgänglighet är att tillse att det finns tillgång till dator och Internetuppkoppling på landets bibliotek, medborgarkontor, skolor och liknande. En mängd analyser pekar i nuläget på behovet av åtgärder för att motivera medborgare till högre politisk aktivitet. Det ointresse som ofta noteras när man frågar personer om de deltar i de etablerade politiska organisationernas sammankomster och möten bör dock inte tolkas som ointresse för politik som sådan. Tvärtom finns många tecken som tyder på att människor är mycket engagerade i politiska frågor. EU, biståndet, skolan, vården, skatterna, regleringarna, jämställdheten — det är lätt att få personliga samtal till stånd om behovet av olika typer av både nysyn och insyn. Också formerna för denna nysyn är ofta starkt engagerande. Men både vårt representativa demokratiska system och de etablerade organisationerna måste våga bjuda till, och öppna sig. Annars är risken stor att gapet mellan verkligheten och detta system, med sina organisationer, ökar än mer. Ny teknik bör inbjuda och underlätta för medborgaren till en mer aktiv position i det politiska deltagandet. Detta deltagande befinner sig i informations- och kommunikationssamhället närmare medborgaren än tidigare. Den representativa form som vi hittills har byggt vårt demokratiska deltagande på behöver kompletteras och anpassas till nya villkor, så att detta representativa system fungerar bättre. Demokratiutredningen har haft att analysera huruvida bruket av informationsteknik kan förändra de politiska formerna. I sitt slutbetänkande (SOU 2000:1) för utredningen resonemang om otillräcklig tillgänglighet och spridning av IT, om demokratiska trösklar som behöver överbryggas, säker- hetsproblem m m. Utredningen tar skydd bakom det faktum att spridningen av IT ännu inte är fullständig, så att alla medborgare står i kontakt med varandra via Internet. Med den takt som denna teknik för närvarande expanderar, är det emellertid sannolikt att inom inte lång tid alla medborgare på något sätt når nätet. Redan är mer än halva svenska befolkningen ansluten. Förutsatt denna expansion kan olika typer av demokratisk utveck- ing tänkas. I fokus för dessa befinner sig olika former för det demokratiska samrådet, deliberationen. Härförutom kan effektivare metoder för inhämtande av medborgerliga uppfattningar prövas. Utredningen är här örsiktig, och nöjer sig med att förorda försök med nätbaserat röstande i någon kommun eller i någon skola. Dessutom anger man att fem forsknings- program måtte startas. IT-propositionen (1999/2000:86) är mer offensiv. Man utgår inledningsvis rån att det saknas kunskaper inom området IT och demokrati. Folkstyret är ett område som inte har utvecklats med hjälp av IT. Erfarenhet saknas. Man örordar praktiska försök i olika typer av boendemiljöer för att med IT-stöd öka medborgarnas insyn och delaktighet i demokratiska beslutsprocesser. Propositionen talar om försök i relativt stor skala, under en längre tidsrymd, med ett brett spektrum av möjligheter, och med medborgarna i centrum.</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0018.pdf"/>
          <p>18</p>
          <p>Regeringen avser inleda ett utvecklingsarbete om IT och demokrati i ett antal 1999/2000 pilotkommuner. Man hänvisar också till en nytillsatt kommitté som skall T29 analysera begreppet medborgarpaneler. Även IT-propositionen betonar, med rätta, vikten av att tillgång till infrastruktur gäller alla medborgare. Då syftar man inte bara på teknik. Både nät och grundläggande samhällsinformation måste på ett demokratiskt acceptabelt sätt nå alla. Folkpartiet liberalerna har tidigare i flera sammanhang påpekat vikten av att med ökad effektivitet sprida samhällsinformation till medborgarna, såväl via medborgarkontor som via nätet. Tjänster som Sverige Direkt och Samhällsguiden fyller viktiga funktioner. Dessa informationstjänster behöver också, med utvidgade sökmöjligheter, kunna tillhandahållas på olika språk, för att underlätta tillgänglighet för personer med annan språkbakgrund än svenska. Folkpartiet liberalerna önskar, med dessa utgångspunkter, medverka till att med nya metoder och redskap vidareutveckla vårt representativa demokratiska system. I detta sammanhang och vid detta tillfälle önskar vi särskilt ta upp de frågor som berör medborgarnas deltagande i det demokratiska beslutsfattandet. Det är tänkbart att se det representativa och det mer direkta politiska medborgardeltagandet som var sin ändpunkt på en skala. Det är viktigt att se denna skala som kontinuerlig, den har ingalunda enbart ändpunkter. Denna skala kan avbilda medborgarnas kontakt med de politiska besluten. Vi befinner oss i nuläget i en position som kännetecknas av en hög grad av representativitet. I informations- och kommunikationssamhället vänjer sig emellertid medborgaren allt tydligare vid ett mer direkt inflytande än tidigare. Särskilt uppenbart är detta för konsumtionen av varor och tjänster. Den elektroniska handeln ger konsumenten makt att jämföra och ta ställning som mycket mer välinformerad än tidigare. Konsumenten är mer kunnig och önskar utnyttja sin kunskap. Makten över konsumtionen har förskjutits ett stycke i konsumentens riktning. Denna förskjutning kommer att äga rum också på det politiska fältet. Demokratiskt inflytande kommer att flyttas närmare medborgaren. Detta innebär att vår nuvarande representativa demokratiska form behöver kompletteras av nya former för samråd och medborgarinflytande. Informationssamhället med sina politiskt aktiva medborgare ger möjlighet till mer direkt politiskt deltagande i vissa, men inte alla, politiska samman- hang. Mer medborgarinflytande i vissa typer av frågor innebär naturligtvis inte att vårt nuvarande representativa politiska system överges. Tvärtom görs det mer stabilt när det bygger på mer tydligt deltagande och samråd medborgar- na emellan. Det är möjligt att definiera vissa övergripande frågor, ofta med krav på komplicerad kunskapsbakgrund, som valda politiker har att behandla, och vissa andra, företrädesvis mer lokala, som är av den arten att medborgarna själva har både vilja och möjlighet att där delta i beslutsfattandet.</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0019.pdf"/>
          <p>19</p>
          <p>De lokala medborgarfrågorna kan företrädesvis vara frågor där det ideolo- 1999/2000 giska innehållet är tydligt. Människor har olika ideologiska intressen, och de T29 politiska besluten måste ges möjlighet spegla detta även i nya beslutsformer.</p>
          <p>5.5.1 Inför medborgarpaneler</p>
          <p>Informationssamhället erbjuder nya former för medborgarinflytande. På Internet kan nya och flexibla organisationer förhållandevis enkelt skapas och underhållas. Det har på senare år utomlands gjorts försök med olika typer av sådan organisation. Medborgarpaneler, citizen juries, nätgrupper och elektroniska studiecirklar är exempel på detta. Sådana försök har inte på detta sätt kunnat genomföras utan tillgång till dagens informations- och kommunikationsteknik. I medborgarpaneler kan beslutande ställningstaganden prövas i vissa typer av frågor. I sådana medborgarpaneler kan många medborgare få uppleva tillfredsställelsen av att delta i lokala beslut som berör dem. Samtidigt kvarstår beslutsfattandet i vårt representativa system för de övergripande besluten. Elektroniska studiecirklar är en modell för sådant medborgar- samråd som är en förutsättning för att välgrundade beslut senare ska kunna fattas. Ansvarsfrågorna behöver i dessa sammanhang preciseras i form av delege- rat ramansvar. Med denna komplettering av dagens demokratiska beslutsfattande kan vårt nuvarande representativa system förstärkas, och dagens medborgerliga ointresse för aktivitet via de politiska organisationerna motverkas. Vi välkomnar de utvidgade försök med IT-stödd medborgarinformation och organiserade dialoger som propositionen förordar. Folkpartiet liberalerna önskar komplettera dessa med projekt av praktiska försök med medborgarpaneler i samverkan med nätbaserade studiecirklar, i vilka paneler beslut tas i väl avgränsade typer av frågor.</p>
          <p>6 Marksänd digital-TV</p>
          <p>Regeringen redovisar i propositionen utbyggnaden av digital marksänd TV. Regeringens bedömning är att det är för tidigt att uttala sig om den framtida utbyggnadstakten eller hur länge sändningarna skall pågå parallellt med både analog och digital teknik. Statliga Teracoms digital-TV-satsning har hittills varit ett misslyckande. Staten har genom sitt helägande i Teracom och dess monopolställning utnyttjat möjligheten att godtyckligt välja vilka TV-bolag som ska få utnyttja eterfrekvenserna i digital-TV. Det har nu visat sig att TV-tittarna inte varit särskilt intresserade av möjligheten att utnyttja digital-TV. Man bör definitivt överväga om det är ett bra användande av resurser att fortsätta utbyggnaden av digital-TV-nätet till fler regioner och väga detta mot vad frekvens- utrymmet alternativt kan upplåtas till. Utrymmet i etern är begränsat. Olika användningsområden — till exempel mobiltelefoni, markbunden digital-TV och trådlöst Internet — konkurrerar om samma radiofrekvenser. Det är viktigt från ett samhällsekonomiskt perspek-</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0020.pdf"/>
          <p>20</p>
          <p>tiv att resurserna används där de gör störst nytta. Utbyggnaden av marksänd 1999/2000 digital-TV har inte prövats mot marknadens efterfrågan eller vägts mot T29 alternativ frekvensanvändning. Den statligt drivna utbyggnaden av marksänd digital-TV riskerar att hindra mer angelägna användningsområden för de tillgängliga frekvenserna. Ingen fortsatt utbyggnad av det digitala mark-TV- nätet bör ske utan att det prövas om frekvensutrymmet har större värde i något annat användningsområde. Det kan ske genom att tillgängliga frekvenser bjuds ut på auktion där olika användare ställs mot varandra. Folkpartiet liberalerna anser att det bör utredas hur de tillgängliga eter- frekvenserna kan utnyttjas på mest optimala sätt.</p>
          <p>7 Börsintroduktion av Telia</p>
          <p>I propositionen står att regeringen kommer att lägga en proposition inne- hållande ett förslag till bemyndigande till regeringen att minska statens ägande i Telia. I propositionen 1999/2000:84 begär regeringen ett bemyn- digande om att sälja ut högst 49 procent av Telia. Folkpartiet liberalernas avgörande invändning mot denna proposition kommer att vara av ideologisk, principiell natur. Staten skall inte äga företag annat än i undantagsfall. Staten skall inte ha den dubbla rollen som den som sätter spelreglerna och som samtidigt agerar på marknaden. Domaren kan inte samtidigt vara en spelare på planen. Ett fortsatt statligt majoritetsägande är inte motiverat i detta fall. De skäl som tidigare kunnat anföras för en statlig roll, på den gamla Televerkstiden, att det handlade om ett tekniskt monopol, gäller inte längre. På detta område såväl som andra har det varit möjligt att särskilja frågor som har att göra med nätet och de fasta anläggningarna från frågan om de tjänster som är kundens huvudintresse. Därmed finns det inte längre argument för att staten skall vara inblandad i det som är utvecklingen av kundprodukter. Det intressanta på detta område idag är utvecklingen av kundrelaterade produkter. Där finns ingen roll för ett statligt monopol och därmed inte heller någon roll för staten som ägare. Staten har att dra upp riktlinjerna och ramarna för vad som är acceptabelt genom lagar och förordningar, och samtidigt motverka monopol. Staten bör därutöver inte ha någon roll som medaktör på marknaden, annat än i speciella undantagsfall. Det avgörande felet i regeringens avtalsförslag är att det statliga majori- tetsägandet förutsätts kvarstå under överskådlig tid. Vi kan i hög grad instämma i vad som sägs i propositionen om utvecklingen av telekommunikationsmarknaden och om Telias framtida inriktning. Den teknologiska utvecklingen, liberaliseringen av telemarknaden samt globaliseringen ställer Telia inför omfattande utmaningar. Därför bör Telia få ett privat ägande och börsintroduceras. Regeringens förslag innebär dock att man enbart vill ha ett bemyndigande att minska det statliga ägandet från 100 till 51 procent. I propositionen säger regeringen endast: Regeringen avser att återkomma till riksdagen om en ytterligare minskning av ägandet blir aktuell.</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0021.pdf"/>
          <p>21</p>
          <p>Ett kvardröjande statligt ägande kan utgöra en hämsko för Telia. Risken är 1999/2000 stor att företagets värde på börsen kommer att påverkas negativt av det T29 statliga ägandet: den så kallade politikerrabatten. Hanteringen av Telia—- Telenor-affären är en av de tydligast tänkbara demonstrationerna av vilka problem statligt ägandet för med sig. Genom att hålla fast vid ett fortsatt statligt ägande riskerar regeringen att förutsättningarna för Telia blir sämre än vad de skulle kunna bli. Den politik som nu istället är rimlig att föra efter regeringens misslyckande med Telia—-Telenor-affären är att minska ner det statliga ägandet till under 50 procent som ett tydligt steg i riktning mot att helt avveckla det statliga ägandet. I vilken takt försäljningen av det statliga aktieägandet bör ske måste bedömas med hänsynstagande till bl.a. utvecklingen på aktiemarknaden. Därför bör regeringen ges ett tydligt bemyndigande att som ett första etappmål inom 18 månader avveckla det statliga majoritetsägandet och inom 4 år helt avveckla det statliga ägandet av Telia.</p>
          <p>8 Ändring i lagen om anställningsskydd</p>
          <p>Regeringen har i propositionen föreslagit att turordningsreglerna i LAS ändras så att enbart den omständigheten att en arbetstagare har sin arbetsplats i sin bostad inte skall medföra att den arbetsplatsen utgör en egen driftsenhet. Turordningsreglerna bygger på principen först in sist ut och turordningen fastställs för respektive driftsenhet. Om en arbetsgivare har flera drifts- enheter på samma ort skall driftsenheterna på begäran av den lokala fack- föreningen läggas samman till en turordningskrets. Driftsenhetsbegreppet bygger på ett geografiskt synsätt. Det gäller i princip sådan del av företaget som är belägen inom en och samma byggnad eller inom ett och samma inhägnade område. Regeringen menar att det geografiska synsättet som driftsenhetsbegreppet i LAS bygger på kan leda till otillfredsställande konsekvenser för dem som distansarbetar från hemmet. Folkpartiet liberalerna delar uppfattningen att distansarbetares anställningsskydd bör tydliggöras och stärkas. Det är en viktig social och arbetsrättslig insats att distansarbetare som arbetar inom samma arbetsfält men gör det på distans ska ha precis samma rättsliga anställningsskydd som sina kolleger. Denna brist på skydd kan annars leda till att distansarbetande försvåras för den enskilde och därmed hindrar nya arbetstillfällen. Folkpartiet liberalerna tillstyrker därför regeringens förslag.</p>
          <p>9 Hemställan</p>
          <p>Med hänvisning till det anförda hemställs 1. att riksdagen som sin mening ger regeringen till känna vad i motionen anförts om krav på oberoende revision av IT-säkerheten på myndigheter, 2. att riksdagen som sin mening ger regeringen till känna vad i motionen anförts om att Sverige bör arbeta för att avveckla de generella exportrestriktioner på krypteringsprodukter som finns i Wassenaar-arrangemanget,</p>
          <pb facs="riksdagen-motions-pdf/data/199900/mot_199900_T_0029/mot_199900_T_0029-0022.pdf"/>
          <p>22</p>
          <p>3. att riksdagen som sin mening ger regeringen til motionen anförts om att förslaget om införandet av infrastrukturprogram bör avslås, 4. att riksdagen som sin mening ger regeringen ti motionen anförts om stomnät för bredbandsnät, 5. att riksdagen som sin mening ger regeringen til motionen anförts om stöd för regionala transportnät, 6. att riksdagen som sin mening ger regeringen til motionen anförts om stöd för lokala transport- och acces: 7. att riksdagen som sin mening ger regeringen til</p>
          <p>I känna vad i</p>
          <p>1999/2000</p>
          <p>ett nationellt T29</p>
          <p>I känna vad i</p>
          <p>I känna vad i</p>
          <p>I känna vad i Snät, I känna vad i</p>
          <p>motionen anförts om skattelättnader för bredbandsanslutning,</p>
          <p>8. att riksdagen som sin mening ger regeringen ti</p>
          <p>I känna vad i</p>
          <p>motionen anförts om vikten av utbildad skolpersonal och resurser för</p>
          <p>att klara av underhållet av datorer i skolan, 9. att riksdagen som sin mening ger regeringen ti motionen anförts om korta IT-utbildningar i samarbete livet, 10. att riksdagen som sin mening ger regeringen ti</p>
          <p>I känna vad i med närings-</p>
          <p>I känna vad i</p>
          <p>motionen anförts om förverkligande av prov med beslutsfattande med- borgarpaneler baserade på demokratiska samråd i Internetbaserade</p>
          <p>studiecirklar, 11. att riksdagen som sin mening ger regeringen ti motionen anförts om marksänd digital-TV.</p>
          <p>Stockholm den 13 april 2000</p>
          <p>Eva Flyborg (fp)</p>
          <p>Kenth Skårvik (fp) Elver Jonsson (fp)</p>
          <p>Elanders Gotab, Stockholm 2000</p>
          <p>I känna vad i</p>
          <p>22</p>
        </div>
      </div>
    </body>
  </text>
</TEI>
