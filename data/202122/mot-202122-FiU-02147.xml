<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-02147">
  <teiHeader>
    <fileDesc>
      <titleStmt>
        <title>Utökat skydd för myndighetspersonal och deras anhöriga</title>
        <author corresp="i-GS7uPECktKg1hMpsYcuyAg">av Johan Büser (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2147 av Johan Büser (S)</title>
          <idno type="rdwebb">H9022147</idno>
          <rs type="number">2147</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H9022147/text</ref>
          <ref type="dokument_url_html">http://data.riksdagen.se/dokument/H9022147</ref>
          <ref type="dokumentstatus_url_xml">http://data.riksdagen.se/dokumentstatus/H9022147</ref>
          <ref type="docx">http://data.riksdagen.se/fil/B32F0187-9D21-4A32-B75E-0D40E0593D6A</ref>
          <ref type="pdf">http://data.riksdagen.se/fil/7C8C6448-8D17-4F82-8E43-002CA6E806D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GS7uPECktKg1hMpsYcuyAg</idno>
            <name>Johan Büser</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JYv1VfpnQUb8nChCDZzFJ1" type="signed"/>
        <correspContext corresp="i-JYv1VfpnQUb8nChCDZzFJ1">
          <note type="signatory" corresp="i-GS7uPECktKg1hMpsYcuyAg"/>
        </correspContext>
        <correspAction xml:id="i-4GZy8sgXPKZKEsJVt9DSKa" type="submitted">
          <date when="2021-10-01"/>
          <time when="16:16:00"/>
        </correspAction>
        <correspAction xml:id="i-7r4MgYNUPUN1xaEk77271W" type="reviewed">
          <date when="2021-10-01"/>
          <time when="18:26:16"/>
        </correspAction>
        <correspAction xml:id="i-PCoefRyi1AHf4WBjmNXfGW" type="referred">
          <date when="2021-10-14"/>
        </correspAction>
        <correspAction xml:id="i-FLh9Mk4uqmQsNNJodA8EiS" type="assigned">
          <date when="2022-10-05"/>
          <time when="11:39:05"/>
        </correspAction>
        <correspContext corresp="i-FLh9Mk4uqmQsNNJodA8EiS">
          <ref type="assignedTo">Finansutskottet</ref>
        </correspContext>
        <correspAction xml:id="i-6f5a7g5spGm8MoteFABDk7" type="behandlas_i"/>
        <correspContext corresp="i-6f5a7g5spGm8MoteFABDk7">
          <ref type="uppgift">2021/22:FiU25</ref>
          <ref type="ref_dok_id">H901FiU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qf3ScRftYBrHeQjtRNwGnt" type="behandlas_i"/>
        <correspContext corresp="i-Qf3ScRftYBrHeQjtRNwGnt">
          <ref type="uppgift">2021/22:SkU17</ref>
          <ref type="ref_dok_id">H901SkU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU17</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BVY7eNvCvctey9FR9Bf2G1" type="behandlas_i"/>
        <correspContext corresp="i-BVY7eNvCvctey9FR9Bf2G1">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5o48J25xwxZNmQsfvYnPFn" type="behandlas_i"/>
        <correspContext corresp="i-5o48J25xwxZNmQsfvYnPFn">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AZQrcd5jnaLE1AtQBguNC5" type="behandlas_i"/>
        <correspContext corresp="i-AZQrcd5jnaLE1AtQBguNC5">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W7ktXu1d9AaHCrmJYP9Cip" type="motHeader">
        <div xml:id="i-BAeuqZAqcsAHTrvb2FmqVG" type="motTitle">
          Motion till riksdagen 2021/22:2147 av Johan Büser (S) Utökat
          skydd för myndighetspersonal och deras anhöriga
        </div>
      </div>
      <div xml:id="i-CEuf7dTord9HZ3iDoqJoeH" type="motBody">
        <div xml:id="i-4ZDnB9jkpq9PLTcAU9VAx1" type="motProposal" subtype="förslag">
          <head xml:id="i-ZC2iYAX8w3HADCaJrtNUf">
            Förslag till riksdagsbeslut
          </head>
          <list xml:id="i-B6KHAH6PiFbBU9LcbJ9KXy" style="ol">
            <item xml:id="i-WXL5yU9Q7KMdPzp1tnuKb4">
              Riksdagen ställer sig bakom det som anförs i motionen om tjänstenummer
              och avidentifierade tjänstekort och tillkännager detta för regeringen.
            </item>
            <item xml:id="i-hpV4HHT5LEkD8C6c8mq3u">
              Riksdagen ställer sig bakom det som anförs i motionen om en ny
              grad av sekretessmarkering för myndighetsanställda och deras familjer
              och tillkännager detta för regeringen.
            </item>
            <item xml:id="i-WMWJRdowibTqfcD4vaNPVt">
              Riksdagen ställer sig bakom det som anförs i motionen om koordination
              av myndigheternas säkerhetsarbete och tillkännager detta för regeringen.
            </item>
            <item xml:id="i-FFnQX4tQ2Nm9FA5P6cJTwG">
              Riksdagen ställer sig bakom det som anförs i motionen om rätt
              till ersättning för att kunna anskaffa likvärdigt boende på den
              nya orten och tillkännager detta för regeringen.
            </item>
            <item xml:id="i-Kr3m7oy7PC2qFJXA8pDS1P">
              Riksdagen ställer sig bakom det som anförs i motionen om anhörigs
              inkomstförlust och tillkännager detta för regeringen.
            </item>
            <item xml:id="i-4tHrEt6NtgT2b9bBcG9MQD">
              Riksdagen ställer sig bakom det som anförs i motionen om stöd
              för barn i skolålder genom stödlärare och tillkännager detta för
              regeringen.
            </item>
          </list>
        </div>
        <div xml:id="i-U4h6THLExmuqyufcdGJo31" type="motContent">
          <head xml:id="i-KV3mGxC96NE4PAgrbpz8ZC" type="h1">
            Motivering
          </head>
          <p xml:id="i-FSYN6V9UuB77RHFRqnkQkt">
            I dagens hårda samhällsklimat där vi har stora problem med organiserad
            brottslighet finns ett stort behov av kompetent myndighetspersonal
            att utföra såväl myndigheternas löpande arbete som arbete som
            syftar till att identifiera och motverka kriminella organisationer.
            Personalen som utför arbetet kan också vittna om ett hårdare arbets­klimat
            där hot och påtryckningar för många blivit en vardag. Bara under
            2021 märks extremfall såsom det tragiska polismordet i Göteborg
            och beskjutningen i Älvängen av hemmet till en kronofogde som
            arbetade mot organiserad brottslighet. För att det ska vara möjligt
            att behålla och rekrytera personal till myndigheter krävs att
            den anställde och dennes familj kan känna sig trygg vare sig den
            anställde arbetar direkt i samhällets kamp mot den organiserade
            brottsligheten eller inte. Det är också viktigt att staten har
            ett fullgott skydd för den anställde och dennes anhöriga om något
            händer. Nedan identi­fieras ett antal områden där det behövs förbättringar
            för att de anställda ska vara trygga och väl omhändertagna om
            något trots allt händer.
          </p>
          <head xml:id="i-V5eiTPvfDmgPuWfNsU1Fmf" type="h2">
            Förebyggande skydd
          </head>
          <head xml:id="i-8MzavXMqyQbraL14qsRYqY" type="h3">
            1. Anonymitet i förhållande till medborgarna.
          </head>
          <p xml:id="i-YQbNacma6mNbGZVo9H4rQ9">
            För att undvika vedergällning på grund av fattade beslut eller
            försök till otillåten på­verkan måste det vara möjligt för alla
            myndighetsanställda att skriva under beslut eller protokoll med
            exempelvis tjänstenummer istället för namn om det i samråd med
            chef eller säkerhetsansvarig bedöms finnas en risk för hot eller
            hämnd för myndighets­utövningen. Det bör gälla även när myndigheter
            genomför uppsökande arbete såsom förrättningar i hem eller inspektioner
            av arbetsplatser. Personalen som gör detta ska också ha möjlighet
            till avidentifierade tjänstekort. Att man istället identifieras
            med t.ex. tjänstenummer möjliggör en senare kontroll av myndighetsutövningen
            men det minskar risken för vedergällning mot den anställde givet
            att informationen om vilken anställd som har vilket tjänstenummer
            är sekretessbelagd.
          </p>
          <head xml:id="i-3zh13xhUKBHfZxbUwzxucG" type="h3">
            2. En ny grad av sekretessmarkering för myndighetsanställda och
            deras familjer.
          </head>
          <p xml:id="i-25SRuydeSKepkjLA72LbnU">
            I dagens sekretesslagstiftning existerar två nivåer av sekretesskydd:
            sekretessmarkering och skyddad folkbokföring. Även den mildare
            graden, sekretessmarkering, medför stora svårigheter för den skyddade
            vilket kan medföra att personer som på grund av sitt arbete skulle
            ha behov av skyddet många gånger avstår från sekretessmarkeringen
            eftersom det medför för stora inskränkningar i vardagen. Om man
            införde en tredje nivå av sekretes­skydd som var tillgänglig för
            myndighetsanställda och deras familjer skulle troligen fler välja
            det skyddet. Skillnaden mot sekretessmarkeringen bör enligt min
            mening vara att man skulle kunna vara tillgänglig i offentliga
            register men inte privata såsom Eniro, hitta.se, birthday.com.
            Det skulle underlätta för den skyddade som exempelvis skulle kunna
            använda skolans digitala plattformar för att följa sitt barns
            utveckling, använda myndigheters webtjänster istället för att
            behöva genomföra myndighetsärenden per telefon, kunna använda
            1177 eftersom mycket information och många kallelser skickas dit
            även om vårdnadshavare till barn med skyddade personuppgifter
            inte kan komma åt den på grund av barnens skydd. Man kan även
            idag bli borttagen från många privata databaser men det kräver
            typiskt sett ett betydande arbete från den enskilde för varje
            aktör och i många fall måste proceduren upprepas varje år. För
            att alls kunna göra det krävs också att man känner till att aktören
            existerar. En annan del i detta är att myndig­heter bör begränsas
            från att lägga ut verksamhetssystem hos externa aktörer eftersom
            det försvårar för anställda som faktiskt har skyddade personuppgifter
            eftersom de inte kan registrera sig i systemen utan att ge upp
            en del av skyddet för sina personuppgifter med risken att uppgifterna
            kommer andra än myndigheten till del.
          </p>
          <head xml:id="i-AN4Knij9CbBQawAHJJNNCQ" type="h3">
            3. Koordination av myndigheternas säkerhetsarbete.
          </head>
          <p xml:id="i-BjcqZM9EVQ754Qiho8UPGu">
            När varje myndighet planerar sitt säkerhetsarbete och sina säkerhetsrutiner
            för sig finns en risk att de endast räknar med sådana risker som
            de själva stött på. Myndigheternas säkerhetsarbete bör därför
            koordineras för att de ska kunna lära av varandra innan något
            allvarligt behöver hända en tidigare förskonad myndighet. Ansvariga
            för koordinationen skulle exempelvis kunna vara Polismyndigheten
            eftersom Polismyndigheten har stor erfarenhet av riskförebyggande
            arbete och arbete efter att allvarliga händelser inträffat. Det
            är också viktigt att koordinerande myndighet kontaktas när ett
            trovärdigt hot riktats mot anställd eller myndigheten för att
            säkerställa att den framtida hanteringen sker på ett säkert sätt.
          </p>
          <head xml:id="i-ExoAifRQg3d18Nnsf23zjZ" type="h2">
            Skydd om något inträffat
          </head>
          <p xml:id="i-8BNU2m1afb29uFs4ZdyyoX">
            En utgångspunkt om en anställd på myndighet eller dennes närstående
            utsätts för hot eller våld som har eller kan antas ha samband
            med den myndighetsanställdes tjänst måste vara att staten ska
            se till att den anställde och dennes familj ska vara säkra från
            nya angrepp, få stöd för att fysiskt och psykiskt kunna återhämta
            sig från det inträffade och att den anställde och dennes närstående
            ska vara ekonomiskt skadelösa efter händelsen. Om en anställd
            eller dennes anhöriga utöver det inträffade förlorar eko­nomiskt
            på något som händer på grund av den anställdes anställning riskerar
            det att försvåra den psykiska och ekonomiska återhämtningen men
            skapar också en spricka i förtroendet mellan den anställde och
            myndigheten/staten. En förutsättning för att kunna fatta svåra
            beslut eller genomföra en förrättning i en farlig miljö även om
            man vet att det är farligt och försätter en i en risk är att man
            åtminstone kan vara säker på att staten tar hand om en och ens
            familj om något händer.
          </p>
          <p xml:id="i-RxPS4PM1c582snQXYH3Wp1">
            Om en anställd utsätts för hot har myndigheten en långtgående
            skyldighet att vidta nödvändiga säkerhetsåtgärder för att trygga
            den anställdes säkerhet. Det finns även en skyldighet att ersätta
            sakskada som uppstått i myndighetsutövningen eller som en hämnd
            för myndighetsutövningen. Därutöver har den anställde rätt till
            lönetillägg för att ersätta merkostnader som kan uppstå när den
            anställde har behov av ingripande skydds­åtgärder som har sin
            grund i anställningen. Genom kollektivavtal har många myndig­hetsanställda
            om de på grund av en hotsituation behöver flytta rätt till flyttersättning.
            Brottsutsatta myndighetsanställda har rätt till brottsskadeersättning
            och kränknings­ersättning precis som andra brottsoffer. En anställd
            på myndighet kan också i vissa fall komma i fråga för ersättning
            enligt förordning (2006:519) om särskilt personsäkerhets­arbete
            m.m. Det är då personsäkerhetsersättning från staten som täcker
            ekonomisk skada som orsakats av säkerhetsåtgärderna. Denna ersättning
            är dock begränsad och ersätter inte exempelvis förlust i samband
            med försäljning av den anställdes hem. De flesta myndigheter torde
            dessutom se till att vid behov tillgodose att den anställde och
            dennes familj får tillgång till adekvat stöd i form av samtalsstöd
            eller psykolog om den anställde eller familjen blir hotade eller
            angripna.
          </p>
          <p xml:id="i-MQwt8QkTsND7Rn2m9N1JdT">
            Det finns dock ett antal områden som en översyn av villkoren
            för brottsoffren skulle kunna omfatta. Nedan kommer några exempel:
          </p>
          <head xml:id="i-JGV7Vxwu2dnaSg6wp57aut" type="h3">
            1. Rätt till ersättning för att kunna anskaffa likvärdigt boende
            på den nya orten.
          </head>
          <p xml:id="i-TTM2ynVq1szGoLDn9JF2CX">
            Den reglering som finns idag ger enligt nuvarande tolkning inte
            utrymme för en myndighet att kompensera en anställd för förlust
            vid försäljning av sitt boende om den anställde på grund av den
            hotbild som uppstått i anställningen måste flytta till en ny ort
            eller inom orten. När en anställd måste flytta saknas ofta möjlighet
            att få ut ett mark­nadsmässigt pris för det boende som säljs,
            särskilt om boendet exempelvis blivit beskjutet eller på annat
            sätt attackerat. Det kan göra det svårt för en anställd som måste
            flytta att skaffa ett nytt boende som är likvärdigt som det den
            anställde tvingades flytta från.
          </p>
          <head xml:id="i-EpcSBWEEk5t64by7Upadte" type="h3">
            2. Gällande anhörigs inkomstförlust.
          </head>
          <p xml:id="i-GuspmonbNeDr5Tf199yGqE">
            En anställd som utsätts för brott eller hot som misstänks ha
            samband med arbetet och som därför måste flytta torde själv kunna
            vara arbetsbefriad med lön under den tid det behövs eftersom brottet
            har sitt ursprung i det arbete den anställde gör för myndigheten.
            En närstående har inte samma möjlighet. Om en myndighetsanställd
            måste flytta leder det typiskt sett till att hela den anställdes
            familj måste flytta. När behovet av att flytta har samband med
            anställningen eller kan antas ha sitt upphov i anställningen riskerar
            dennes make/maka/sambo ofta drabbas i form av en inkomstförlust.
            Det kan emellertid dröja innan dess att denne/denna åter kan komma
            i arbete eller finna nytt arbete sedan familjen kunnat etablera
            sig på ny ort eller den närstående bedömts kunna återgå till sitt
            ordinarie arbete vid flytt till ett nytt boende på eller i närheten
            av samma ort.
          </p>
          <head xml:id="i-8aDmvgVeydh5ikV5V9kV7v" type="h3">
            3. Stöd för barn i skolålder genom stödlärare.
          </head>
          <p xml:id="i-DtkY9yYeCt8agr84p8FAG3">
            Barn som tillsammans med sina föräldrar vistas på skyddade boenden
            och kanske på grund av att de flyttar runt i landet, kan kanske
            ännu inte kopplas samman med en särskild kommun eller en skola
            för stöd. I bästa fall kan elever få stöd av sin tidigare skola
            men skulle förutsättningar för det saknas behöver eleven på annat
            sätt få stöd. Vistelsekommunen kan många gånger hjälpa till med
            det men för det fall att vistelse­kommunen är tillfällig eller
            om hotbilden är av sådan art att det vore olämpligt att röja vistelseorten
            för fler än ett litet fåtal vore det lämpligt att se över förutsättningarna
            för andra lösningar, exempelvis en nationell pool av lärare som
            kan stödja de barn som vistas på skyddade boenden och som kan
            fortsätta att stödja eleven även om denne byter vistelsekommun.
          </p>
        </div>
        <div xml:id="i-5rq9kkUeYdcDZmSRexSHmR" type="signatureBlock">
          <list xml:id="i-EHPRjT7tQXQhHp7tPtTRb2">
            <item xml:id="i-UM8t1ZeY61bSTQeqF7Kc4a" who="i-GS7uPECktKg1hMpsYcuyAg" type="signature">
              Johan Büser (S)
            </item>
          </list>
        </div>
      </div>
    </body>
  </text>
</TEI>
