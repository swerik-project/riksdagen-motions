<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__277/mot_1964__ak__277-001.pdf"/>
      <fw xml:id="i-N5pz4dKLrKzGe2Dmjwwr8C">
        2 Motioner i Andra kammaren, nr 277 år 1964
      </fw>
      <div type="motHeader" xml:id="i-GVKmGHEVTgqc5YXFLv1jyu">
        <div type="motTitle" xml:id="i-LhRXBdR4YRNEQnYAP2k45q"/>
        <div type="motSubmissionInfo" xml:id="i-KTwy2ULfK7YxJTa8PuCCbu"/>
      </div>
      <div type="motBody" xml:id="i-3QJDQr3rFiLKK6qEGmiYq7">
        <div xml:id="i-LHnjzX5K9m6bGsvKPCPoH5">
          <p xml:id="i-2FdKaPo4u89XiD698sp1Ky">
            Nr 277
          </p>
          <p xml:id="i-186NgoJYRC2pzpLo6qmJ8W">
            Av herr Rimmerfors, angående bostadsförhållandena i Sverige för
            i utlandet tjänstgörande svenska medborgare.
          </p>
          <p xml:id="i-GiXyQSWzUkPUmsPv7DUJPe">
            Med nuvarande läge på bostadsmarknaden kan förflyttningar mellan
            olika arbets- och uppehållsorter inom landet skapa ytterst svårartade
            pro- blem. Om möjligt ännu svårare blir situationen för den som
            på grund av sin arbetsuppgift är hänvisad till att under längre
            eller kortare tider vistas utomlands. Detta är fallet för svenska
            medborgare som i egenskap av af- färsmän, missionärer eller u-landsexperter
            har att mer eller mindre full- ständigt upplösa sina hem i Sverige
            för att under ett antal år fullgöra en uppgift i ett annat land.
            De flesta av dem betraktas i lagens mening såsom bosatta i Sverige,
            eftersom de oftast är mantalsskrivna i sin svenska hem- kommun.
            Sin bostad måste de emellertid på ena eller andra sättet avhända
            sig. Det kan gälla en förhyrd lägenhet som överlåtes till annan
            hyresgäst eller det kan gälla en egen villa eller annan fastighet
            som uthyres under ägarens utlandsvistelse. Vid hemkomsten står
            han vanligen utan bostad. Hur mycket han än har garderat sig genom
            särskilda hyresavtal med den person som övertar hans lägenhet
            händer det att han står rättslös när det gäller att återfå sin
            hyresrätt. Detta kan vara fallet även om fastigheten är hans egen.
            Uppenbart är att detta vållar speciella svårigheter för de kategorier
            som ovan nämnts. Utom det att nya försök att vid hemkomsten lösa
            bostads- frågan kan medföra stora ekonomiska förluster händer
            det att man blir helt utestängd från ort där man tidigare bott
            och där man helst skulle vilja ordna sina barns skolgång osv.
            Denna fråga har diskuterats också inom styrelsen för NIB (nämnden
            för internationellt bistånd). Det har visat sig vara förenat med
            avsevärda svå- righeter att få loss verkligt önskvärda experter
            för tjänstgöring utomlands under exempelvis två eller tre år,
            med tanke på komplikationerna vid åter- komsten. Bostadsfrågan
            är visserligen inte i det sammanhanget det enda bekymret, men
            den spelar en viss roll. Anser man sig ha råd därtill kan man
            naturligtvis behålla sin svenska bostad under utlandsåren. Utom
            det att detta innebär en betydande merutgift skulle också en smidigare
            anordning på hyresmarknaden frigöra motsvarande lägenhet för en
            annan hyresgäst under motsvarande tid. Enligt nu gällande lagstiftning
            måste givetvis först och främst en upp- görelse träffas med hyresvärden.
            Skulle överlåtelse ha skett utan värdens hörande förverkas hyresrätten,
            såvitt hyresvärden uppsäger avtalet inom
          </p>
          <pb facs="riksdagen-motions-pdf/data/1964/mot_1964__ak__277/mot_1964__ak__277-002.pdf"/>
          <fw xml:id="i-E3fREtGBPosLYXxZJwt1GJ">
            Motioner i Andra kammaren, nr 277 år 1964 3
          </fw>
          <p xml:id="i-BoCkZwnGyFbyMrF3Vx6U8R">
            en månad från den tid då han fått kännedom om överlåtelsen. Sker
            icke sådan uppsägelse inom en månad behåller hyresgästen sin hyresrätt.
            Av nyttjanderättslagen 3 kap. framgår också att om hyresvärden
            så medgiver kan hyresgästen överlåta hyresrätten till annan. Så
            långt brukar allt löpa friktionsfritt. Svårare blir det understundom
            när utlandssvensken kommer hem i hopp om att få återta sin lägenhet.
            Vederbörande åberopar då sin överenskom- melse med hyresvärden
            om rätt att för viss tid hyra ut lägenheten och sin överenskommelse
            med den tillfällige hyresgästen att denne skall utflytta. Det
            händer att denne vägrar att flytta, trots ingången överenskommelse.
            Det förefaller som om 1956 års lag om rätt till nytt hyresavtal
            här skulle ge den tillfällige hyresgästen rätt att stanna. Mot
            såväl hyresvärdens som lägenhetsinnehavarens vilja kan den tillfällige
            hyresgästen få hyresrätten förlängd. Enda hindret synes vara om
            ”den tillfällige hyresgästens behov av lägenheten är ringa”. Då
            medger paragraf 1 i 1956 års lag om rätt i vissa fall till nytt
            hyresavtal att den gamle hyresgästen kan tillerkännas rätten till
            sin lägenhet. I dagens bostadsmarknadsläge lär det inte vara lätt
            att finna någon vars behov av den lägenhet han bebor är ringa.
            Enligt lagen finns det visserligen en annan möjlig motivering
            till att den tidigare lägen- hetsinnehavaren skulle få sin lägenhet
            tillbaka. Det är att det ”inte kan anses strida mot god sed i
            hyresförhållande att hyresvärden uppsäger den tillfällige hyresgästen
            till avflyttning”. Den senare bestämmelsen skulle möjligen kunna
            tolkas till den utlandsanställdes förmån, men det har ut- bildats
            en praxis som tolkar även den bestämmelsen restriktivt. Det anses
            som regel strida mot god sed i hyresförhållanden att uppsäga en
            tillfällig hyresgäst. Lagen om rätt till nytt hyresavtal är dock
            tillämplig endast på hyresförhållandena i flerfamiljshus. I de
            fall där hyresregleringslagen är tillämplig synes förhållandena
            delvis vara annorlunda, eftersom lagens tiil- lämpningsområde
            inte är begränsat till bostadsförhållandena i flerfamiljs- hus.
            I bostad med änganderätt innehar hyresgästen själv ställningen
            som hyresvärd. Om han tar in en tillfällig hyresgäst under sin
            utlandstjänst- göring, förefaller det sannolikt att han vid hemkosten
            kan tvingas att skaffa sig ny bostad och låta den tillfällige
            hyresgästen bo kvar. Detta under förut- sättning att en uppsägning
            kan betraktas som obillig eller stridande mot god sed. Man får
            heller inte bortse ifrån att läget kan vara utomordentligt ömmande
            också för den tillfällige hyresgästen. Enbart de exempel som anförts
            härovan visar att problemet är kompli- cerat. Man kan ifrågasätta
            om det inte vore möjligt att genom exempelvis bostadsförmedlingen
            garantera den utlandsanställde någon form av hyres- rätt. Om han
            vid avresan från riket antingen i sin egenskap av egen hyres-
            värd eller i samråd med hyresvärden överlämnar hyresrätten till
            sin lägen-
          </p>
          <pb facs="riksdagen-motions-pdf/data/1964/mot_1964__ak__277/mot_1964__ak__277-003.pdf"/>
          <fw xml:id="i-PdPEqX82MDeBK1AzRE65kY">
            4 Motioner i Andra kammaren, nr 277 år 1964
          </fw>
          <p xml:id="i-Hbr4W4kKcibr7Ye65Bsnku">
            het till bostadsförmedlingsorganet, skulle han vid återkomsten
            ha rätt att utan väntetid i bostadskön antingen återfå sin gamla
            lägenhet eller anvisas en annan likvärdig. Om han önskade återfå
            sin gamla lägenhet skulle ga- rantien betyda att den tillfällige
            hyresgästen omedelbart bereddes möjlighet att avflytta till annan
            lägenhet. Vinsten vore då att bostadsmarknaden un- der några år
            haft tillgång till en bostadslägenhet som måhända annars stått
            tom. Vinsten för lägenhetens innehavare skulle främst bestå i
            ökad trygg- het att verkligen ha en bostad att komma till efter
            utlandstjänstgöringen. Problemet kommer att få ökad räckvidd allteftersom
            u-landsinsatserna ökar. Kunde trygghet skapas på bland annat bostadsområdet,
            skulle det otvivelaktigt vara lättare för intresserade och lämpliga
            personer att göra en relativt kortfristig men icke desto mindre
            betydelsefull insats på detta vik- tiga fält. Med hänsyn till
            problemets svårighetsgrad torde det inte vara möjligt att omedelbart
            föreslå de ändringar inom hyreslagstiftningen som eliminerar de
            negativa biverkningarna av nuvarande bestämmelser. Saken förtjänar
            emellertid att utredas. Med hänsyn till vad ovan anförts föreslår
            jag, att riksdagen måtte besluta att i skrivelse till Kungl. Maj:t
            hemställa om utredning och förslag till sådana änd- ringar av
            hyreslagstiftningen, att bostadsförhållandena un- derlättas för
            i utlandet tjänstgörande svenska medborgare vid återvändandet
            till hemlandet.
          </p>
          <p xml:id="i-Ch3TDNwdzo93ScxmDTVgs7" type="date">
            Stockholm den 23 januari 1964
          </p>
          <p xml:id="i-DKkB6xHJkobsPSsbqZwMeQ">
            Einar Rimmerfors
          </p>
        </div>
      </div>
    </body>
  </text>
</TEI>
