<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00221">
  <teiHeader>
    <fileDesc>
      <titleStmt>
        <title>Ett tryggt och meningsfullt liv för alla äldre</title>
        <author corresp="i-6Yv6bDMEdGpsmCZBFnnZk4">av Björn von Sydow (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett tryggt och meningsfullt liv för alla äldre</title>
          <idno type="rdwebb">H102So221</idno>
          <rs type="number">So221</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So221/text</ref>
          <ref type="dokument_url_html">http://data.riksdagen.se/dokument/H102So221</ref>
          <ref type="dokumentstatus_url_xml">http://data.riksdagen.se/dokumentstatus/H102So221</ref>
          <ref type="doc">http://data.riksdagen.se/fil/1EE20B64-8113-4A5E-BDF7-4C2DB12A026B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EkhzZCVzJv3uvrXyY5eiuf" type="signed"/>
        <correspContext corresp="i-EkhzZCVzJv3uvrXyY5eiuf">
          <note type="signatory" corresp="i-6Yv6bDMEdGpsmCZBFnnZk4"/>
        </correspContext>
        <correspAction xml:id="i-8mCaoVt1x2PWeqRh7K6USR" type="numbering">
          <date when="2013-09-27"/>
        </correspAction>
        <correspAction xml:id="i-XVdS5yvTbGRrmC9pQSeAWV" type="submission">
          <date when="2013-09-25"/>
        </correspAction>
        <correspAction xml:id="i-W1pEs31gnMq2EFsSmTGuBz" type="transfer">
          <date when="2013-09-24"/>
        </correspAction>
        <correspAction xml:id="i-6Qetc8zEcyVgmwHNsT9DHQ" type="assigned"/>
        <correspContext corresp="i-6Qetc8zEcyVgmwHNsT9DHQ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YCbLKT499y51iU8n5M9ByA" type="motHeader"/>
      <div xml:id="i-JHNfihKaEjs3La2hZJDfXc" type="motBody">
        <div xml:id="i-CaBSSrWB8UXVqqzRhzzsQG" type="motProposal" subtype="förslag">
          <head xml:id="i-3qkjrCNkm8MeVrytHMcnP9">
            Förslag till riksdagsbeslut
          </head>
          <list xml:id="i-89bNTM4TwofgLVy6pJtrgX" style="ol">
            <item xml:id="i-JHpR8TbLau54gSnW6xAnMU">
              Riksdagen tillkännager för regeringen som sin mening vad som
              anförs i motionen om behovet av ökad kompetens i äldreomsorgen
              samt bättre villkor för vård- och omsorgsanställda.
            </item>
            <item xml:id="i-9L385qHQMBJikbDPY4s48M">
              Riksdagen tillkännager för regeringen som sin mening vad som
              anförs i motionen om den långsiktiga inriktningen på äldreomsorgen.
            </item>
            <item xml:id="i-Fm5kpsxJYY9vdJWiH97pnZ">
              Riksdagen tillkännager för regeringen som sin mening vad som
              anförs i motionen om behovet av ökad kompetens i äldreomsorgen
              när det gäller äldre med invandrarbakgrund.
            </item>
            <item xml:id="i-5J15zuCpZHHFToy3kBofzH">
              Riksdagen tillkännager för regeringen som sin mening vad som
              anförs i motionen om behovet av ett hbt-perspektiv i äldreomsorgen.
            </item>
            <item xml:id="i-S2qV8YiaczNifPm3G17ur7">
              Riksdagen tillkännager för regeringen som sin mening vad som
              anförs i motionen om behovet av ökad kompetens när det gäller
              våld mot äldre.
            </item>
            <item xml:id="i-LiVhsSA2p2RtQsP8zKpGuk">
              Riksdagen tillkännager för regeringen som sin mening vad som
              anförs i motionen om äldres delaktighet i arbetslivet. 1
            </item>
            <item xml:id="i-2XwVNJVLMFRUiq9YxVFJyz">
              Riksdagen tillkännager för regeringen som sin mening vad som
              anförs i motionen om behovet av trygga bostäder för äldre.
            </item>
            <item xml:id="i-565YqX5zpCqtLbjtx3avPy">
              Riksdagen tillkännager för regeringen som sin mening vad som
              anförs i motionen om behovet av ett aktivt liv för äldre.
            </item>
          </list>
          <p xml:id="i-9q2BEndkGasFvTJ5hnKQ9">
            1 Yrkande 6 hänvisat till AU.
          </p>
        </div>
        <div xml:id="i-Krtqhwxmi8Z45CvimCibRE" type="motContent">
          <head xml:id="i-ENdnektKTF9t4nETp485rC" type="h1">
            En ny äldrepolitik
          </head>
          <p xml:id="i-4cb2pNvZYE4rbXEVjWJpcU">
            Varje år får allt fler svenskar möjlighet att uppleva sin hundraårsdag.
            Det är en stor framgång för vårt välfärdssamhälle. Samtidigt innebär
            en åldrande befolkning en stor utmaning för äldreomsorgen, sjukvården
            och vårt gemensamma pensionssystem. Det finns de som väljer att
            möta utmaningen genom att måla upp en mörk bild av framtiden.
            De menar att när antalet äldre ökar kommer vi inte att ha råd
            med en gemensamt finansierad välfärd. Men det finns andra framtidsscenarier.
            Frågan om hur vi ska finansiera välfärden i framtiden är en politisk
            fråga. Det går att utveckla en gemensamt finansierad vård och
            omsorg med hög kvalitet för alla äldre – det handlar om prioriteringar
            och politisk vilja.
          </p>
          <p xml:id="i-HYAdv1qug2yj7hXQ2W5vf3">
            Förutsättningarna för ett gott liv ser mycket olika ut för olika
            pensionärer. De klasskillnader som finns i samhället under den
            yrkesaktiva tiden blir ofta mer påtagliga efter pensioneringen.
            De som har haft den lägsta inkomsten har också ofta haft de tunga
            och stressiga jobben, vilket för många leder till sämre hälsa
            och kortare livslängd. Ofrivillig deltid är kvinnofällan som följer
            kvinnor hela livet, eftersom låg lön också ger låg pension. Socialdemokratins
            uppgift måste vara att bidra till att skapa förutsättningar för
            ett värdigt, tryggt och meningsfullt liv för alla äldre, oavsett
            bakgrund.
          </p>
          <head xml:id="i-95155vYd6Smhzombgp8Te9" type="h1">
            Fler anställda och högre kompetens i äldreomsorgen
          </head>
          <p xml:id="i-7zJupsYXjyqdw76aaJsayM">
            Behovet av personal i vård- och omsorgsyrken beräknas öka dramatiskt
            de närmaste åren, inte minst i storstadsregionerna. Enligt en
            prognos från Länsstyrelsen i Stockholms län kommer antalet invånare
            i länet som är 65 år eller äldre att öka med 50 procent till år
            2030, från dagens cirka 300 000 personer till 450 000. Denna utveckling
            kommer att ställa krav på utökad äldreomsorg, hemtjänst och särskilda
            boenden. Om andelarna med särskilt boende är oförändrade kommer
            antalet personer med särskilt boende att öka från dagens 17 000
            till 27 000 år 2030. För hemtjänsten är motsvarande ökning 28
            000 till 44 000 personer. Det är redan i dag brist på särskilda
            boenden i Stockholms län, och personaltätheten är lägre än riksgenomsnittet
            i både hemtjänsten och äldreboenden. Enligt siffror från Arbetsförmedlingen
            kommer nästan 38 procent av Sveriges undersköterskor och vårdbiträden
            att gå i pension fram till år 2025. Det motsvarar närmare 200
            000 personer. För att möta behovet skulle det behövas 6 400 nya
            undersköterskor varje år.
          </p>
          <p xml:id="i-Cf3vuvwpSAgW8AcavS8aeT">
            Samtidigt har intresset för gymnasieskolans vård- och omsorgsutbildningar
            sjunkit dramatiskt. De senaste åren har antalet elever som påbörjat
            en utbildning minskat med 35 procent. I Stockholms län är andelen
            elever som slutför ett omvårdnadsprogram betydligt lägre än riksgenomsnittet.
          </p>
          <p xml:id="i-YZP23iF17ruGouAatYno8g">
            Att ungdomar väljer bort undersköterskeyrket kan förklaras av
            att yrkesgruppen har låga löner, hög arbetsbelastning och att
            deltids- och visstidsanställningar ofta utgör normen i branschen.
            Andelen visstidsanställda inom vård- och omsorgsyrken var nästan
            30 procent förra året. För att locka fler ungdomar till vård-
            och omsorgsyrken måste rätten till heltid garanteras och antalet
            fasta anställningar öka. Det behövs också nationella riktlinjer
            för bemanning i hela äldreomsorgen, i likhet med de riktlinjer
            som nu tas fram inom demensvården.
          </p>
          <p xml:id="i-KVc4vz2sEf7DBwVaimjkTF">
            Omsorgspersonalens kompetens är avgörande för kvaliteten inom
            äldreomsorgen. Statistik från SCB som tagits fram på uppdrag av
            fackförbundet Kommunal visar att endast 41 procent av dem som
            i dag arbetar inom äldreomsorg och barnomsorg har gått vård- och
            omsorgsprogrammet eller barn- och fritidsprogrammet. Omkring 10
            procent har inte någon gymnasiekompetens alls och 49 procent har
            en annan gymnasial utbildning. Kommunerna i storstadsregionerna
            rekryterar störst andel outbildad personal.
          </p>
          <p xml:id="i-MJMV3u9CCAacKRQDQHWTJK">
            Socialstyrelsen har i granskningar av äldreomsorgen påpekat att
            den låga andelen personal med vårdutbildning inverkar negativt
            på kvalitetsutvecklingen och att staten bör vidta åtgärder för
            att öka utbudet av yrkeskompetent omvårdnadspersonal och förbättra
            förutsättningarna för lärande knutet till arbetsplatserna. Vi
            delar Socialstyrelsens oro över utvecklingen. För att säkra kvaliteten
            inom äldreomsorgen är det avgörande att de 200 000 undersköterskor
            och vårdbiträden som snart går i pension ersätts med personal
            som har vårdutbildning. Det behövs ett helhetsgrepp kring anställningsvillkor,
            bemanning samt löne- och kompetensutveckling för att göra omvårdnadsyrket
            mer attraktivt.
          </p>
          <p xml:id="i-6gwm756DRbrwXXydiE6V22">
            Vad som ovan anförs om behovet av ökad kompetens i äldreomsorgen
            samt bättre villkor för vård- och omsorgsanställda bör riksdagen
            som sin mening ge regeringen till känna.
          </p>
          <head xml:id="i-RktDr3JHswzM935r6MU7P4" type="h1">
            Vård och omsorg efter behov
          </head>
          <p xml:id="i-FxAB4V83MC5BC8syi4NQuR">
            De senaste trettio åren har de resurser som läggs på äldreomsorgen
            minskat rejält, trots att de äldre har blivit fler. Enligt en
            rapport från fackförbundet Kommunal har andelen äldre över 80
            år som får offentligt finansierad äldreomsorg minskat från 62
            procent 1980 till 35 procent 2009. Under samma period har chansen
            att få hemtjänst minskat med 43 procent för en person med samma
            behov. Denna utveckling har medfört en dramatisk ökning av anhörigomsorgen.
          </p>
          <p xml:id="i-4dUCZQz5oPTKEJdyMeQ17x">
            Det är inte samhällsekonomiskt effektivt att personer i arbetsför
            ålder, oftast kvinnor, slutar arbeta eller går ner i arbetstid
            för att vårda sina föräldrar eller svärföräldrar. Vi måste långsiktigt
            öka ambitionsnivån och de offentliga investeringarna i vården
            och omsorgen för att kunna erbjuda en bra välfärd för dem som
            har behov. Alla äldre ska kunna känna trygghet att vården och
            omsorgen fungerar och håller hög kvalitet. Man ska inte tvingas
            förlita sig på anhöriga eller tilläggstjänster för att få en god
            omsorg.
          </p>
          <p xml:id="i-UaTUZpVU8S59thQrKd4BXK">
            Äldreomsorgen måste också skifta fokus från ett vårdperspektiv,
            där samhället ganska ensidigt bestämmer förutsättningarna, till
            ett bredare och mer positivt fokus. Äldre som behöver vård och
            omsorg ska ges möjlighet att bestämma själva över sitt liv och
            sin vardag. De ska kunna bestämma när de ska stiga upp, lägga
            sig, komma utomhus och andra viktiga delar i vardagen på äldreboendet,
            liksom välja mellan olika maträtter och om de till exempel vill
            ha vin till maten. Verklig valfrihet handlar om att kunna anpassa
            omsorgen utifrån ens egna behov, inte att välja utförare.
          </p>
          <p xml:id="i-DvoXHboMHmXs1dk73FPBLH">
            Det är viktigt att kvaliteten prioriteras i äldreomsorgen och
            att skattemedel används på ett effektivt sätt. För att motverka
            att kortsiktiga vinstintressen sätts före kvaliteten och för att
            upprätthålla välfärdssektorns framtida legitimitet behövs nationella
            kvalitetslagar för ordning och reda i välfärden. Den främsta kvalitetsfaktorn
            är personalen och dess kompetens. Därför ska det ställas krav
            på bemanning, personalkostnader eller andra kvalitetsrelaterade
            kostnader i välfärden, så att de inte kan vara väsentligt lägre
            i privata verksamheter än i motsvarande kommunal och landstingskommunal
            verksamhet. Samtidigt ska mångfald och valfrihet garanteras.
          </p>
          <p xml:id="i-MbgbL7UXXfuBtFhGygPBMh">
            Det är också angeläget att bedömningen av den äldres rätt till
            omsorg är rättvis och behovsbaserad. En rapport från Akademikerförbundet
            SSR och Kommunal, Matlåda, med eller utan samtal – Om hur villkoren
            för biståndshandläggare och omsorgspersonal påverkar kvaliteten
            i äldreomsorgen (2013), pekar på vikten av att hela vård- och
            omsorgskedjan från beslut till utförande håller ihop. I alla led
            måste det finnas förutsättningar för personalen att utöva sin
            kompetens och göra ett professionellt arbete. Inte minst måste
            biståndshandläggarna, som finns i början av kedjan, ha mandat
            att göra professionella bedömningar och fatta biståndsbeslut som
            grundar sig på den äldres faktiska behov.
          </p>
          <p xml:id="i-DbTHe7S1FdqnaFEj9b8HTv">
            Vad som ovan anförs om den långsiktiga inriktningen på äldreomsorgen
            bör riksdagen som sin mening ge regeringen till känna.
          </p>
          <head xml:id="i-VT89UtARjgqJRzMuDqx9Lx" type="h1">
            Ökad kompetens kring äldre med invandrarbakgrund
          </head>
          <p xml:id="i-SUZueSQcWWeK7Mwbk7q9Zw">
            Personer som har invandrat till Sverige har sämre hälsa än de
            som är födda här. Orsakerna till ohälsa bland äldre invandrare
            är ofta att de emigrerat och upplevt olika typer av trauma, att
            de känner sig ensamma, att de har svårt med språket och att de
            inte kan påverka sin situation och upplever stress.
          </p>
          <p xml:id="i-KeRExuYninLNHZweQfg7bU">
            Det behövs ökad kännedom hos omsorgspersonal om hur utlandsfödda
            upplever sin situation och sin hälsa. Vård- och omsorgsutbildningarna
            bör ge kunskap om fysiska och psykiska konsekvenser av emigration
            samt belysa invandrares upplevelser av bemötandet i vården. Genom
            ökad kunskap skulle personalen inom vård och omsorg kunna arbeta
            mer förebyggande och förhindra ohälsa på ett tidigt stadium.
          </p>
          <p xml:id="i-CjMEEvMDs1TTSKC7uJcQDN">
            När vi blir äldre och behöver stöd och omsorg ska vi inte behöva
            överge vårt språk eller vår kultur och våra traditioner. Tillgången
            till vård och omsorg på hemspråket måste öka. Ett större erfarenhetsutbyte
            mellan kommuner är angeläget för att driva utvecklingen framåt.
            Flera storstadskommuner, exempelvis Botkyrka, använder redan idag
            ett interkulturellt förhållningssätt inom äldreomsorgen och kommunen
            har satt som mål att erbjuda alla äldre möjlighet att möta personal
            som talar det egna språket.
          </p>
          <p xml:id="i-397CeJkVAfo9r1LkdY6QxL">
            Vad som ovan anförs om behovet av ökad kompetens i äldreomsorgen
            kring äldre med invandrarbakgrund bör riksdagen som sin mening
            ge regeringen till känna.
          </p>
          <head xml:id="i-8DQ9aeNUFMiHeLz5kDfArh" type="h1">
            Hbt-perspektiv i äldreomsorgen
          </head>
          <p xml:id="i-d6SsR68CdQPvLkhRr1cop">
            Antalet äldre personer som identifierar sig som homosexuella,
            bisexuella eller transpersoner (hbt) blir allt fler. Trots det
            glöms hbt-perspektivet ofta bort i debatten om vård och service
            till äldre. På vissa håll finns det lokala initiativ som syftar
            till att förebygga och motverka diskriminering av hbt-personer
            och ge äldre hbt-personer bättre förutsättningar att få åldras
            med respekt och integritet, men det saknas initiativ på nationell
            nivå, exempelvis kring utbildning och kompetens hos personalen.
          </p>
          <p xml:id="i-VgtjBRdTXmjo2uDwULDAFR">
            Hbt-personer har i genomsnitt sämre hälsa än övriga befolkningen.
            Det är därför viktigt att personal inom vård och omsorg för äldre
            har kunskaper och förståelse om hbt-personers livssituation och
            särskilda problematik. Möjligheten att bo tillsammans med sin
            livskamrat av samma kön bör tillgodoses.
          </p>
          <p xml:id="i-9i7eFwjbujPBjPowWtvbsa">
            Vad som ovan anförs om behovet av ett hbt-perspektiv i äldreomsorgen
            bör riksdagen som sin mening ge regeringen till känna.
          </p>
          <head xml:id="i-GzJgDsmgvRMaucCncTZ1Jq" type="h1">
            Ökad kompetens kring våld mot äldre
          </head>
          <p xml:id="i-8Pv3V93E2nwErpGbM73GgG">
            Våld mot äldre har länge varit ett osynligt problem, men är tyvärr
            vanligt förekommande. Att bli äldre innebär ofta ett ökat beroende
            av sin omgivning, vilket riskerar att utnyttjas av närstående
            eller vårdpersonal. En rapport från Länsstyrelsen i Stockholms
            län (2012), Det slutar inte vid 65 – En rapport om äldre våldsutsatta
            kvinnor, visar att våld mot framför allt äldre kvinnor är vanligare
            än befarat. Äldre kvinnor i särskilt boende, och som har omfattande
            omsorgs- och vårdbehov, tillhör en högriskgrupp för att blir utsatta
            för våld eller övergrepp. I rapporten framhålls vikten av att
            den personal som möter äldre, till exempel vårdbiträden och biståndshandläggare,
            har god kunskap och bra rutiner för att kunna ge äldre våldsutsatta
            ett adekvat stöd.
          </p>
          <p xml:id="i-SYmSjXHQWkFwzeBgo87Kzq">
            I våras beslutade riksdagen att regeringen under 2013 ska återkomma
            med en samlad redovisning om vilken strategi man valt för att
            motverka våld mot äldre. Det är angeläget att så sker och att
            den kunskap som Länsstyrelsen i Stockholms län besitter i dessa
            frågor beaktas i regeringens arbete.
          </p>
          <p xml:id="i-CCub78AECRefAJDG2ZWGNV">
            Vad som ovan anförs om behovet av ökad kompetens kring våld mot
            äldre bör riksdagen som sin mening ge regeringen till känna.
          </p>
          <head xml:id="i-HifPi2fTzocQVE4WgYK3Ew" type="h1">
            Äldres delaktighet i arbetslivet
          </head>
          <p xml:id="i-8nUBYWMj2D2bfhwYNdFhod">
            En åldrande befolkning innebär en stor utmaning för äldreomsorgen,
            sjukvården och vårt gemensamma pensionssystem. För att klara den
            ekonomiska utmaningen behöver vi öka sysselsättningen och antalet
            arbetande timmar. Den genomsnittliga pensionsåldern har stigit
            i Sverige, men det är fortfarande bara hälften av befolkningen
            som jobbar fram till 65 års ålder. Orsaken till att människor
            lämnar arbetslivet i förtid är ofta att man är utsliten – kroppen
            orkar inte längre. Det ställer krav på att arbetsvillkor och arbetsmiljö
            förändras så att människor inte slits ut i förtid utan orkar jobba
            fram till pensionsåldern. Det behövs mer resurser till forskning
            kring arbetsmiljöfrågor, särskilt kring kvinnors arbetsmiljö.
          </p>
          <p xml:id="i-JpqbJNe173ioiTMSygSdHg">
            Andra lämnar arbetslivet i förtid på grund av arbetslöshet, att
            ens kompetens inte efterfrågas eller att man är utsatt för åldersdiskriminering.
            För att komma till rätta med åldersdiskriminering behövs en attitydförändring
            som uppvärderar den erfarenhet som finns på våra arbetsplatser.
            Erfarna medarbetares kompetens ska tillvaratas, till exempel som
            mentorer och handledare till yngre och nyanställda. Alla ska ges
            möjlighet till ett livslångt lärande som ger förutsättningar att
            hänga med i utvecklingen på jobbet eller byta bana i yrkeslivet.
          </p>
          <p xml:id="i-53ZwrxGxPG37HbjnY2nXeA">
            Vad som ovan anförs om äldres delaktighet i arbetslivet bör riksdagen
            som sin mening ge regeringen till känna.
          </p>
          <head xml:id="i-FXrwfT5TQpx2c9uVUpgEaX" type="h1">
            Försämrad bostadssituation för äldre
          </head>
          <p xml:id="i-64q3q36xUydgnKbgNwdEQR">
            För att garantera alla äldre ett bra boende är det viktigt att
            utveckla nya boendeformer för äldre. Trygghetsboende är ett exempel
            på en ny boendeform för äldre som kan komplettera seniorbostäder
            och särskilda boenden. De äldre bör bli mer delaktiga i diskussionerna
            kring olika boendealternativ inom ramen för kommunernas boendeplanering.
          </p>
          <p xml:id="i-PcBj9pqTdsYRmaLsUVKMwn">
            Det är positivt att regeringen nu tydliggör att äldre par ska
            ha möjlighet att flytta till ett äldreboende tillsammans och inte
            behöva splittras från varandra. Att få flytta med sin partner
            till ett särskilt boende ska vara en rättighet, samtidigt som
            den som inte vill flytta med ska ha en tydlig möjlighet att avstå.
            Det är dock viktigt att reda ut vilka rättigheter den medflyttande
            parten har om den partner som beviljats platsen i särskilt boende
            avlider. Det ska även finnas möjlighet för äldre att ta med sig
            sina husdjur när de flyttar till ett äldreboende.
          </p>
          <p xml:id="i-CD8fGGK8eTvLmzKLTpGMjq">
            Utförsäljningen av hyreslägenheter har på många håll, inte minst
            i storstadsområdena, minskat tillgången till bostäder. Det har
            försvårat möjligheten för äldre med begränsad ekonomi att byta
            till en bättre anpassad lägenhet, exempelvis till ett bostadshus
            med hiss.
          </p>
          <p xml:id="i-J8iTS5TEueKbpcgP8BCLo2">
            Bostaden är en förutsättning för en trygg tillvaro. I dag råder
            det på många håll brist på alla former av boenden för äldre, inte
            minst särskilda boenden där antalet platser stadigt minskar. Vidare
            visar Sveriges Kommuner och Landsting i en kartläggning från 2013
            att höga hyreskostnader gör att allt fler äldre med behov av särskilt
            boende hänvisas till att ansöka om ekonomiskt bistånd. Det är
            en oacceptabel utveckling. För att förbättra bostadssituationen
            för äldre och möta de kommande demografiförändringarna behövs
            nya nationella initiativ.
          </p>
          <p xml:id="i-7BvuUT3nqKm1CekASW8r5C">
            Vad som ovan anförs om behovet av trygga bostäder för äldre bör
            riksdagen som sin mening ge regeringen till känna.
          </p>
          <head xml:id="i-DQhhnvJ5RJ51cC3NEB59w8" type="h1">
            Ett aktivt liv ger bättre folkhälsa
          </head>
          <p xml:id="i-VfoYFWhneiwHGV3aB4ZUPV">
            Av alla i åldersgruppen 65 år och äldre är det bara 9 procent
            som får hemtjänst och 5 procent som bor i särskilda boendeformer.
            För dem som är 80 år och äldre är motsvarande siffror 23 procent
            respektive 14 procent. Övriga personer i åldersgruppen klarar
            sig själva. För dem är social samvaro, tillgång till fritidsaktiviteter
            och känslan av delaktighet avgörande för den fysiska och psykiska
            hälsan.
          </p>
          <p xml:id="i-WFxm1zU15vgjQCTL8Jo4QZ">
            Flera studier visar att hög aktivitetsnivå bland äldre minskar
            sjukdomar och ökar livslängden. Många funktionsnedsättningar hos
            äldre är effekter av en passiv livsstil. Forskning visar också
            att ensamhet och social understimulering är en kraftig riskfaktor
            för äldre medan kulturell stimulans främjar både den psykiska
            och fysiska hälsan.
          </p>
          <p xml:id="i-HJXBBP77wZTCZubJGkWot5">
            Det lokala arbetet att främja äldre människors delaktighet i
            samhällslivet bör stimuleras och kanske till och med premieras.
            Det är viktigt att delar av kulturpolitiken riktar sig till äldre,
            samt att det satsas på parker, grönområden och fritidsaktiviteter
            för alla åldrar.
          </p>
          <p xml:id="i-AK539zMHEnm7JWKXUH8VEA">
            Vad som ovan anförs om behovet av ett aktivt liv för äldre bör
            riksdagen som sin mening ge regeringen till känna.
          </p>
        </div>
        <div xml:id="i-JMdG8ffrRmDBPg2y5z2fH6" type="signatureBlock">
          <list xml:id="i-JAm14x12Z4q7JWv96CgkPU">
            <item xml:id="i-VGnwU6i2Z3HTXgJ42RzbY6" who="i-6Yv6bDMEdGpsmCZBFnnZk4" type="signature">
              Björn von Sydow (S)
            </item>
          </list>
        </div>
      </div>
    </body>
  </text>
</TEI>
