<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00231">
  <teiHeader>
    <fileDesc>
      <titleStmt>
        <title>Sms-lån</title>
        <author corresp="i-MMa2PA7yJ45qkfsEkcFqYb">av Christer Engelhardt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sms-lån</title>
          <idno type="rdwebb">GX02C231</idno>
          <rs type="number">C231</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C231/text</ref>
          <ref type="dokument_url_html">http://data.riksdagen.se/dokument/GX02C231</ref>
          <ref type="dokumentstatus_url_xml">http://data.riksdagen.se/dokumentstatus/GX02C231</ref>
          <ref type="doc">http://data.riksdagen.se/fil/33AADF8B-80EC-4862-B76B-8FD9DE283805</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UmLAV824G7wAq9vDHpfAPA" type="signed"/>
        <correspContext corresp="i-UmLAV824G7wAq9vDHpfAPA">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-JERWx2NrFQsEQvH8NjZsR7" type="numbering">
          <date when="2009-10-01"/>
        </correspAction>
        <correspAction xml:id="i-EqiCRgR8Y6UjyYUzKrniXA" type="submission">
          <date when="2009-09-30"/>
        </correspAction>
        <correspAction xml:id="i-62VDZLzfXFVJ9jMq4TiLds" type="transfer">
          <date when="2009-09-24"/>
        </correspAction>
        <correspAction xml:id="i-WLYAxJDuSibn1dAJ2gGnLt" type="assigned"/>
        <correspContext corresp="i-WLYAxJDuSibn1dAJ2gGnLt">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4pQfbwACGYAY2Mw4SAqb3B" type="motBody">
        <div xml:id="i-JCfaZEaR3hK2bCosTpaxGY" type="motProposal" subtype="förslag">
          <head xml:id="i-8jpzfgJ5ACjsepNevRFRa4">
            Förslag till riksdagsbeslut
          </head>
          <p xml:id="i-8jST146tNyi8kk3ncaLb3q">
            Riksdagen tillkännager för regeringen som sin mening vad som
            anförs i motionen om sms-lån.
          </p>
        </div>
        <div xml:id="i-THAqjsfqRnXD4KsrYznaT3" type="motContent">
          <head xml:id="i-CB4sgwHTb82Yp3ytPJhGxo" type="h1">
            Motivering
          </head>
          <p xml:id="i-NcSBCgboify4H3TBYKbV6g">
            I en dom den 25 juli 2007 lämnade Marknadsdomstolen yrkandet
            om information i marknadsföringen kring sms-lån utan bifall. Marknadsdomstolen
            menade att krediter av den typ som sms-låneföretag marknadsför
            är en förhållandevis ny företeelse på den svenska marknaden. Marknadsdomstolen
            sa samtidigt att det kan finnas behov av att framdeles utvidga
            informationskravet enligt konsumentkreditlagen vad avser denna
            nya typ av krediter, detta särskilt med beaktande av den teknikutveckling
            som förekommer på området. Marknadsdomstolen menar att en sådan
            utvidgning i första hand bör ankomma på lagstiftaren.
          </p>
          <p xml:id="i-EuvmU5BEJ5PLyjZCV9ujZw">
            Jag instämmer i att sms-lånen är en förhållandevis ny företeelse
            på den svenska marknaden. Men de har nu funnits i flera år. Dessutom
            har de senaste årens tekniska utveckling skapat ytterligare förutsättningar
            för den här typen av korttidskrediter. Antalet företag som erbjuder
            denna form av krediter ökar ständigt. Flera rapporter, bland annat
            från Konsumentverket och Kronofogdemyndigheten, visar att sms-lånen
            är förenade med ett antal problem, framför allt för svaga konsumentgrupper,
            unga vuxna och redan skuldsatta.
          </p>
          <p xml:id="i-DjYESuBGgoUsQSoNkQrNpb">
            Siffror från Kronofogdemyndigheten under sensommaren i år (2009)
            visar att antalet obetalda sms-lån fortsätter att öka. Mitt hemlän
            Gotland är det län där ökningen är som störst. De unga i åldern
            1835 år står för drygt hälften av de obetalda sms-lånen. Men ökningen
            börjar nu även att synas bland de äldre där ökningen nu är som
            störst.
          </p>
          <p xml:id="i-Y7CqVSXi77ZFKZz2NArDWx">
            Förra året (2008) var det fler män än kvinnor som hade obetalda
            sms-lån. Men nu står kvinnor för 56 procent av dessa. Det är uppenbart
            att sms-lånen blivit en motorväg in i skuldfällan och att det
            nu även börjar genomsyra hela den svenska befolkningen.
          </p>
          <p xml:id="i-A3a1uVXezqFkyg8F5VahpB">
            Möjligheten att låna pengar via sin mobiltelefon eller dator
            utan kreditprövning och säkerhet är ett växande problem. Lånen
            är dessutom förenade med mycket höga avgifter och räntor. De som
            inte kan betala tillbaka lånen måste ofta ta nya lån för att täcka
            det första och hamnar på så sätt i en skuldfälla. Många får betalningsanmärkningar
            på grund av obetalda sms-lån, vilket medför att man får svårigheter
            att skaffa bostad, telefonabonnemang eller anställning eller att
            ta andra lån.
          </p>
          <p xml:id="i-N8rF18BdVfwKLiDzR7q9yJ">
            Jag anser att riksdagen genom ett tillkännagivande bör ge regeringen
            i uppdrag att se över reglerna för denna nya typ av korttidskrediter.
            Konsumentkreditlagens krav på kreditprövning, på att lämna information
            i marknadsföringen och på skriftliga kreditavtal gäller t.ex.
            inte för dessa krediter. Bestämmelserna i konsumentkreditlagen
            är inte anpassade till de senaste årens teknikutveckling.
          </p>
          <p xml:id="i-PT6XmuwrV1KGe6xQ5o9pJQ">
            Våren 2008 antogs ett nytt konsumentkreditdirektiv. Jag är medveten
            om att justitieministern har uppgett att frågan om särskild lagstiftning
            för sms-lånen ska behandlas inom ramen för det arbete som pågår
            inom Justitiedepartementet med att genomföra direktivet i svensk
            rätt. Mig veterligen är direktivet inte tillämpligt på kreditavtal
            som avser ett sammanlagt kreditbelopp under 200 euro. Och det
            är inte heller tillämpligt på kreditavtal enligt vilka krediten
            ska betalas tillbaka inom tre månader och för vilka endast obetydliga
            avgifter ska betalas.
          </p>
          <p xml:id="i-2Ghg7bvhpdntwN7HwXxK2o">
            Jag är rädd för att genomförandet av direktivet drar ut på tiden
            och att sms-lånen i detta faller igenom enligt direktivets formulering.
            Så länge det får fortgå enligt dagens system så kommer alltfler
            att hamna i skuldfällan. Mot denna bakgrund anser jag att regeringen
            snarast ska återkomma till riksdagen med lagförslag som innebär
            att undantagen i konsumentkreditlagen när det gäller kraven på
            kreditprövning, information och skriftliga avtal tas bort. Lagförslagen
            bör också omfatta regler om kraftigare sanktioner mot de kreditföretag
            som inte uppfyller kravet på kreditprövning vid bland annat sms-lån.
          </p>
        </div>
        <div xml:id="i-5nunZLeEGPSTawQJos42em" type="signatureBlock">
          <list xml:id="i-Cqxo1kVnHMeCNU2jYYfZNx">
            <item xml:id="i-D9CHzoDbTGi7kAAZhsjKQK" who="i-MMa2PA7yJ45qkfsEkcFqYb" type="signature">
              Christer Engelhardt (s)
            </item>
          </list>
        </div>
      </div>
    </body>
  </text>
</TEI>
