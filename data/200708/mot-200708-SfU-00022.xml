<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00022">
  <teiHeader>
    <fileDesc>
      <titleStmt>
        <title>med anledning av prop. 2007/08:136 En reformerad sjukskrivningsprocess för ökad återgång i arbete</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:136 En reformerad sjukskrivningsprocess för ökad återgång i arbete</title>
          <idno type="rdwebb">GV02Sf22</idno>
          <rs type="number">Sf22</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf22/text</ref>
          <ref type="dokument_url_html">http://data.riksdagen.se/dokument/GV02Sf22</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf22</ref>
          <ref type="doc">http://data.riksdagen.se/fil/F763AFB0-0AEE-4E99-AFCA-9A04D26BD44C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hp5LC3nZFZWitaxDbzwGFQ" type="basedOn"/>
        <correspContext corresp="i-Hp5LC3nZFZWitaxDbzwGFQ">
          <ref>Proposition 2007/08:136</ref>
        </correspContext>
        <correspAction xml:id="i-3jgtwCH2RCNwmk4L82Wgt4" type="signed"/>
        <correspContext corresp="i-3jgtwCH2RCNwmk4L82Wgt4">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction xml:id="i-94oR3w6642iGL6eesEKP1G" type="referral">
          <date when="2008-04-16"/>
        </correspAction>
        <correspAction xml:id="i-JnGHrVFdHasoAuK77EPHik" type="dismissal">
          <date when="2008-04-15"/>
        </correspAction>
        <correspAction xml:id="i-GEj5HCmjtj4N3h7cYCiMK" type="dismissal">
          <date when="2008-04-15"/>
        </correspAction>
        <correspAction xml:id="i-67Y1y9kjVjVhUT4YEnpidB" type="transfer">
          <date when="2008-04-14"/>
        </correspAction>
        <correspAction xml:id="i-5Rws7Uz8YmQ38pqeVXa2wC" type="submission">
          <date when="2008-04-14"/>
        </correspAction>
        <correspAction xml:id="i-2hLURc5qzRt2RW2aT97UD6" type="assigned"/>
        <correspContext corresp="i-2hLURc5qzRt2RW2aT97UD6">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GkuGHF8N9zaK1CPPgAFb8Y">
            Förslag till riksdagsbeslut
          </head>
          <list style="ol">
            <item xml:id="i-QsgwAXgny9DaoRHpcMJWZo">
              Riksdagen avslår proposition 2007/08:136 En reformerad sjukskrivningsprocess
              för ökad återgång i arbete.
            </item>
            <item xml:id="i-7GEbzpZqEq3jft4rkEgqxF">
              Riksdagen tillkännager för regeringen som sin mening vad som
              anförs i motionen om en parlamentarisk socialförsäkringsutredning.
            </item>
          </list>
        </div>
        <div type="motContent">
          <head xml:id="i-Nwwrmw19CcFREwMZjxGWoy" type="h1">
            Motivering
          </head>
          <p xml:id="i-Y2RgET5eLaeZrQMMdMtGTx">
            Vi socialdemokrater avslår regeringens proposition. Regeringens
            förslag innebär snäva och mot individen ensidigt inriktade tidsgränser,
            införande av en justerad minskningsregel i sjukförsäkringen, samt
            en tydlig positionsförflyttning mot en mer diagnosbaserad sjukförsäkring.
            Sverige får en sjukförsäkring som varken är trygg, enkel, aktiv,
            rättvis eller rättssäker. I den här kommittémotionen redovisas
            våra principiella skäl till varför vi motsätter oss regeringens
            förslag till införande av en s.k. rehabiliteringskedja.
          </p>
          <p xml:id="i-QjMM5WDet6iYA2LMSvhqgP">
            Regeringens förslag är en dåligt underbyggd skrivbordsprodukt,
            utan förankring i verkliga arbetslivet. Det är anmärkningsvärt
            att regeringen inte har låtit Lagrådet yttra sig över förslaget,
            eftersom det innebär omfattande lagförändringar. Propositionen
            är åter ett bevis för en borgerlig regering som slarvar. I sin
            iver att genomföra omvälvande förändringar, hafsas förslag fram
            under mycket kort tid.
          </p>
          <p xml:id="i-BvHNAmenuAqt8We7ZF9vdX">
            Regeringens förslag präglas framför allt av:
          </p>
          <list style="ul">
            <item xml:id="i-PrKsnnquoFEC35wXnZ9xeR">
              Endast krav på individen utan krav på motprestationer av andra
              aktörer som kan ge rehabilitering.
            </item>
            <item xml:id="i-9QFRTJ75W5is9rk6rQM118">
              Snäva och mot individen ensidigt inriktade tidsgränser med risk
              att människor tidigt förlorar sin anställning.
            </item>
            <item xml:id="i-AAvHxMZg5gn3gvRXrD7q5E">
              Krångliga regler för när man har rätt till sjukpenning och sjukersättning.
            </item>
            <item xml:id="i-Mb1aVZac9a4c9YRw4TwvmL">
              Uppenbar risk att bli utförsäkrad, utan rätt till ersättning
              om man varit sjuk länge eller haft flera sjukperioder bakom sig.
            </item>
            <item xml:id="i-GuNCi1pmfxqPRDneC1t4o8">
              Ett systemskifte för sjukförsäkringen som bl.a. innebär införande
              av en ettårsgräns i sjukpenningen samt en förskjutning i riktning
              mot en mer diagnosbaserad sjukpenning, där vissa sjukdomar är
              berättigade till den högre nivån från sjukförsäkringen.
            </item>
            <item xml:id="i-CcmKgoB4hzbRm1B7MVCC7q">
              Standardtrygghetsmodellen välts omkull vi går mot en grundtrygghetsmodell.
            </item>
          </list>
          <p xml:id="i-MXpreq7spyf3D2RsBtrTXH">
            Regeringen vill ge intryck av att ha lyssnat på den kraftiga
            kritiken från många remissinstanser vad exempelvis gäller minskningsregeln.
            Först backade man från sitt ursprungliga förslag om att införa
            en omfattande minskningsregel som allvarligt skulle inkräkta på
            de avtalsförsäkringar som finns på arbetsmarknaden. Nu väljer
            man att ändå införa en ny minskningsregel, om än något modifierad,
            men som innebär att sjukpenningen efter ett år minskas med det
            belopp som överstiger 85 % av vad personen skulle fått i lön.
          </p>
          <p xml:id="i-SaymY2RuooEURgv9UBSMDw">
            Individen lämnas åt sitt eget öde. Regeringens förslag innebär
            att enbart individen ska ha förpliktelser, medan andra aktörer,
            så som exempelvis arbetsgivaren, fråntas ansvar. Att lämna hela
            ansvaret till den som behöver stöd, för att hon eller han är sjukskriven
            på grund av förslitning, utmattningssyndrom eller stroke, är allt
            annat än rimligt. I stället för att investera i människors vilja
            och kraft att komma tillbaka, ingjuter regeringen oro och missmod
            hos individen. Det faktum att regeringen inte lägger en enda krona
            på förslaget, visar ytterligare att det här handlar om en ren
            och skär utsorteringsgaranti, där individen ska pressas med lägre
            ersättning.
          </p>
          <p xml:id="i-R6RqNcd1EevLsb7yYePgSH">
            Otillräckligt stöd, sena insatser och bristande samverkan mellan
            samhällets aktörer driver människor till ett liv där deras arbetsförmåga
            inte tas till vara. Att det kan dröja mer än ett år innan det
            händer något i ett sjukskrivningsärende är inte acceptabelt.
          </p>
          <p xml:id="i-Fi42QT3rc12F7rdTLzXzVR">
            Flera utredningar visar att ju tidigare och ju närmare individen
            och arbetsplatsen insatserna kommer desto mer ökar chanserna för
            människor att komma åter i arbete. Att samverkan kan minska sjukfrånvaron
            bekräftas också i en ny avhandling från Karolinska Institutet.
            Den pekar på att många långtidssjukskrivna aldrig återvänder till
            arbetet. Men om arbetsmarknadens parter, företagshälsovården och
            Försäkringskassan samverkar mer systematiskt rehabiliteras fler,
            vilket är till förmån för individen och är samhällsekonomiskt
            riktigt. Här har regeringen inga svar. Regeringen överväger inte
            ens drivkrafter eller sanktioner som gör att olika aktörer uppfyller
            sina åtaganden. Man börjar i fel ände. I stället för att satsa
            på reellt stöd för människors möjlighet att återgå i arbete införs
            fasta och ensidiga tidsgränser med risk för att människor hänvisas
            till försörjningsstöd på kommunernas socialkontor, något som också
            SKL (Sveriges Kommuner och Landsting) markerat i sitt remissvar.
          </p>
          <p xml:id="i-8JM6RYgH4QEn1oBpn1e9gf">
            Sammanfattningsvis innebär regeringens framlagda förslag en allvarlig
            försämring av anställningstryggheten för sjukskrivna, och ytterligare
            lägger den allt ansvar för rehabiliteringsinsatser på den enskilde.
            Det här slår hårt mot dem som har störst svårigheter att ta sig
            tillbaka till arbete. Med indragen eller sänkt sjukpenning som
            enda aktiva åtgärd lämnar regeringen de sjukskrivna i sticket.
            Den av den borgerliga regeringen sedan tidigare försämrade uppräkningen
            av SGI (0,97) innebär att ersättningen faktiskt inte är 80 %.
            Regeringen bryter därmed mot vallöftet om bibehållen ersättningsnivå
            på 80 %. Med regeringens trixande med den sjukpenninggrundande
            inkomsten är det i realiteten endast 77,6 % nu dessutom med en
            tidsbegränsning till ett år. Därefter finns en möjlighet till
            förlängd sjukpenning med 75 %, som även den, på grund av regeringens
            trixande med den sjukpenninggrundande inkomsten, ytterligare minskar
            till under 73 %.
          </p>
          <p xml:id="i-PvZWkWueUBdxvrRGLEHmL5">
            En rad allvarliga invändningar har framförts mot regeringens
            förslag från ett mycket stort antal remissinstanser. Att regeringen
            ändå väljer att lägga fram förslaget är i högsta grad anmärkningsvärt.
          </p>
          <head xml:id="i-6aKMD4fTfWob8oFhYCv3tU" type="h2">
            Anställningsskyddet urholkas bakvägen
          </head>
          <p xml:id="i-QP6sdAq2xppR1mXEU1Mff8">
            Den borgerliga regeringen hävdar att förslaget med prövning mot
            hela arbetsmarknaden efter 180 dagar inte kommer att ge effekter
            på arbetsrätten. Det är inte sant. Genom införandet av de snäva
            tidsgränserna, utan krav på arbetsgivaren, går man vid sidan om
            bestämmelserna i arbetsmiljölagen och lagen om anställningsskydd.
            Anställningsskyddet urholkas bakvägen samtidigt som regeringen
            underlättar för arbetsgivare som sitter med armarna i kors. Med
            regeringens förslag riskerar människor alltså att förlora både
            sin ersättning och sin anställning, utan att själva ha insyn i
            övriga aktörers handlingar.
          </p>
          <p xml:id="i-R57uHY8HB9aE7Qht2JhEep">
            Arbetsdomstolen anser att förslaget kan innebära att det i vissa
            fall uppstår en situation i vilken arbetstagaren visserligen inte
            kan sägas upp av arbetsgivaren, men står utan såväl lön som sjukpenning.
            Konsekvensen av detta torde, enligt Arbetsdomstolen, bli att många
            arbetstagare tvingas att säga upp anställningen för att kunna
            vända sig till andra ersättningsanordningar, trots att det inte
            blivit klarlagt att arbetstagaren stadigvarande saknar förmåga
            att utföra arbete hos arbetsgivare.
          </p>
          <p xml:id="i-RxMw83Gij4SYypsKfwiCk8">
            Samtliga fackliga centralorganisationer, handikapporganisationer,
            flera myndigheter och en rad rättsliga instanser varnar för att
            rehabiliteringskedjan med prövning mot hela arbetsmarknaden kommer
            att leda till att den enskildes anställningstrygghet försämras.
            Trots detta och trots att SKL befarar att kostnaderna för försörjningsstöd
            kommer att öka, väljer regeringen att lägga fram förslaget. Regeringen
            står också tomhänt vad gäller förslag om vad som ska ske inom
            de första 90 dagarna i sjukperioden. Tidsgränser saknas för andra
            aktörer. Inte ett enda förslag finns som klargör vilket ansvar
            andra aktörer ska ha för att individen ska få det stöd som krävs
            för återgång i arbete.
          </p>
          <head xml:id="i-2SDPEkpaS4VUsTEZWD43op" type="h2">
            Arbetsgivarens ansvar för rehabilitering urgröps
          </head>
          <head xml:id="i-AY1DLXUwpqTF8MmwwEBXZ9" type="h1">
            Ett grundproblem i regeringens förslag är att ingen får något
            ansvar för att följa upp om arbetsgivaren tar sitt ansvar. Det
            sker i ett läge när många upplever att inte tillräckligt med insatser
            sker på arbetsplatsen.
          </head>
          <p xml:id="i-HmZMM67GXLgrpNm81aCaF8">
            Redan i dag finns brister i hur arbetsgivarna lever upp till
            arbetsmiljölagen. Regeringen ger inte heller förslag på hur arbetsmiljölagen
            skulle kunna fungera bättre än i dag på arbetsplatserna. I stället
            hänvisas till befintliga bestämmelser i arbetsmiljölagen som bl.a.
            innebär vissa sanktioner för arbetsgivare som inte fullgör sitt
            rehabiliteringsansvar. Så länge som regeringen inte anvisar en
            väg för hur arbetsgivaren bättre kan leva upp till arbetsmiljölagen,
            kommer rehabiliteringskedjan innebära att hela bevisbördan läggs
            på den enskilde. Om regeringen på allvar ville se till att arbetsgivarna
            fullgör sitt rehabiliteringsansvar, hade det varit fullt möjligt
            att hämta uppslag ur exempelvis den rehabiliteringsutredning som
            Kurt Eriksson lämnade hösten 2006. Men det har man inte gjort.
          </p>
          <p xml:id="i-ChH7z32yvDgUkQ5VV3fwZe">
            Man har även tagit bort Försäkringskassans skyldighet att kalla
            till avstämningsmöte inom 90 dagar samt drastiskt minskat Försäkringskassans
            medel för köp av rehabiliteringstjänster. Till skillnad från regeringen
            tycker vi att den enskilde ska ha rätt att själv kunna begära
            ett avstämningsmöte. Hur regeringen ser på den frågan framgår
            inte av förslaget.
          </p>
          <p xml:id="i-Df7tD3TJdtNJuaXaDNoTSi">
            I kombination med förslagen om lägre ersättning för den som blir
            sjuk och med den oro det innebär för människor som redan befinner
            sig i en utsatt position, står individen ensam.
          </p>
          <head xml:id="i-RYKV4HamfnwAjqHqW58UHk" type="h2">
            Personer med diffusa diagnoser drabbas särskilt hårt
          </head>
          <p xml:id="i-3P7zKs1oX8Zgm9vHqXbJvg">
            Med förslaget om regler för förlängd sjukpenning samt om undantag
            som ska gälla för vissa diagnosgrupper, vilka inte tvunget ska
            prövas mot arbetsmarknaden efter 180 dagar, förskjuts försäkringen
            i riktning mot en mer diagnosbaserad sjukpenning. Regeringen anger
            att särskilda skäl endast bör beaktas vid tydliga diagnoser, men
            vilka diagnoser regeringen åsyftar är otydligt. I praktiken innebär
            det här ett tydligt systemskifte. Viktiga instanser som Karolinska
            Institutet och Försäkringskassan menar att det är näst intill
            omöjligt att genomföra och inte heller är önskvärt. Dagens sjukpenning
            prövas utifrån den enskildes arbetsförmåga. Vi socialdemokrater
            tycker att det är en bra ordning. Inte minst utifrån det enkla
            faktum att det är från arbetet du blir sjukskriven om du inte
            kan jobba.
          </p>
          <p xml:id="i-Ge7ynmndHaGjAjxGzoH6wv">
            Genom att föreslå att samtliga sjukskrivningsperioder slås samman,
            riskerar försäkrade att fasas ut ur systemet tidigare. Tillsammans
            med de särskilda och synnerliga skäl som regeringen föreslår för
            vissa diagnoser, riskerar grupper som inte omfattas av undantagen
            att drabbas hårt. Det handlar om personer med diffusa sjukdomsdiagnoser
            och personer med kroniska sjukdomar. Här återfinns inte minst
            kvinnor i välfärds- och tjänstesektorn, med utslitna axlar och
            ryggar. Men det handlar också om en växande grupp arbetstagare
            med psykiska diagnoser, som stress och utmattning. Lägg därtill
            att man vid bedömning av arbetsförmågans nedsättning inte längre
            ska beakta den försäkrades ålder, bosättningsförhållanden, utbildning,
            tidigare verksamhet eller andra liknande omständigheter.
          </p>
          <head xml:id="i-VwtrVd1aCxygpWWcnxbWdY" type="h1">
            Sammantaget växer bilden av en kallhamrad moderatstyrd regering
            fram som inte ser sjukförsäkringen som en försäkring och en rättighet,
            utan ett tillfälligt bidrag som man enkelt kan fråntas.
          </head>
          <head xml:id="i-4ZVV5Cv4Z82FB8shyFfhMJ" type="h2">
            Ett bakslag för jämställdheten regeringen bortser från kvinnors
            ohälsa
          </head>
          <head xml:id="i-PvMqnzhUQWXDKRRgjiGpMU" type="h1">
            Kvinnor i tjänste- och servicesektorn som sliter hårt, inte sällan
            med tunga lyft eller under stressade förhållanden tillhör de diffusa
            diagnoser som regeringen vill ställa utanför sjukförsäkringen.
            Regeringen står dessutom tomhänt vad det gäller förslag som handlar
            om att ta hänsyn till den ohälsa som är särskilt framträdande
            bland kvinnor.
          </head>
          <p xml:id="i-KmPVtEyrNN4smvoZ45dQjj">
            Regeringen anger att förslaget till rehabiliteringskedjan med
            flera förslag i propositionen ska följas upp ur ett jämställdhetsperspektiv.
            Det är ett anmärkningsvärt angreppssätt. Vi socialdemokrater anser
            att en så omfattande förändring ska genomgå en genusanalys innan
            den läggs fram för riksdagen. Att regeringen är slarvig och hafsig
            är ingen nyhet, men detta strider dessutom mot principen om integrering
            av jämställdhetsperspektivet i förarbetet till lagstiftning. Denna
            mainstreaming har varit ett viktigt verktyg för att komma vidare
            i jämställdhetsarbetet. Även kommuner har i sina remissvar framfört
            att regeringens förslag saknar genusperspektiv.
          </p>
          <head xml:id="i-LxUZUBuDEgGYcgaAxZLtnD" type="h2">
            Ekonomiska incitament riktas endast mot individen
          </head>
          <p xml:id="i-4qwGUKBXjHRVr8Fm6o5dA9">
            Genom införande av en ettårsgräns i sjukpenningen finns risk
            för att människor helt ramlar ur sjukförsäkringen, och hänvisas
            till försörjningsstöd. Människor tvingas gå från hus och hem.
            De som har bankbesparingar tvingas att först tömma dem, sälja
            sin bostad eller sitt fritidshus, för att sedan stå med mössan
            i hand.
          </p>
          <p xml:id="i-3NYqM6BsJgshQJGpamPRDb">
            Regeringen är tydlig med att den tycker att ekonomiska incitament
            är viktiga. Men det ska bara gälla för individen inte för övriga
            aktörer i rehabiliteringsprocessen. I stället har man tvärtom
            lyft bort de ekonomiska drivkrafter som tidigare fanns på arbetsgivaren
            för att denne skulle fullgöra sitt ansvar. Arbetsgivarens medfinansiering
            av sjukpenningkostnaderna har tagits bort. Dessutom har arbetsgivarens
            ansvar för att göra en rehabiliteringsutredning avskaffats. För
            att ersätta det tomrum som uppstår när Försäkringskassan inte
            längre har något underlag att utgå ifrån om arbetsgivaren fullgör
            sitt ansvar, införs nu möjlighet för arbetstagaren att från arbetsgivaren
            införskaffa ett intyg. På det viset läggs bevisbördan än tydligare
            på den enskilde för att säkra sin rätt till rätt stöd. Hur det
            kommer att fungera är ytterst oklart. Det är också beklagligt
            att regeringen inte lägger vikt vid den fackliga organisationens
            roll, innan ett sådant intyg kan utfärdas. Här borde det vara
            naturligt att arbetsgivaren, innan man lämnar ett intyg, ger den
            fackliga organisationen möjlighet att yttra sig.
          </p>
          <head xml:id="i-JsgHJzMKNbEAnR6nccsUkD" type="h2">
            En rättsosäker sjukskrivningsprocess
          </head>
          <head xml:id="i-FtmymGMKoVM1KcHeBwv34e" type="h1">
            Regeringens förslag andas många oklarheter om hur Försäkringskassan
            ska kunna fullgöra sitt samordningsansvar för rehabilitering.
            I synnerhet när ingen har ansvar för att bedöma om arbetsgivaren
            fullgjort sitt rehabiliteringsansvar. Tvärtom är regeringen skrämmande
            tydlig med att Försäkringskassan inte ska ha något sådant ansvar.
            Risken är uppenbar att den enskilde kommer i kläm och inte får
            rätt till det stöd den behöver utan i stället nekas sjukpenning.
            Det svårhanterliga regelverk som regeringen lägger fram i propositionen
            riskerar leda till fler bedömningar på ytterst bräcklig grund.
            Det kommer i sin tur att öka spänningen mellan den enskilde och
            Försäkringskassan, som dessutom fortfarande faktiskt har ett ansvar
            att samordna den försäkrades rehabiliteringsstöd. Hittills har
            heller inga resurser aviserats för att Försäkringskassan ska kunna
            hantera den omställning som förslaget till rehabiliteringskedja
            medför. Därmed ter sig myndighetsuppdraget allt annat än lätthanterligt.
            Med införandet av rehabiliteringskedjan kommer arbetsbelastningen
            självklart att öka, något till och med regeringen tillstår. Hela
            regeringens förslag är ofinansierat.
          </head>
          <head xml:id="i-KUTT8e34NrjMZ2tgQ32Fh6" type="h2">
            Förutsättningarna för socialförsäkringar som bär över tid
          </head>
          <p xml:id="i-EhUYgjbL8Q2SjaX62tnYYg">
            Vi socialdemokrater vill att sjukförsäkringen ska ge ett gott
            ekonomiskt skydd vid sjukdom och nedsatt arbetsförmåga. Sjukförsäkringen
            ska vara en standardförsäkring med inkomstbortfall som grund.
            Det innebär att man inte behöver gå från hus och hem bara för
            att man mist arbetsförmågan, tillfälligt eller permanent, genom
            sjukdom eller skada. Genom solidarisk finansiering och bred riskutjämning
            kan sjukförsäkringen bidra till ett gott ekonomiskt skydd för
            alla.
          </p>
          <p xml:id="i-cDG6RWgN3Ambn2KTS1ong">
            Vi vill också att försäkringen fungerar som en bro tillbaka till
            arbetslivet. Arbetsförmågan hos sjuka och funktionshindrade med
            nedsatt arbetsförmåga ska tas till vara. Arbetslinjen är en viktig
            del i sjukförsäkringen inte bara för att försäkringen ska vara
            ekonomiskt hållbar, utan också för att försäkringen ska värna
            allas rätt till ett arbete och därmed också rätten att få återkomma
            i arbete efter en tids sjukdom, om så är möjligt.
          </p>
          <p xml:id="i-U2goqiXSkJr8fRzgSJDh7">
            Vi socialdemokrater ser med djup oro på att legitimiteten i socialförsäkringarna
            nu hotas. Den borgerliga regeringens socialförsäkringspolitik
            undergräver inte bara individens rätt till stöd för att komma
            tillbaka. Den minskar också tryggheten, ökar rättsosäkerheten
            och urholkar välfärdens finansiering. Införandet av rehabiliteringskedjan
            är bara en del i ett större systemskifte som även innefattar exempelvis
            sänkta socialavgifter och kraftigt sänkta skatter åt vissa grupper.
            En medveten urholkning av trygghetsförsäkringarna leder till att
            förväntningarna på vad socialförsäkringarna ska leverera sjunker.
            Det är dit den moderatstyrda regeringen vill. Sjukskrivna ska
            varken förvänta sig eller efterfråga fler åtaganden från samhället
            snarare färre.
          </p>
          <p xml:id="i-Fcg8tKt8WJsw88JLaQePUH">
            Med förslagen i propositionen föregriper regeringen ställningstaganden
            som rör principiella frågor om hur vårt socialförsäkringssystem
            bör konstrueras framåt. Det är bekymmersamt då vi socialdemokrater
            anser att en parlamentarisk översyn av socialförsäkringarna är
            angelägen. Vi beklagar att förutsättningarna för att en parlamentarisk
            utredning ska kunna nå bred enighet om förslag som bär över tid,
            nu minskar väsentligt.
          </p>
          <head xml:id="i-3dcFfQRqkaCmL5vSdDDkfn" type="h2">
            Sjukförsäkring som både ger trygghet och bygger broar
          </head>
          <p xml:id="i-KXdYrs1UZ7HsV8jt5AvhnE">
            En allmän och aktiv sjukförsäkring ska både ge trygghet och samtidigt
            aktivt stödja människor tillbaka i arbetslivet. Förändringar behövs
            för att komma till rätta med bristande samordning och förhindra
            att människor hamnar mellan stolarna. Individens rättigheter i
            sjukskrivningsprocessen behöver förstärkas. Broarna tillbaka i
            arbetslivet måste bli bredare och mer stabila. Regeringens förslag
            går dessvärre i motsatt riktning.
          </p>
          <p xml:id="i-HUHbTqJU1LfRbYBU6pJFXL">
            Det är oacceptabelt att lagar och regelverk blir så krångliga
            att de skymmer syftet med en allmän sjukförsäkring som ska se
            till den enskildes bästa. Vi socialdemokrater ryggar inte heller
            för påståendet att dagens sjukförsäkringsregler döljer sådana
            problem. Vi vill ha en sjukförsäkring som i högre grad än i dag
            lever upp till individens behov. Människan ska stå i centrum.
            Därför är vi beredda att ompröva det som inte har fungerat i sjukskrivningsprocessen.
            Ett sådant område handlar om den sjustegsmodell som Försäkringskassan
            tillämpar. Regeringen petar nu i modellen, dessvärre utan att
            ta tag i de verkliga problemen. Man skjuter in sig på regelverk
            i stället för individens behov. Först när man kan erbjuda rätt
            insatser i rätt tid och på rätt plats kan man ställa krav på att
            människor tar vara på de möjligheter som erbjuds. Först då kan
            vi värna en arbetslinje värd namnet.
          </p>
          <p xml:id="i-PU2tS4r87XbX1mpvrxwoZp">
            I en nyutgiven rapport av Försäkringskassan (Socialförsäkringsrapport
            200:2) där man undersökt hur långtidssjuka ser på sina egna möjligheter
            till återgång i arbete är resultatet slående. Behovet av stödperson,
            medicinsk behandling, psykoterapi, utbildning och arbetsträning
            lyfts fram av de långtidssjuka. Nästan var femte tillfrågad lyfter
            fram behovet av konkreta anpassningsåtgärder på arbetsplatsen,
            flexibla arbetstider samt önskemål om ett mindre stressigt arbetsliv.
            Resultatet visar att det inte finns en enkel väg tillbaka i arbete.
            Behoven är olika och inte sällan sammansatta. Samtidigt inger
            svaren hopp eftersom de visar att om rätt stöd ges i rätt tid
            och på rätt plats kan många komma tillbaka.
          </p>
          <p xml:id="i-RQiCfYQUADHDb7s8uiZY29">
            Den socialdemokratiska regeringen genomförde ett omfattande arbete,
            för att minska ohälsan. De senaste åren har också utvecklingen
            vänt och sjukfrånvaron stadigt minskat. Men fortfarande står alldeles
            för många människor utanför arbetslivet. Särskilt allvarlig är
            ökningen av personer med sjuk- och aktivitetsersättning bland
            unga.
          </p>
          <p xml:id="i-8otzctHJpcf7xZsoyjAw2P">
            Det moderna arbetslivet ställer nya krav på individen och har
            också resulterat i nya typer av ohälsa. Alltfler drabbas i dag
            av kronisk trötthet och stress som många gånger orsakats av att
            individens möjligheter till kontroll över den egna arbetssituationen
            är alltför begränsade. De anställdas möjligheter till kontroll
            varierar kraftigt mellan yrken och arbetsplatser. Högt arbetstempo
            och höga krav på produktivitet kan också leda till ohälsa.
          </p>
          <p xml:id="i-G4HWw31rRG7GZVYpNTtgg3">
            Ett grundproblem är att åtgärder har kommit alltför sent i sjukskrivningsprocessen,
            och att det i många fall saknats samordning när en sådan skulle
            behövas. Vi aviserade redan i höstas en satsning på att utveckla
            den finansiella samordningen på rehabiliteringsområdet. Vi vill
            se över möjligheterna till en vidareutvecklad finansiell samordning
            över hela landet. Genom att samtidigt skapa förutsättningar för
            en gemensam ingång lokalt med fokus på tidiga och reella rehabiliteringsinsatser
            kommer tyngdpunkten att läggas på människors arbetsförmåga. På
            det viset byggs fler broar tillbaka i arbetslivet. Passivt stöd
            i form av utredningar och väntan på besked kan då omvandlas till
            ett tidigare, mer aktivt, stöd i sjukskrivningsprocessen. Emellertid
            får samordningsförbunden nu använda en relativt liten del av sjukpenninganslaget.
            Merparten har använts till centrala insatser eller inte alls.
            Regeringen har föreslagit att lagen om finansiell samordning ska
            ändras så att det inte är nödvändigt att parterna bidrar med lika
            mycket av resurserna till samordningsförbunden. Samtidigt skär
            man för 2009 och 2010 ner på medlen för finansiell samordning
            för att finansiera sin nya utsorteringsgaranti. Vi vill i stället
            utveckla den finansiella samordningen, i syfte att tidigt kunna
            ge ett kvalitativt och samordnat stöd för att ta till vara människors
            arbetsförmåga.
          </p>
          <p xml:id="i-SF75QW4iz2NNgDWfXuHwCS">
            Vi menar också att företagshälsovården bör utvecklas. En metod
            kan vara att underlätta för parterna att nå ett omställningsavtal
            med rehabilitering för hela arbetsmarknaden.
          </p>
          <p xml:id="i-AmdkJa7JoyAbhrqAki71DF">
            Individen måste alltid sättas i centrum. En hållbar sjukförsäkring
            värnas när det finns incitament och skyldigheter hos alla berörda
            aktörer inte bara för individen. Individens rätt till stöd och
            hjälp behöver förstärkas, inte försvagas. Ingen ska behöva falla
            mellan stolarna. Fokus ska riktas mot den enskildes förutsättningar
            och förmåga, inte på vilket system individen hör hemma i. Samordningen
            mellan arbetsförmedling och försäkringskassa måste förbättras.
            Både den som är arbetslös och den som är sjukskriven ska kunna
            få det stöd som krävs för att kunna komma tillbaka till arbete
            så snabbt som möjligt. Alltså aktiva insatser för alla, i stället
            för sortering av människor i den ena eller andra ersättningen.
            Systemens utformning får inte vara hinder för den enskilde att
            få stöd till att komma tillbaka i arbete.
          </p>
          <p xml:id="i-7tPQLaMqLq9P2XnZs9sR4T">
            Utsortering, ensidigt ansvar och sänkta ersättningar är inte
            bara orättvist, det hindrar också utvecklingen av en dynamisk
            och flexibel arbetsmarknad. Vi socialdemokrater tycker att Sverige
            är värt en bättre ordning. Orättvisor är inte lösningen på de
            brister som finns i rehabiliteringen och i sjukförsäkringen. Sverige
            tjänar på rättvisa.
          </p>
        </div>
        <div type="motSignatures">
          <list>
            <item xml:id="i-FFZUnqgTjMJ5ik2N1y2N5v" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-VU71KL4mJbqVDvCpTbewv2" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-KCc8vj4JWGED218nXJGWZN" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-MyULdRYAdkhuNWnCxcaEEc" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-ACmfK2ouH5oPGjhM3gPrN6" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-4EpiNip145oGX9WT7KSWsA" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-PQmQha6KEXj444eZ5Abyb1" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-5ppfJyfWJB6rXzGsbcZTeS" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
