<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00638">
  <teiHeader>
    <fileDesc>
      <titleStmt>
        <title>Översyn av mätplatsorganisationens finansiering</title>
        <author>Stig Gustafsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av mätplatsorganisationens finansiering</title>
          <idno type="rdwebb">G802638</idno>
          <rs type="number">638</rs>
          <ref type="dokument_url_text">http://data.riksdagen.se/dokument/G802638/text</ref>
          <ref type="dokument_url_html">http://data.riksdagen.se/dokument/G802638</ref>
          <ref type="dokumentstatus_url_xml">http://data.riksdagen.se/dokumentstatus/G802638</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1CYV55jAsSkBLgG5JFjwZ</idno>
            <name>STIG GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-A299eggckA8HS7jSxqrvbz</idno>
            <name>STURE PALM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7gSKVFq5GsgutoVdRQPtCt</idno>
            <name>STIG OLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-EeEQ2rKeN91p4z1e2rPUpR</idno>
            <name>INGA-BRITT JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3nvJZUcGRhR3dqSVFBqLtR" type="signed"/>
        <correspContext corresp="i-3nvJZUcGRhR3dqSVFBqLtR">
          <note type="signatory" corresp="i-B1CYV55jAsSkBLgG5JFjwZ"/>
          <note type="signatory" corresp="i-A299eggckA8HS7jSxqrvbz"/>
          <note type="signatory" corresp="i-7gSKVFq5GsgutoVdRQPtCt"/>
          <note type="signatory" corresp="i-EeEQ2rKeN91p4z1e2rPUpR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__638/mot_198485__638-001.pdf"/>
      <fw xml:id="i-Ee7Vz7eZX6N48e2Ug6398S">
        Motion 1984/85:638
      </fw>
      <div xml:id="i-UXnZvN1xWZWmM1wZnUibC6" type="motHeader">
        <div xml:id="i-MUGmoRsCS6Dgeebfta8akp" type="motTitle"/>
        <div xml:id="i-NvouujN7bsejXA9dsUWxt8" type="motSubmissionInfo"/>
      </div>
      <div xml:id="i-6Zu1vbGmTy7rdoYU7bcmTq" type="motBody">
        <div xml:id="i-SqQ3iWEa2Q99cEP8TCkQXA">
          <p xml:id="i-Muy47V4gxUMPSCoPyuVs7a">
            Stig Gustafsson m. fl. Översyn av mätplatsorganisationens finansiering
          </p>
          <p xml:id="i-RJPQPSevPLLHWxdsgEC6qU">
            Inledning
          </p>
          <p xml:id="i-Rg22ZJhDN953n55R8woYsm">
            En officiell garanti för att offererade prestanda hos produkter
            och tjänster kan göras trovärdiga är en förutsättning för att
            näringslivet skall kunna upprätthålla sin interna och internationella
            konkurrenskraft. Köpare måste kunna lita på offererade prestanda,
            eller på att rättsliga procedurer finns tillgängliga för beivrande
            av överträdelser. En väsentlig del i detta garantisys- tem är
            ett ansvarstagande av staten för att mätningar kan utföras på
            ett tekniskt korrekt och internationellt godtagbart sätt. Ett
            sådant ansvar tas på statsmaktsnivå i alla högindustriella länder,
            i form av lagstiftning, institutionsbildande, medelstilldelning
            m. m. De flesta större länder har löst uppgiften genom särskilda
            myndigheter med huvuduppgift att ansvara för upprätthållande,
            underhåll och utnyttjande av s.k. primärnor- maler, som representerar
            den inom landet högsta tillgängliga precisionen, underbyggd genom
            kontinuerliga internationella jämförelser. I Sverige råder en
            något annan ordning. Här är ansvaret för primärnorma- lerna fördelat
            mellan ett antal myndigheter, ansvariga för en eller flera s.
            k. riksmätplatser (RMP), vilkas verksamhet samordnas av mätcentrum,
            en del av statens mät- och provråds (MPR) kansli. De ekonomiska
            resurser som mätcentrum förfogar över är dock obetydliga, och
            med gällande regler helt otillräckliga för en adekvat förnyelse
            av instrumentparten på normalieområ- det. En förväntan att RMP-myndigheterna
            i eget intresse skulle vara beredda att investera i normalieutrustning
            har icke visat sig hållbar. Det svenska systemet, med teknikansvar
            fördelat mellan olika RMP- myndigheter, förefaller oss organisatoriskt
            välanpassat till det svenska samhället. Vi är dock oroade över
            att långsiktiga investeringsbeslut beträf- fande funktioner av
            nationell betydelse skall vara beroende av enskilda myndigheters
            ställningstaganden från egna utgångspunkter. Vi hemställer därför,
            att riksdagen begär en utredning om finansieringsfor- mer för
            upprätthållande av det nationella ansvaret för mätteknisk kompetens
            och därför erforderlig normalieutrustning. Nedan redovisar vi
            en mera detaljerad beskrivning av bakgrund och aktuell situation.
          </p>
          <pb facs="riksdagen-motions-pdf/data/198485/mot_198485__638/mot_198485__638-002.pdf"/>
          <fw xml:id="i-CPcTH8hNtmJPA6LWFS7MoX">
            Mot. 1984/85:638 8
          </fw>
          <p xml:id="i-DhHcFufy4smXjzbqQ8K467">
            Bakgrund
          </p>
          <p xml:id="i-XB9VRDeQeYQfWyojqnp3bN">
            Riksdagen beslutade 1972 (prop. 1972:54, NU 38, rskr 199) att
            statens provningsanstalt (SP) skulle bli central förvaltningsmyndighet
            för officiell provning och kontroll samt officiell metrologisk
            verksamhet. Inom metrolo- giområdet innebar beslutet att SP skulle
            ansvara för att organ med lämpliga resurser och med opartisk ställning
            utsågs till s.k. riksmätplatser, och att andra organ genom ett
            auktorisationsförfarande kunde få bevis på att de uppfyller vissa
            krav på mätningskompetens. Verksamheten skulle organise- ras så
            att redan etablerade resurser utnyttjades i första hand. Beslutet
            var betingat av statsmakternas strävan att åstadkomma klarare
            ansvarsförhållanden inom metrologin och få ett effektivt utnyttjande
            av tillgängliga resurser. Beslutet var i huvudsak baserat på en
            inom industride- partementet utarbetad promemoria (Ds I 1971:3,
            Officiell provning och kontroll, officiell metrologisk verksamhet).
            Denna grundade sig i sin tur på slutsatser från olika offentliga
            utredningar och myndighetsrapporter. Riksdagen preciserade sitt
            beslut från 1972 genom att 1974 anta en ramlag rörande riksmätplatser
            m. m. (prop. 1974:162, NU 52, rskr 349, SFS 897). I kungörelse
            om riksmätplatser m. m. (SFS 1974:899) bemyndigade regering- en
            SP att organisera och samordna systemet med riksmätplatser och
            auktoriserade mätplatser, det som numera kallas svensk mätplatsorganisa-
            tion (SMO). Som en följd av 1972 års beslut inrättades vid SP
            en särskild enhet, mätcentrum, med ansvar att organisera och samordna
            den allmänna metrologin. Mätcentrum biträddes av ett rådgivande
            organ, rådet för allmän metrologi, som diskuterade frågor av principiell
            natur rörande mätplatsorga- nisationens uppbyggnad och verksamhet.
            Rådet gav t. ex. rekommendatio- ner om vilka myndigheter som borde
            utses till riksmätplats och för vilka fysikaliska storheter riksmätplatser
            borde finnas. Rådets rekommendationer underställdes SP:s styrelse.
          </p>
          <p xml:id="i-UdM3Jju5oBU7P85aB1ErK">
            Riksmätplatsernas ekonomiska förhållanden
          </p>
          <p xml:id="i-RkrWmeskVYtMAsXokgwnLA">
            Den svenska mätplatsorganisationen byggdes upp av laboratorier
            och institutioner, som redan innan organisationen infördes hade
            viss mätteknisk erfarenhet och därtill svarande resurser. Grundtanken
            i den nya organisatio- nen var att befintliga resurser skulle
            tillvaratas i största möjliga utsträckning. Man antog att den
            metrologiska verksamheten vid riksmätplatserna skulle anknyta
            till riksmätplatsmyndigheternas ordinarie verksamhet och följaktli-
            gen kunna bedrivas inom ramen för denna eller med endast marginella
            tillskott. Finansieringsfrågorna berördes endast flyktigt i prop.
            1972:54, även om det framskymtade att problem fanns. Sålunda anförde
            departementschefen att den allmänna metrologiska verksamhetens
            finansieringsproblem enligt
          </p>
          <pb facs="riksdagen-motions-pdf/data/198485/mot_198485__638/mot_198485__638-003.pdf"/>
          <fw xml:id="i-LBU8C1wUeMwipnrCZQHhmX">
            Mot. 1984/85:638 9
          </fw>
          <p xml:id="i-DjCpt1c2i49Sb8c1D3DvbP">
            hans mening talade för ytterligare samordning med annan likartad
            verksam- het, i första hand provning och kontroll. Enligt departementschefen
            skulle därmed skapas möjligheter att gemensamt utnyttja resurser
            och ta till vara de möjligheter som finns att vidga marknaden.
            Han erinrade också om att metrologisk verksamhet innefattas i
            flera av STU:s målområden, vilket skulle innebära möjligheter
            till finansiellt stöd för bl. a. utvecklingsarbeten. I prop. 1974:162
            konstaterade departementschefen att mätningsverksam- heten inte
            annat än i undantagsfall kan bära sina kostnader och att det torde
            vara svårt att ta ut kostnadstäckande avgifter från riksmätplatserna.
            Då en fungerande mätplatsorganisation är en förutsättning för
            en tillförlitlig provningsverksamhet var det — enligt departementschefens
            mening — rimligt att en del av kostnaderna för riksmätplatsverksamheten
            täcktes genom avgifter som togs ut av riksprovplatserna. I konsekvens
            med detta uttalande fick riksrevisionsverket (RRV) år 1975 regeringens
            uppdrag att se över de avgifter till SP som tas ut bl.a. vid riksprovplatser.
            RRV:s förslag redovisades till regeringen den 29 september 1976
            (Avgifter inom riksprovplats- och riksmätplatssystemet). Det innebar
            bl. a. att utvecklingsarbetena vid riksmätplatserna, rådgivning
            och konsulta- tion skulle finansieras med hjälp av en omsättningsavgift
            på officiell provning. Självkostnaderna för kalibreringsuppdrag
            skulle täckas med avgifter från uppdragsgivarna. RRV:s förslag
            och remissbehandlingen av detsamma har av regeringen redovisats
            i prop. 1977/78:100 (bil. 17,s. 212-216). Föredragande statsrådet
            anförde där att han inte var beredd att ta ställning till en finansiering
            enligt RRV:s förslag. Han anmälde i stället att såväl finansieringsfrågan
            som uppbyggnaden av riksmätplatsorganisationen behövde utredas
            ytterligare. Detta behov betingades framför allt av att försvarets
            forskningsanstalt (FOA), som hade fungerat som riksmätplats för
            tid och frekvens samt elektriska hf-storheter, på grund av ekonomiska
            svårigheter hade sett sig vara nödsakad att avsäga sitt åtagande
            fr. o. m. den 1 januari 1978. Den av regeringen tillkallade utredningen
            (Dir 1978:23) avlämnade sitt betänkande, Svensk mätplatsorganisation,
            under 1979 (Ds I 1979:6). Rege- ringen redovisade utredningens
            förslag beträffande finansiering av riksmät- platsverksamheten
            och remissbehandlingen av förslaget i prop. 1979/80:100 (bil.
            17,s. 274-278). Föredragande departementschefen anslöt sig därvid
            till utredarens förslag, enligt vilket verksamheten vid riksmätplatserna
            borde finansieras dels med anslagsmedel, dels med kalibreringsintäkter.
            Anslags- medlen föreslogs komma dels från de myndigheter som är
            riksmätplatser, dels från en särskild anslagspost som ställs till
            mätrådets disposition att fördelas mellan riksmätplatserna. Riksdagen
            beslutade i enlighet med förslaget (NU 1979/80:33, rskr 223).
            Utredarens förslag att STU skulle anslå separata medel för metrologisk
            forskning och att dessa anslag bör öka berördes inte i propositionen.
            Inte heller behandlades utredarens konstate- rande, att de av
            honom föreslagna medlen endast avsåg metrologiorganisa-
          </p>
          <pb facs="riksdagen-motions-pdf/data/198485/mot_198485__638/mot_198485__638-004.pdf"/>
          <fw xml:id="i-9k2LGqSojertE1QK4THxBG">
            Mot. 1984/85:638 10
          </fw>
          <p xml:id="i-Rwnohvmzsh3FCFRmNdVva3">
            tionens drift, och att de inte inrymde behovet av ersättnings-
            och nyinveste- ringar. Finansieringen av mätplatsorganisationens
            administrativa kostnader be- rördes ej av utredningen. Här gäller
            sålunda den princip som fastslogs i Lag om riksprovplatser m.
            m. (prop. 1974:162, NU 52, rskr 349, SFS 896). Den administrativa
            kostnaden, dvs. kostnaden för drift av mätcentrum, finan- sieras
            i enlighet med denna princip genom en omsättningsavgift på officiell
            provning. Den år 1980 fastställda finansieringsprincipen är alltjämt
            gällande. De ytterligare beslut som riksdagen har fattat i frågor
            rörande officiell metrologi har gällt överföring av samordningsansvaret
            från SP till det nyinrättade statens mät- och provråd (MPR), se
            prop. 1982/83:100 (bil. 14, s. 225-235), NU 34, rskr 373 samt
            SFS 1983:639 och 695.
          </p>
          <p xml:id="i-QbQkkTL35beMsMyRQHEU2L">
            Riksmätplatsernas investeringsbehov
          </p>
          <p xml:id="i-CXpb246L5Ufa49G5TV41B">
            Av det föregående framgår, att när mätplatsorganisationen beslutades,
            utgick man från befintliga resurser vid de tilltänkta riksmätplatsmyndigheter-
            na och ett marginalresonemang beträffande kostnader för drift
            och underhåll av myndigheternas mätplatsfunktioner. Detta resonemang
            förutsatte bl. a., att den utrustning som myndigheterna hade anskaffat
            eller tänkte anskaffa för att täcka egna mät- och kalibreringsbehov
            vid varje tidpunkt skulle svara mot landets nationella behov av
            primärmetrologiska resurser. Det måste betraktas som en tillfällighet,
            om dessa behov sammanfölle vid en given tidpunkt. Ännu mindre
            sannolik blir förutsättningen, om man betraktar utvecklingen under
            en längre tidrymd, där de enskilda myndigheternas verksamhetsinriktning,
            prioriteringar och förräntningskrav förändras i en viss riktning,
            medan nationens behov av primärmetrologi kan förändras i en annan
            och oberoende riktning. Det finns flera exempel som kan bekräfta
            det sagda. Det mest slående exemplet gäller FOA:s engagemang som
            riksmätplats. FOA hade under 1960-talet och i början på 1970-talet
            skaffat sig goda resurser för att täcka sitt behov av mätning
            av tid och frekvens samt elektriska hf-storheter. Förändrad verksamhetsinriktning
            och minskade försvarsanslag föranledde dock — som ovan berörts
            — FOA:s ledning att avsäga sig åtagandet att vara riksmätplats.
            Detta beslut återspeglade inte på något sätt landets minskade
            behov av metrologi inom detta område. Tvärtom har behovet av hf-mätningar
            ökat under hela tiden, beroende på framför allt kommunikationsteknikens
            utveckling. Ett annat exempel är flygtekniska försöksanstalten
            (FFA), som är riksmätplats för tryck. Forsknings- och utvecklingsverksamheten
            vid FFA var under hela 1970-talet i starkt behov av ett kvalificerat
            tryckmätningslabo- ratorium. Vid den tidpunkten fanns ett för
            FFAÅ och nationen gemensamt intresse att normaler, mätutrustning
            och kompetens bibehölls på en hög nivå.
          </p>
          <pb facs="riksdagen-motions-pdf/data/198485/mot_198485__638/mot_198485__638-005.pdf"/>
          <fw xml:id="i-FHU23WnCbzeuMCaKESktWm">
            Mot. 1984/85:638 11
          </fw>
          <p xml:id="i-JXnLihKr6BMLdozXvYtS1w">
            Genom ändrad uppdragsinriktning på senare år har trycklaboratoriet
            mist sin betydelse för FFA. Riksmätplatsverksamheten där får fortgå
            endast så länge den själv kan bära sina kostnader. Trots en ovanligt
            gynnsam uppdragssitua- tion kan dock riksmätplatsen inte bära
            de investeringskostnader som krävs på sikt. Det mest akuta exemplet
            utgörs av FFV-Underhåll, som har övertagit FOA:s roll som riksmätplats
            för elektriska hf-storheter. Genom vikande uppdragsintäkter har
            FFV:s ekonomiska situation blivit mycket stram, och eftersom verket
            har krav på sig att visa nollresultat utan statsbidrag ser man
            sig inte ha några möjligheter att ens egenfinansiera kostnader
            för drift av riksmätplatsverksamheten, än mindre då de betydande
            investeringar som måste göras för att åstadkomma en funktionsduglig
            riksmätplats. De relaterade exemplen klargör att landets behov
            av primär mätteknik inte kan relateras till enskilda myndigheters
            interna behov och möjligheter. Det är också ett från andra länder
            erkänt faktum att riksmätplatser (motsvarande) aldrig kan bära
            alla kostnader för verksamheten. Den nuvarande finansieringsformen
            medger inte — annat än undantagsvis — en täckning för nödvändiga
            ersättnings- och nyinvesteringar. Följden har blivit att allt
            större del av utrustningen vid riksmätplatserna har blivit föråldrad
            och är i omedelbart behov att ersättas, förnyas eller kompletteras
            om riksmät- platsernas mättekniska kompetens skall kunna vidmakthållas.
            Det ackumu- lerade investeringsbehovet har av MPR skattats till
            10 å 15 milj. kr.; behovet i ett fortvarighetstillstånd skattas
            till 2 milj. kr. Det framstår för oss som uppenbart att staten,
            som ansvarig för den nationella metrologin, inte enbart skall
            täcka löpande kostnader vid riks- mätplatserna, utan också anvisa
            medel för de investeringar som på grund av förslitning eller teknisk
            utveckling är nödvändiga. I länderna på kontinenten, där metrologiverksamheten
            bedrivits under nationellt ansvar sedan lång tid tillbaka, tillmäts
            investeringarna stor betydelse, och statliga medel avsätts kontinuerligt
            för ny- och ersättningsanskaffningar. Om inte snara nödvändiga
            investeringar görs vid riksmätplatsmyndighe- terna kan den mättekniska
            standarden i landet befaras sjunka till en nivå som det svenska
            näringslivet inte kan acceptera. De svenska kvalitetsmedvetna
            företagen måste i ett sådant läge vända sig till kalibreringsorganisationer
            i utlandet, vilket dels skulle innebära klara ekonomiska, konkurrensmässiga
            nackdelar, dels en prestigeförlust för det svenska näringslivet
            som helhet, eftersom staten inte längre kan åberopas som yttersta
            garant för produkter- nas kvalitet. Vi anser det angeläget, att
            detta hittills otillräckligt beaktade område lyfts upp till en
            nationell ansvarsnivå, jämförbar med den som teknisk utbildning
            och teknisk forskning innehar.
          </p>
          <pb facs="riksdagen-motions-pdf/data/198485/mot_198485__638/mot_198485__638-006.pdf"/>
          <fw xml:id="i-UjGLKcKhNp2T7ZwmcVuWt2">
            Mot. 1984/85:638 12
          </fw>
          <p xml:id="i-CvkRvuTX2ui94tAZG6NSB6">
            Hemställan
          </p>
          <p xml:id="i-14bPJbjEYFE5AvDw1gbBSo">
            Mot bakgrund av det sagda hemställer vi att riksdagen hos regeringen
            begär en skyndsam översyn av finan- sieringen av riksmätplatsernas
            verksamhet, med särskild uppmärk- samhet på rådande svårigheter
            att finansiera ny- och ersättningsan- skaffning av mätapparatur
            och normaler.
          </p>
          <p xml:id="i-9bQVzAhZQ6g4Yqdc2RBg2j" type="date">
            Stockholm den 17 januari 1985
          </p>
          <div xml:id="i-8mK3wPN28vfQXT5N9weFh7" type="signatureBlock">
            <list xml:id="i-V6daJ6skEoYhNyd7bpRChN">
              <item xml:id="i-4NJRVXFiWVmH8YKa8ykbnL" who="i-B1CYV55jAsSkBLgG5JFjwZ" type="signature">
                STIG GUSTAFSSON (s)
              </item>
              <item xml:id="i-4W2foKJ7qHG99ssaBAW1XW" who="i-A299eggckA8HS7jSxqrvbz" type="signature">
                STURE PALM (s)
              </item>
              <item xml:id="i-23BpcqRZLULXTszivqfPVv" who="i-7gSKVFq5GsgutoVdRQPtCt" type="signature">
                STIG OLSSON (s)
              </item>
              <item xml:id="i-JE3awXhLGsLDMgApiM79an" who="i-EeEQ2rKeN91p4z1e2rPUpR" type="signature">
                INGA-BRITT JOHANSSON (s)
              </item>
            </list>
          </div>
        </div>
      </div>
    </body>
  </text>
</TEI>
