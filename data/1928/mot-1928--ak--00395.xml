<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00395">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__395/mot_1928__ak__395-001.pdf"/>
      <fw xml:id="i-Sect9QWiK9USFfgnG4BSXG">
        Motioner i Andra kammaren, Nr 395.
      </fw>
      <div xml:id="i-9ywEzm1gRPNGQu47tEuP2A" type="motHeader">
        <div xml:id="i-4XDaCnUWca3X5Z7GCT8prp" type="motTitle"/>
        <div xml:id="i-CHejWFmMM5cxhCh4FZJoQL" type="motSubmissionInfo"/>
      </div>
      <div xml:id="i-Jzdaz9Jaf4YjNyZ4NHk8tR" type="motBody">
        <div xml:id="i-FFA7WccsKa9UWZ4TmuDqL1">
          <p xml:id="i-7ZgchQHRUD7kg6De5xWNNM">
            a
          </p>
          <p xml:id="i-UpVyu3cRob6VrHmSKuiyW9">
            Nr 3035.
          </p>
          <p xml:id="i-imvdLE5xG7XJkynx5yUe8">
            Av fru Nordgren m. fl., i anledning av Kungl. Maj.ts proposition,
          </p>
          <p xml:id="i-EfFsQmKiih54eiPiNrBzvj">
            nr 17, med förslag till lag om arv m. m.
          </p>
          <p xml:id="i-Ddrgfxz6znES12G6XjdjU5">
            En återblick i gamla riksdagshandlingar ger vid handen att frågan
            om de utomäktenskapliga barnens arvsrättsliga ställning är av
            mycket gammalt datum, och att mer än hundra år förflutit, sedan
            riksdagen först började syssla med densamma. Redan 1815 års riksdag
            hade sålunda att taga ståndpunkt till denna fråga, vilken sedan
            dess varit föremål för upprepade behandlingar inom den lagstiftande
            församlingen. Väl har man härunder kommit några steg framåt på
            rättvisans väg, men ännu i dag — trots att vi leva i ett demokratiskt
            samhälle — har icke mer än halv rättvisa vederfarits den grupp
            av samhällsmedlemmar, som går under benämningen ”utomäktenskapliga
            barn”. Särskilt när det gällt dessa barns arvsrätt efter fader
            har det visat sig vara svårt att få till stånd en rättfärdigare
            lagstiftning. Undan för undan ha krav härpå avvisats av riksdagen,
            i trots av de många varmhjärtade röster, som inom densamma höjts
            för borttagandet av den orättfärdiga undantagsställning dessa
            barn utan eget förvållande kommit att intaga genom lagar, som
            ställa dem utanför de rättigheter, som tillkomma landets övriga
            medborgare. Senast vid behandlingen av 1917 års förslag till lag
            om barn utom äktenskap gjorde kravet på en ändring härutinnan
            sig starkt gällande, och ehuru den del av förslaget, som gällde
            arvsrätt efter fader, icke heller då vann riksdagens bifall, föll
            dock frågan framåt, i det att riksdagen uttalade sig för, att
            vid revisionen av ärvda- balken densamma måtte upptagas till förnyad
            förutsättningslös utredning. I Kungl. Maj:ts proposition nr 17
            föreligger nu resultatet av denna utred- ning i form av vissa
            lagparagrafer, vari de utomäktenskapliga barnens arvsrätt regleras.
            Men även nu har man stannat vid i huvudsak samma bestämmelser,
            som finnas i 1917 års lag. Den enda ändring som tillkommit är
            stadgandena i 3 kap. 2 och 3 $$, enligt vilka fader till barn
            utom äktenskap äger att i den form, som är föreskriven ifråga
            om erkännande av faderskap till barnet, avgiva förklaring, att
            barnet skall njuta samma rätt till arv efter honom som barn av
            äktenskaplig börd, vilken förklaring medför att ömsesidig arvsrätt
            skall före- ligga mellan barnet och fadern. Utöver detta har ingen
            utsträckning av de utomäktenskapliga barnens arvsrätt föreslagits.
            Sålunda har man i lagförslaget icke ens ansett sig kunna medgiva
            arvsrätt för de barn, vars föräldrar varaktigt sammanleva utan
            lagligt äktenskap, ehuruväl härvidlag i regel någon ovisshet om
            faderskapet icke kan anses föreligga. Detta ehuru arvsrättens
            grund, en-
          </p>
          <pb facs="riksdagen-motions-pdf/data/1928/mot_1928__ak__395/mot_1928__ak__395-002.pdf"/>
          <fw xml:id="i-Na7VGfVbRssoiPDcs7Kxf4">
            6 Motioner i Andra kammaren, Nr 395.
          </fw>
          <p xml:id="i-TjSuGhPdC2QCGDyubghVHD">
            ligt lagförslaget, icke bör sökas i blodsbandet allenast utan
            fastmera i den på blodsbandet vilande ekonomiska och sociala samhörigheten
            mellan arvtagaren och arvlåtaren, vilka krav väl kunna anses fyllda
            ifråga om de stadigvarande, ehuru icke legaliserade förbindelserna.
            Som motivering för att denna grupp av utomäktenskapliga barn icke
            med- tagits i lagförslaget, anför lagberedningen bl. a. att det
            även härvidlag skulle uppstå svårigheter ifråga om faderskapsbevisning,
            då det mellan den lösa för- bindelsen och det fullt utpräglade
            konkubinatet finnas i verkligheten skiftande mellanformer, vilket
            i hög grad skulle försvåra en gränsbestämning. Beträf- fande den
            saken vilja undertecknade hänvisa till huru denna fråga lösts
            bl. a. i Frankrike och Portugal. I den franska lagen av år 1912
            förekommer en punkt, vari det heter, att utomäktenskapligt barn
            är arvsberättigat efter fader om ”mannen med modern levat i notoriskt
            konkubinat vid tiden för koncep- tionen ”” och i den portugisiska
            lagen av 1910 är inrymd samma bestämmelse, vilka bestämmelser
            väl också skulle kunna intagas i svensk lagstiftning. Vidare anföres
            från lagberedningens sida, att samhället genom en dylik lag- stiftning
            skulle i viss mån ge sitt erkännande åt de fria äktenskapen och
            då lagberedningen anser att det är av synnerlig vikt, att äktenskapet
            som samhälls- institution inte genom lagstiftningen försvagas,
            har man inte ansett sig böra förorda arvsrätt efter fader för
            barn, som fötts i en dylik förbindelse. Utan att vilja på minsta
            sätt förringa äktenskapets stora betydelse som samhälls- institution,
            kunna vi dock inte undgå att finna sistnämnda argumentering ovid-
            kommande för den sak det här gäller. Ty här är det icke fråga
            om betydelsen av äktenskapets upprätthållande och bevarande som
            samhällsinstitution, utan här gäller det rättvisa åt barn, vilka
            äro utan skuld till att ha kommit till världen i en förbindelse,
            som statens lagar icke erkänna. Vi hävda alltså att det be- träffande
            denna grupp av utomäktenskapliga barn icke kan anföras några som
            helst bärande skäl, varför de icke i arvsrättsligt hänseende skulle
            fullt kunna jämställas med barn av s. k. äkta börd. Som jämförelse
            kan anföras att redan nu pensioner, av statsmakterna, beviljats
            änkor efter arbetare i statens tjänst, fastän den äktenskapliga
            förbindelsen icke varit legaliserad. Så är det hela den övriga
            gruppen av utomäktenskapliga barn — trolovnings- barn och de av
            fadern genom särskild angiven förklaring arvsberättigade barn
            undantagna — vilka helt ställts utanför arvsrätt efter fader.
            Här har lag- beredningen ånyo fört fram det gamla skälet: svårigheten
            att till fullo styrka faderskapet. Ehuruväl vi icke vilja helt
            bestrida denna svårighet, kunna vi dock icke tillmäta densamma
            avgörande betydelse såsom skäl för att undan- hålla det stora
            flertalet barn utom äktenskapet rätt till fadersnamn och faders-
            arv. Det synes oss som om lagberedningen väl mycket utgått från
            den förut- sättningen att flertalet av dessa barns mödrar skulle
            vara omoraliska och i sedligt hänseende mindervärdiga människor,
            vars uppgifter man icke kunde sätta någon tro till. Härom tyckas
            emellertid inte de resultat, man kommit till vid utredningarna
            angående faderskapets fastställande, bära vittne. Dessa ut-
          </p>
          <pb facs="riksdagen-motions-pdf/data/1928/mot_1928__ak__395/mot_1928__ak__395-003.pdf"/>
          <fw xml:id="i-4Q7rj8GDjLkvY9yymDDwKf">
            Motioner i Andra kammaren, Nr 395. 7
          </fw>
          <p xml:id="i-CwmMd5kkEYdaU1Rn3YXz3e">
            redningar utvisa nämligen att, enligt statistiska uppgifter från
            20 kommuner, (Stockholm och två andra större städer, nio mindre
            städer, en köping och sju landskommuner) faderskap och därå grundad
            underhållningsskyldighet fast- ställts i icke mindre än i medeltal
            över 93 960 av samtliga fall, därav 90 Yo genom erkännande och
            cirka 10 9 genom dom. Procentsiffrorna för trolov- ningsbarn och
            barn, som sedermera genom föräldrarnas äktenskap legitimerats
            utgör för de mindre av dessa städer jämte köpingen 32,4 Fo och
            för landskom- munerna 41,3 9 av hela antalet barn, vilka sålunda
            erhållit arvsrätt efter fadern. Varför för övrigt fästa huvudvikten
            vid den jämförelsevis ringa grupp av ansvarslösa och i sedligt
            hänseende mindervärdiga kvinnor, vars uppgifter om faderskapet,
            ifråga om de olyckliga barn de sätta i världen, äro mer eller
            mindre otillförlitliga? Varför inte lika gärna tänka på den stora
            grupp av ogifta mödrar, vilka med en uppoffring, som icke vet
            av några gränser, oftast ensamma bärande hela den ekonomiska bördan,
            slita och sträva för att kunna fostra sina barn till goda och
            rättskaffens människor. Huru många duktiga och framstående samhällsmedborgare
            har icke vårt land kunnat framvisa, som varit av utom- äktenskaplig
            börd, och som haft en plikttrogen och strävsam mor att tacka för
            vad de blivit. Lagberedningen har vidare anfört att införandet
            av arvsrätt för utomäkten- skapliga barn oundgängligen måste draga
            med sig införande av exceptio plu- rium, d. v. s. rätt för mannen
            att göra invändning om att jämväl annan man haft umgänge med kvinnan
            under konceptionstiden. De olägenheter ett med- givande av exceptio
            plurium skulle komma att medföra för såväl mödrar som framförallt
            barnen, och vilka av lagberedningen kraftigt framhålles, vilja
            vi till alla delar understryka, framförallt att en viss grupp
            av barn, de för vilka fader- skapet på grund av exceptio plurium,
            icke bleve fastställt och som sålunda eventuellt bleve förklarade
            för ”bolagsbarn”” och vars moder av lagen stämp- lades som en
            moraliskt mindervärdig person, skulle komma att betraktas som
            en pariasklass i samhället. Säkerligen skulle också det allmänna
            rättsmedvetandet i vårt land känna sig kränkt av en dylik sakernas
            ordning. Vi anse emellertid icke en dylik anordning vara absolut
            ofrånkomlig. Människorna måste lära sig att taga ansvaret för
            sina gärningar, och konsekvenserna böra i vart fall icke övervältras
            på de oskyldiga barnen. Vad det nu gäller är att snarast helt
            av- skaffa den särställning i samhället, som de utomäktenskapliga
            barnen intagit, och införa en rättfärdigare ordning. Likheten
            inför lagen är ett samhällsvärde, för dyrbart att äventyras på
            grund av föråldrade rättsbegrepp och fördomar. På grund av vad
            vi anfört hemställa vi,
          </p>
          <p xml:id="i-MjqiRV9KFHaMV7WKVJ2TTY">
            att riksdagen måtte besluta att alla utomäktenskapliga barn tillerkännas
            arvsrätt jämväl efter fader och fädernefränder. Skulle icke denna
            vår hemställan kunna bifallas, så hemställa vi i varje fall, att
            arvsrätt efter fader och fädernefränder till-
          </p>
          <pb facs="riksdagen-motions-pdf/data/1928/mot_1928__ak__395/mot_1928__ak__395-004.pdf"/>
          <fw xml:id="i-S76niTLeFYFn9auMxZtxUF">
            8 Motioner i Andra kammaren, Nr 395.
          </fw>
          <p xml:id="i-AFxMLjQb4XgiPYZ2k1q4JE">
            erkännas sådana utomäktenskapliga barn, beträffande vilka in-
            vändning om faderskap bland flera ej vinner stöd av en i saken
            förebragt utredning.
          </p>
          <p xml:id="i-8az2rVu4xov3zoSrf8YJfc" type="date">
            Stockholm den 31 januari 1928.
          </p>
          <p xml:id="i-Utgzsqp1mb6pSAPZFP6Lt">
            Olivia Nordgren.
          </p>
          <p xml:id="i-AGBRGCsKoE5pisVoxzJxBo">
            Agda Östlund. Signe Vessman. Christina Ekberg. C. W. 0. Höglund.
            0. W. Lövgren. Harald Hallén. Alfr. Werner. Algot Sjöström. P.
            Albin Hansson. Hj. Carlsson. Ernst Hage. Edv. Uddenberg. J. V.
            Mårtenson. C. O. Johansson.
          </p>
          <p xml:id="i-EKPXM1YT3RRxPQQoWdXBt5">
            Stockholm, Oskar Eklunds boktryckeri, 1928
          </p>
        </div>
      </div>
    </body>
  </text>
</TEI>
