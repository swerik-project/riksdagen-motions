<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00462">
  <teiHeader>
    <fileDesc>
      <titleStmt>
        <title>Livmoderhalscancer</title>
        <author corresp="i-WTCYyz27itjvuvffL1vZLi i-du5LHNwBWrCH1am94GCk1">av Elina Linna och Eva Olofsson (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livmoderhalscancer</title>
          <idno type="rdwebb">GV02So462</idno>
          <rs type="number">So462</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So462/text</ref>
          <ref type="dokument_url_html">http://data.riksdagen.se/dokument/GV02So462</ref>
          <ref type="dokumentstatus_url_xml">http://data.riksdagen.se/dokumentstatus/GV02So462</ref>
          <ref type="doc">http://data.riksdagen.se/fil/7C10F626-0001-4AE1-98F3-EF07C72BB23B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9i46zBKKtqEvMAqRhPTAnm" type="signed"/>
        <correspContext corresp="i-9i46zBKKtqEvMAqRhPTAnm">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-PZNxgre2uLSnSCokjKB3wP" type="referral">
          <date when="2007-10-16"/>
        </correspAction>
        <correspAction xml:id="i-92agAaPD84kaQj7fptQkoq" type="dismissal">
          <date when="2007-10-16"/>
        </correspAction>
        <correspAction xml:id="i-995SQAc42Q7ZgMXAFSfmHS" type="numbering">
          <date when="2007-10-08"/>
        </correspAction>
        <correspAction xml:id="i-YJxujWzCXmdz3o9vqhJz6f" type="submission">
          <date when="2007-10-04"/>
        </correspAction>
        <correspAction xml:id="i-6qraVanPog7kdrT3ff3Aj5" type="transfer">
          <date when="2007-10-04"/>
        </correspAction>
        <correspAction xml:id="i-6tAP2N4SH5XTaWKtknPbKF" type="assigned"/>
        <correspContext corresp="i-6tAP2N4SH5XTaWKtknPbKF">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UZvtHWuKDMsxF9LANF5aTx">
            1 Förslag till riksdagsbeslut
          </head>
          <p xml:id="i-8H3gmf3mADrBQVCMQunv4R">
            Riksdagen tillkännager för regeringen som sin mening vad som
            anförs i motionen om nya riktlinjer för förebyggande av livmoderhalscancer.
          </p>
        </div>
        <div type="motContent">
          <head xml:id="i-6EJeYVMommxDbNr7rFPChv" type="h1">
            2 Motivering
          </head>
          <p xml:id="i-P9ZULCfHtgehFJzfFRXHoT">
            I Sverige erbjuds alla kvinnor mellan 23 och 60 år (i vissa landsting
            från 25 år) regelbundna cellprovskontroller för att upptäcka cellförändringar
            eller cancer i livmoderhals. Cellprovskontroller med Pap-smear
            för livmoderhalscancer infördes på 60-talet. Därefter har man
            sett en avsevärd minskning av insjuknade och dödlighet i livmoderhalscancer.
            Screeningen utgör en stor vinst för folkhälsan. Fortfarande drabbas
            ändå närmare 500 kvinnor av livmoderhalscancer i Sverige varje
            år. Från 61 års ålder kallas kvinnor inte längre till kontroll,
            trots att närmare 150 kvinnor i den åldersgruppen får liv­moderhalscancer
            årligen.
          </p>
          <p xml:id="i-5HVTxuN5WwZvEm17gVqmW2">
            Dagens screeningsmetod Pap Smear är ett cellprov. Cellprovet
            tas av en barnmorska på mödravårdscentral. Enligt uppgifter från
            Nätverket mot livmoderhalscancer och överläkaren Sonja Andersson
            från Kvinnokliniken vid Karolinska universitetssjukhuset Huddinge,
            finns det bevisligen problem med både underdiagnostik och svårtolkade
            resultat som leder till att kvinnor ofta måste komma för förnyad
            provtagning i onödan.
          </p>
          <p xml:id="i-SPcrZWaiFhCQp351MTSMUZ">
            Det är således inget tryggt besked att ett cellprov är normalt.
            Nya alternativa tekniker för cellprovtagning håller på att utvecklas
            (s.k. vätskebaserad cytologi, LBC), detta test kan utföras utan
            att kvinnan behöver kallas till kompletterande undersökning, och
            i de fall cellerna inte innehåller viruset som orsakar cancer
            kan den onödiga uppföljningen och oron undvikas.
          </p>
          <p xml:id="i-P6e1B7np8yUevcBXW6hwjj">
            Varje år överbehandlas kvinnor i Sverige på grund av falskt positiva
            cellprovstestresultat. Bland de över 700 000 cellprov som tas
            årligen bedöms omkring 40 000 som avvikande (ej godartade cellfynd).
            Majoriteten av kvinnor med avvikande cellprov skräms i onödan
            eftersom de flesta har en bagatellartad pseudosjukdom så kallade
            oklara eller lättare cellförändringar.
          </p>
          <p xml:id="i-7q1QkLEdVPkTDdcj3bJVgz">
            Årligen opereras omkring 8 00010 000 kvinnor i syfte att förebygga
            utveckling av invasiv cancer. Den gynekologiska cellprovskontrollen
            har svårt att identifiera de få kvinnor som löper risk för att
            utveckla livmoderhalscancer.
          </p>
          <head xml:id="i-5cEnFdccb48rAyuGCMvQdF" type="h1">
            3 HPV orsaken till livmoderhalscancer
          </head>
          <p xml:id="i-9LmGfqSpH3ehTmPMcbAURg">
            Humant papillomvirus, HPV, överförs vid sexuella kontakter och
            kan orsaka livmoderhalscancer. Att använda kondom skyddar inte
            helt mot att bli smittad, men minskar risken. De allra flesta
            kvinnor och män har någon gång fått detta virus. För majoriteten
            läker virusinfektionen ut utan att man vet om att man haft en
            HPV-infektion. För de allra flesta orsakar viruset ingen skada
            alls eftersom kroppens immunförsvar tar hand om och oskadliggör
            viruset. Hos vissa kvinnor kvarstår HPV-infektionen under en längre
            tid vilket kan leda till cellförändringar som senare kan utvecklas
            till cancer.
          </p>
          <p xml:id="i-Ns5dnJMfBpkUTJDMqYtHJn">
            En kvinna kan ha en HPV-infektion i flera år utan att hon märker
            det. Därför är det svårt att veta exakt när och av vem hon har
            blivit smittad. Det finns 13 HPV högrisktyper varav HPV typ 16
            &amp; 18 räknas till dem som med högst frekvens ger upphov till
            livmodershalscancer.
          </p>
          <head xml:id="i-M22kaErFDMBBdLwz8RKCG7" type="h1">
            4 Okunskap
          </head>
          <p xml:id="i-4T58hvMZS6bhnqLV3NyU86">
            Alltför många kvinnor kommer inte till cellprovstagning. I Sverige
            är det var fjärde och i vissa landsting upp till varannan kvinna
            som inte täcks av screeningsprogrammet. Täckningsgraden ligger
            långt under den av EU rekommenderade minsta täckningsgrad av 85
            % enheter.
          </p>
          <p xml:id="i-2jiBLECGadhygFETKZAtxR">
            En undersökning visar också att många kvinnor inte känner till
            att syftet med de regelbundna kontrollerna är att förebygga livmoderhalscancer.
            Ett stort antal, hela 46 %, tror att livmoderhalscancer i huvudsak
            är en ärftlig sjukdom. En av fem kvinnor tror att det är hög ålder
            som är den största riskfaktorn för att utveckla livmoderhalscancer.
            Hela 98 % av kvinnorna hade ingen spontan kännedom om att livmoderhalscancer
            orsakas av en vanlig infektion med humant papillomvirus. Vissa
            tycker att provtagningen är obehaglig.
          </p>
          <head xml:id="i-4Qi6BWomWuHyd3KGfn9NM9" type="h1">
            5 HPV-vaccin
          </head>
          <p xml:id="i-BA48APyMiSx3UaCPcA5bpk">
            Nyligen godkändes det första vaccinet mot humant papillomvirus,
            HPV, som ett sätt att förebygga livmoderhalscancer. Vaccination
            har bäst effekt mot HPV-smitta före sexdebuten.
          </p>
          <head xml:id="i-RHKCz6rYPbL5bsJGUjUQwL" type="h1">
            6 HPV-test
          </head>
          <p xml:id="i-Hz8iaF4TSpezkUyVmxe2he">
            Genom en ny testmetod, HPV-test, kan flera fall av cellförändringar
            upptäckas i ett tidigt skede. Testet är känsligare då det gäller
            att upptäcka riktiga cellförändringar bland kvinnor med lindriga
            cellförändringar än de traditionella cellproverna. Med detta test
            är även möjligt att bestämma vilken HPV-typ som patienten bär
            på. Detta ger helt nya möjligheter att förebygga livmoderhalscancer.
          </p>
          <p xml:id="i-8ckDCwDJYN1Qp81h76u52i">
            Under våren 2007 har en studie genomförts i Uppsala län. Den
            omfattade 2 000 kvinnor 4060 år gamla som inte deltagit i den
            gynekologiska cellprovtagningen på över 6 år. Samtliga kvinnor
            fick ett informationsbrev samt ett erbjudande om självprovtagning
            i hemmet. Provet som returneras till laboratorium undersöks med
            avseende på förekomst av HPV av högrisktyp. Alla HPV-positiva
            kvinnor kallades till gynekologisk mottagning för vidare utredning.
            Nio av tio kvinnor var positiva till att göra testet hemma.
          </p>
          <p xml:id="i-2k2oHk4DpkFWhQjD3jVGHx">
            Det finns vetenskapliga undersökningar som visar att HPV-test
            har avsevärt högre träffsäkerhet jämfört med cellprov.
          </p>
          <head xml:id="i-VB5THJKBkqi6w4RuAzcvVC" type="h1">
            7 Det behövs nya riktlinjer
          </head>
          <p xml:id="i-MHJzJgEWcUEHCBCZ1SXtoQ">
            Dagens vuxna kvinnor borde erbjudas ett bättre skydd mot att
            utveckla livmoderhalscancer. En genomtänkt användning av HPV-testning
            som ett led i cancerpreventionen skulle förbättra diagnostiken.
            Testet är säkrare och känsligare att upptäcka cellförändringar
            än de traditionella cellproverna, vilket bidrar till att cellförändringar
            som orsakas av andra faktorer som inte leder till livmoderhalscancer
            kan uteslutas.
          </p>
          <p xml:id="i-2ciLSUbLCEvbjjqaokULPA">
            Därför bör regeringen ta initiativ till nya riktlinjer för förebyggande
            av livmoderhalscancer. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-N2eCik7JNh6Qy3TPcXsSaX" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-NSXJ6AdWUtTTFTBAPn35Zi" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
