<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00342">
  <teiHeader>
    <fileDesc>
      <titleStmt>
        <title>Nordiskt samarbete</title>
        <author corresp="i-QqgpadBP4SAf6uA8SRtTMY">av Runar Patriksson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordiskt samarbete</title>
          <idno type="rdwebb">GR02U342</idno>
          <rs type="number">U342</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U342/text</ref>
          <ref type="dokument_url_html">http://data.riksdagen.se/dokument/GR02U342</ref>
          <ref type="dokumentstatus_url_xml">http://data.riksdagen.se/dokumentstatus/GR02U342</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QqgpadBP4SAf6uA8SRtTMY</idno>
            <name>Runar Patriksson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LHGmkc8BEDuvyKKeSCXRqT" type="signed"/>
        <correspContext corresp="i-LHGmkc8BEDuvyKKeSCXRqT">
          <note type="signatory" corresp="i-QqgpadBP4SAf6uA8SRtTMY"/>
        </correspContext>
        <correspAction xml:id="i-4M8hqQVLfafYkXxwJHJAse" type="referral">
          <date when="2003-10-15"/>
        </correspAction>
        <correspAction xml:id="i-FbkF15R3ZVYWkgn6e6YGDS" type="dismissal">
          <date when="2003-10-15"/>
        </correspAction>
        <correspAction xml:id="i-74xRyLuwYgk37HyKzMzveV" type="submission">
          <date when="2003-10-07"/>
        </correspAction>
        <correspAction xml:id="i-KAiKHnvzzXaqadvdy9465W" type="assigned"/>
        <correspContext corresp="i-KAiKHnvzzXaqadvdy9465W">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0342/mot_200304_U_0342-0001.pdf"/>
      <div xml:id="i-PwT18coHUhNhVvTpSWXV2K" type="motHeader">
        <div xml:id="i-XejUwhfZMEg97tLiFQ5ydJ" type="motTitle"/>
        <div xml:id="i-7sjDhunMnEzpyXjLSmEm2t" type="motSubmissionInfo"/>
      </div>
      <div xml:id="i-WipeE6a2bTcwyWhRe8Gys" type="motBody">
        <div xml:id="i-Mom3i7vYjaY7n9Jk65Kcd4">
          <p xml:id="i-Ks1L16bnAod4PeJsenMUXz">
            2003/04 mnr: U342 pnr: fp666
          </p>
          <p xml:id="i-6RovUKcSzc6CGd57sDmMYN">
            Motion till riksdagen 2003/04:U342
          </p>
          <p xml:id="i-AKbXJvVRRG2VQ5SLtQ6TTh">
            av Runar Patriksson (fp)
          </p>
          <p xml:id="i-Se15JEt2LYoD1GAUkFpPTP">
            Nordiskt samarbete
          </p>
          <p xml:id="i-KfN3aeheKYJ9ypNW6bvrsf">
            Förslag till riksdagsbeslut
          </p>
          <p xml:id="i-AZZEHFsZV4xB6GCmhaxzJm">
            1. Riksdagen tillkännager för regeringen som sin mening vad i
            motionen anförs om EU:s nordliga dimension. 2. Riksdagen tillkännager
            för regeringen som sin mening vad i motionen anförs om att verka
            för en ekonomisk och demokratisk utveckling i enklaven Kaliningrad.
            3. Riksdagen tillkännager för regeringen som sin mening vad i
            motionen anförs om orsakerna till gränsgångares problem och åtgärder
            för att främja ökad rörlighet och smidigt ”vardagsumgänge” över
            landgränserna. 4. Riksdagen tillkännager för regeringen som sin
            mening vad i motionen anförs om att Hallå Norden får en heltäckande
            uppgift i arbetet att hjälpa enskilda och småföretagare som verkar
            i annat nordiskt land. 5. Riksdagen tillkännager för regeringen
            som sin mening vad i motionen anförs om ett nordiskt skattekontor.
          </p>
          <p xml:id="i-HGWZ2d7fbug2wQtFY8DHhd">
            6. Riksdagen tillkännager för regeringen som sin mening vad i
            motionen anförs om medverkan i uppbyggandet av det arktiska universitetet
            med säte i Arendal i Norge.
          </p>
          <p xml:id="i-7qtVSgFqNZpUScg79vLkFs">
            Nordiskt samarbete
          </p>
          <p xml:id="i-ULTevu5QZZrcq4GL31iDGU">
            Den nordiska identiteten bygger på stor språklig och kulturell
            samhörighet. Likartade historiska erfarenheter har lett till att
            reformationen, demokratin och den sociala välfärden införts på
            likartat sätt i de olika nordiska staterna. De nordiska länderna
            har dessutom likartade demografiska och miljömässiga förhållanden.
            Norden har visat hur man har kunnat klara av gränsförskjutningar
            och andra stora förändringar som i andra områden ofta bara kan
            lösas efter väpnade konflikter. Exempel härpå är upplösningen
            av unionen mellan Norge och Sverige 1905, Ålandsfrågan 1920 samt
            korrigeringen av den dansk-tyska gränsen efter första världskriget.
          </p>
          <pb facs="riksdagen-motions-pdf/data/200304/mot_200304_U_0342/mot_200304_U_0342-0002.pdf"/>
          <p xml:id="i-RN776ZwSgzYkqzyks5HrvF">
            2003/04:U342
          </p>
          <p xml:id="i-JcuTVSG6tba7Jm5cYhcVpH">
            Det nordiska samarbetet bygger på en genuin värdegemenskap mellan
            fem länder och tre självstyrande områden i Norden. Det nordiska
            samarbetet är unikt i världen genom sin stabilitet, folkliga förankring
            och legitimitet. Styrkan i det nordiska samarbetet bygger inte
            minst på att det vilar på omfattande nätverk på alla nivåer. Det
            politiska samarbetet mellan regeringarna och inom Nordiska rådet
            har sin motsvarighet på kommunal nivå genom vänortssamarbetet
            och andra organisationer med lång tradition inom gränsöverskridande
            verksamhet på folklig nivå genom Föreningen Norden.
          </p>
          <p xml:id="i-M6EdRdfJXqeUwbABYQH4Pu">
            EU:s nordliga dimension
          </p>
          <p xml:id="i-VSFd9kLFhNT6UapLP12gre">
            Nordiska rådet antog vid sin session i Stockholm 1999 ett uttalande
            om Norden och den nordliga dimensionen. Den nordliga dimensionen,
            som lanserades av Finlands statsminister Paavo Lipponen i ett
            tal 1997, kan sägas ha utgjort en av förutsättningarna för Finlands
            ordförandeskap i EU. Även under det svenska ordförandeskapet lyftes
            den nordliga dimensionen fram. Till skillnad från utvidgningen
            syftar den nordliga dimensionen till att få med nordvästra Ryssland
            i det europeiska samarbetet. Den skepsis som på många håll uttalats
            mot Ryssland som samarbetspartner synes obefogad och önskan på
            rysk sida om samarbete är obestridd. Nordiska rådet, som utvecklat
            täta kontakter med de baltiska länderna genom sitt närområdesutskott,
            kommer även framöver att ägna allt större uppmärksamhet åt Ryssland.
            En grupp parlamentariker från Nordiska rådet besökte sommaren
            2001 Petrozavodsk i Karelen för att bl.a. diskutera den nordliga
            dimensionen. Det samarbete som Nordiska rådet utvecklar med nordvästra
            Ryssland kan bli en katalysator i utvecklingen av den nordliga
            dimensionen. Den nordliga dimensionen syftar till att främja säkerhet,
            stabilitet och hållbar utveckling i hela regionen. Den skall också
            bidra till ekonomisk och social utveckling och därigenom till
            att minska skillnaderna i levnadsstandard samt till att minska
            miljöhoten och att förebygga eller avvärja andra hot såsom gränsöverskridande
            kriminalitet. Arbetet med den nordliga dimensionen bör också befästa
            värderingar som demokrati och rättsstatens principer. Detta sker
            enligt gruppen bäst genom samarbete för att främja politiskt,
            ekonomiskt, socialt och kulturellt samarbete i regionen. Från
            parlamentariskt håll är det viktigt att verka för att de nordiska
            länderna har en samlad syn på den nordliga dimensionen. Det nordiska
            i den nordliga dimensionen måste stärkas.
          </p>
          <p xml:id="i-3LT53iZjWnn5TPuTiAnQA2">
            Kaliningrad
          </p>
          <p xml:id="i-7XwXcuWMwhXQFdrJDh28QK">
            En stabilare politisk, social och ekonomisk utveckling i Kaliningrad
            är både mål och förutsättning för en starkare integration i den
            utveckling som sker i Östersjöområdet. Kaliningrads strategiska
            ställning är viktig för denna utveckling liksom även för den säkerhetspolitiska
            stabiliteten i södra
          </p>
          <pb facs="riksdagen-motions-pdf/data/200304/mot_200304_U_0342/mot_200304_U_0342-0003.pdf"/>
          <p xml:id="i-E7ZBB17C7kDjdNmtS3NYYy">
            Östersjön. Nordiska insatser för att stödja civil verksamhet
            kan inte nog understrykas och behövs för att fylla utrymmet efter
            den tidigare massiva militära närvaron i Kaliningrad. Efter initiativ
            av bl.a. mittengruppen i Nordiska rådet kommer förhoppningsvis
            en nordisk informationspunkt att inrättas i Kaliningrad.
          </p>
          <p xml:id="i-AV9DxPjw8J2LyvTHi9gzV6">
            Rörlighet över gränserna
          </p>
          <p xml:id="i-MnZ3kerzvQCYXUb4YdKDay">
            En smidigt fungerande gränstrafik underlättar enskilda människors
            vardag och upprätthåller mellanfolkligt samarbete i gränsregionerna.
            Väl fungerande gränsrutiner är nödvändiga för såväl norska som
            svenska gränsregioner, vilka ofta har en infrastruktur av glesbygdskaraktär.
            I Nordiska rådet har problemen för dem som bor på ena sidan om
            en nordisk gräns och arbetar på den andra varit som en följetong
            i mer än 20 år. Oftast har det gällt skatteproblem när man haft
            inkomst på ena sidan gränsen och varit folkbokförd på den andra.
            Det har också gällt problem med beskattning av fastigheter och
            fordon. Vid flera sessioner har frågor ställts till ministerrådet
            om vilka åtgärder man avsett att vidta för att lösa gränsgångares
            problem. Det har både rört sig om rätten att tillfälligt övernatta
            på arbetsplatsen utan att få sin bil beslagtagen och rätten att
            passera en nordisk landgräns med sin tjänstebil. Regeringarna
            har hänvisat till smärre anpassningar av reglerna för användning
            av utlandsregistrerade personbilar, innebärande entydiga kriterier
            för fastställande av hemvist. Men man erkände också att problemet
            inte var löst för alla gränspendlare och att det inte heller kunde
            lösas utan att man tillämpade någorlunda lika avgifter för personbilar
            i de nordiska länderna, något som knappast var aktuell politik.
            En genomgång av flera av de problem som gränsgångare mött under
            åren ger vid handen att det ofta rört sig om okunskap, dvs. att
            de som skall tillämpa reglerna inte känner till alla tillgängliga
            detaljer eller att medborgarna inte vet hur de skall vända sig
            till de relevanta instanserna. Ofta beror det på ren tanklöshet,
            bristande språkkunskaper och bristande resurser till följd av
            nedskärningar. Mer grundläggande orsaker är medvetna särlösningar
            grundade på skyddsintressen och, givetvis, kravet att få in skatteintäkter,
            samt olika praxis och traditioner. Det är ofta omöjligt att bryta
            upp traditioner från samhällen med mindre rörlighet. Det finns
            också ett territoriellt tänkande som utgår från att det är nationalstaten
            och inte individen
          </p>
          <p xml:id="i-GyKDCLsP9Twh8SiNoNkW8z">
            som är rättighetsinnehavare. Vi hade hoppats att gemensamt inträde
            i EU skulle ha upplöst alla dessa svårigheter och problem, men
            så blev inte fallet. Vi har ju dock både den nordiska arbetsmarknaden
            och EES-avtalet, som avser fri rörlighet för arbetskraft, kapital,
            varor och tjänster, att hänvisa till. Vi vill därför anmoda regeringen
            att utnyttja de avtalsverk som finns för att åstadkomma lösningar
            på kvarstående konkreta problem som försvårar för nordbor att
            bosätta sig och arbeta i annat nordiskt land. Kvarstående svårigheter
            strider ju både mot
          </p>
          <p xml:id="i-E1r4sAeNARJjKSFnH4w9G">
            2003/04:U342
          </p>
          <pb facs="riksdagen-motions-pdf/data/200304/mot_200304_U_0342/mot_200304_U_0342-0004.pdf"/>
          <p xml:id="i-BZfiPDQzPcj8NFsiBs8cv">
            2003/04:U342
          </p>
          <p xml:id="i-8Eq6yX6AyS4shsuvJnXmUP">
            andan i den fria nordiska arbetsmarknaden och mot EES-avtalet,
            som alla nordiska länder deltar i. Efter Nordiska rådets session
            i Island 2001 beslöt ministerrådet att uppdra åt tidigare samarbetsministern
            från Finland ambassadör Ole Norrback att artlägga de medborgerliga
            rättigheterna i Norden och komma med örbättringsförslag. Uppdraget
            innebar att gå igenom existerande avtal som de nordiska länderna
            träffat om medborgarnas rättigheter och se till att de blir ända
            för allmänhet och myndigheter men också peka på problem som uppstår
            när individer flyttar mellan de nordiska länderna. Den s k orrbacksrapporten
            presenterade i mars 2002 en lång rad konkreta åtgärder att vidta
            inom bestämda tidsramar för att avveckla hinder för nordbornas
            rörlighet. Ministerrådet har i början av 2003 givit den f d danske
            statsministern Poul Schlyter i uppgift att förhandla om hur dessa
            förslag ska
          </p>
          <p xml:id="i-6teZPPyxfXRyLK24v1Doyq">
            unna genomföras. En rapport med förslag väntas vid sessionen
            i Oslo i oktober 2003.
          </p>
          <p xml:id="i-JZFoa23NXYKAKE8xzzaEaY">
            Hallå Norden
          </p>
          <p xml:id="i-5gKxNAXnABpJN67iPPwrX7">
            Genom inrättandet av servicetelefonen Hallå Norden, lokaliserad
            till Norden i Fokus, har en klar förbättring inträtt vad gäller
            enskildas möjligheter att få information om gällande regler och
            om möjligheterna att komma till rätta med olika konkreta problem.
            Men de substantiella svårigheterna kvarstår. Verksamheten vid
            Hallå Norden är ett utomordentligt verktyg för att ta fram bästa
            möjliga information till både enskilda och myndigheter om de problem
            som kan uppstå vid flyttning från ett nordiskt land till ett annat.
            I enlighet med de starka önskemål som framförts från Nordiska
            rådets sida har också medlen till denna verksamhet utökats och
            en hemsida har byggts upp som lämnar detaljerad information inför
            en flyttning till ett annat land. Detta är gott och väl, men det
            vore även önskvärt att man kunde använda de utökade resurserna
            till att hjälpa de människor som redan har hamnat i svårigheter
            på grund av att de antingen flyttat till ett annat land eller
            pendlar mellan två länder.
          </p>
          <p xml:id="i-Qyhqhto2ubCuCwVTdg8Dhx">
            Nordiskt skattekontor
          </p>
          <p xml:id="i-8sngdAmkH4kK7nbtVsv5rr">
            I en motion om ett nordiskt skattekontor med anledning av regeringens
            proposition om det nya skatteverket anförs att de människor som
            hamnat i svårigheter på grund av att de bor på ena sidan om gränsen
            och arbetar på den andra måste avlastas de administrativa bördor
            som detta innebär. Om inte ens myndighetspersoner som dagligen
            jobbar med dessa frågor kan ge besked om vilka regler som gäller
            är det inte rimligt att kräva att den enskilde gränspendlaren
            ska kunna göra det. Enligt min mening är skapandet av ett nordiskt
            skattekontor för hela Norden den bästa lösningen av problemen
            med arbete och småföretagande över de nordiska gränserna.
          </p>
          <pb facs="riksdagen-motions-pdf/data/200304/mot_200304_U_0342/mot_200304_U_0342-0005.pdf"/>
          <p xml:id="i-e8XyepBBsGUKjhcZQ8EuE">
            Den arktiska dimensionen
          </p>
          <p xml:id="i-2N8hUXmSQuL4GYvrLX11oq">
            Ett samarbetsområde där Sverige deltar, men som det talas ganska
            sällan om, är det arktiska samarbetet. Området, som innefattar
            delar av de nordiska länderna, Ryssland, USA och Kanada, är till
            sin natur mycket vidsträckt och i de flesta fall mycket glest
            befolkat. För att ge invånarna i den arktiska regionen samma tillgång
            till utbildning, sjukvård och annan service som landsmän i mer
            centralt belägna områden får behövs stora insatser av de arktiska
            ländernas regeringar. En viktig väg att gå är att satsa på utbyggnad
            av olika IT-lösningar. Några exempel på distanssjukvård och distansutbildning
            via Internet finns redan, men mer kan göras. I juni 2001 startades
            det arktiska universitetet som är ett Internetbaserat nätverk
            där uppemot 50 institutioner samverkar. Universitetet har studenter
            i hela den arktiska regionen och kurserna är främst inriktade
            mot frågor som rör de nordliga områdena, så som miljö, turism,
            hållbar utveckling och hälsofrågor. Det arktiska universitetet
            finansieras bland annat av de samverkande institutionerna, men
            för att universitetet skall kunna fungera på lång sikt behövs
            stabila källor — något som i princip endast kan tillgodoses av
            respektive arktiskt lands regering.
          </p>
          <p xml:id="i-7ujCDXBHzqmC3TTNMzREKG">
            Stockholm den 7 oktober 2003
          </p>
          <p xml:id="i-PUEekutrsMwWgQXGSXoJUo">
            Runar Patriksson (fp)
          </p>
          <p xml:id="i-T6CzeA1EHFFrheWTNnVhPU">
            2003/04:U342
          </p>
        </div>
      </div>
    </body>
  </text>
</TEI>
