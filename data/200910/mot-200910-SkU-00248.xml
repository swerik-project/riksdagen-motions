<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00248">
  <teiHeader>
    <fileDesc>
      <titleStmt>
        <title>Skatteparadis</title>
        <author corresp="i-LYgs6CxKoYV4fCQZqbNzzy">av Ameer Sachet (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatteparadis</title>
          <idno type="rdwebb">GX02Sk248</idno>
          <rs type="number">Sk248</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk248/text</ref>
          <ref type="dokument_url_html">http://data.riksdagen.se/dokument/GX02Sk248</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk248</ref>
          <ref type="doc">http://data.riksdagen.se/fil/DCB550B9-C7E5-4423-8A0D-A5B156BD8686</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HYLPftVE5Nm9Nga2aooymh" type="signed"/>
        <correspContext corresp="i-HYLPftVE5Nm9Nga2aooymh">
          <note type="signatory" corresp="i-LYgs6CxKoYV4fCQZqbNzzy"/>
        </correspContext>
        <correspAction xml:id="i-NCmWinVGzxFy3FcefyHNgF" type="numbering">
          <date when="2009-10-01"/>
        </correspAction>
        <correspAction xml:id="i-DSxEzLRyEk6c2gdUabxZwJ" type="submission">
          <date when="2009-09-30"/>
        </correspAction>
        <correspAction xml:id="i-WrJs334m1xL6cuA2dUWSe9" type="transfer">
          <date when="2009-09-24"/>
        </correspAction>
        <correspAction xml:id="i-5G8GoB3EKxMfuECNTdCh8j" type="assigned"/>
        <correspContext corresp="i-5G8GoB3EKxMfuECNTdCh8j">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Nqr4zyx3nworuedHUt3Fok" type="motBody">
        <div xml:id="i-tbRqPoLkjs1eAUEG7xQtH" type="motProposal" subtype="förslag">
          <head xml:id="i-QYArMDXqUYNEzbvAUb2AsM">
            Förslag till riksdagsbeslut
          </head>
          <list xml:id="i-M7Leh2V8BiHwhTT4F32miq" style="ol">
            <item xml:id="i-TjFmpCt3MF6jFyxG8wvvBt">
              Riksdagen tillkännager för regeringen som sin mening vad som
              anförs i motionen om att skatteparadisen ska stoppas via skatteavtal
              och andra regleringar.
            </item>
            <item xml:id="i-RMp29eA8FHj38uu7Aozz6c">
              Riksdagen tillkännager för regeringen som sin mening vad som
              anförs i motionen om att Sverige inom EU och OECD kraftfullt ska
              driva på i kampen mot skatteparadisen.
            </item>
            <item xml:id="i-Cbvh8z92uHehr6E72xMvE6">
              Riksdagen tillkännager för regeringen som sin mening vad som
              anförs i motionen om att Sverige via EU och OECD ska verka för
              en samverkan mellan Europa och USA för reglering av skatteparadisen.
            </item>
            <item xml:id="i-43eDk4h35pnxjz9ekhfbfk">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att europeiska
              skatteparadis som Liechtenstein, Monaco och Andorra liksom Schweiz
              utifrån olika avtal som de vill ha eller få del av med EU systematiskt
              pressas att godkänna skatteavtal och andra regleringar som gör
              att de upphör att vara skatteparadis.
            </item>
            <item xml:id="i-X3JHQHghmqGEZi2Smr2bdM">
              Riksdagen tillkännager för regeringen som sin mening vad som
              anförs i motionen om att Skatteverket ska ges i uppdrag att närmare
              kontrollera skattekonsultbranschens rådgivning.
            </item>
          </list>
        </div>
        <div xml:id="i-67Kym5jkSZLE2g5xskisKN" type="motContent">
          <head xml:id="i-32wYLf4E7PJf194nY3ScqK" type="h1">
            Motivering
          </head>
          <p xml:id="i-7C5XR8rgHGqyVDBoA2VCfp">
            Femtio procent av all världshandel faktureras, enligt uppgift,
            i skatteparadis. Det typiska skatteparadiset är ett mycket litet
            geografiskt område som erbjuder i synnerhet utländska medborgare
            en kombination av banksekretess och låga skatter. Majoriteten
            har inte status av nationalstat, men har en betydande autonomi
            med självständiga lagstiftande och rättskipande institutioner.
            Med hjälp av en oklar nationella status har skatteparadisen kommit
            att inta en allt mer central plats i det globala ekonomiska nätverket.
            Många av skatteparadisen utanför Europa är före detta brittiska
            eller nederländska kolonier som numera har olika former av självstyre.
            De brittiska och holländska regeringarna är inte utan ansvar för
            dessa skatteparadis.
          </p>
          <p xml:id="i-KoT3GgC1Mr6Euh8vUwfAYf">
            I de fysiska skatteparadisen finns oftast inte mycket mer än
            registreringen och brevlådor. Den konkreta verksamheten bedrivs
            från Londons och New Yorks finanscentrum. I vilken mån skatteparadisen
            ger de egna invånarna ekonomiska vinster är blandat och de demokratiska
            strukturerna i skatteparadisen är ofta tunna.
          </p>
          <p xml:id="i-Xx76wwP8b63eg5gF4VEuBS">
            Den oberoende organisationen The Tax Justice Network räknar i
            rapporten Tax us if you can med 73 skatteparadis runt om i världen.
            Deras geopolitiska roll uppmärksammades på allvar först i och
            med kartläggningen av terrorismens ekonomi efter 11 september-attackerna.
            Internationella valutafondens Financial Action Task Force, som
            genomförde kartläggningen, identifierade dock endast 42 skatteparadis
            och OECD har hamnat på en liknande siffra.
          </p>
          <p xml:id="i-NVd1KwbmdM5PP77JaKJEgD">
            Den samlade privata förmögenhet som placerats i skatteparadisen
            har uppskattats till 11 300 miljarder dollar. Det motsvarar i
            stort sett USA:s bruttonationalprodukt, eller en tiondel av de
            samlade globala kapitaltillgångarna. The Tax Justice Network räknar
            i rapporten The Price of Offshore med att de därmed förlorade
            skatteintäkterna uppgår till 255 miljarder dollar, globalt fördelat.
            De flesta skatteparadis har helt skattebefriat ränteinkomster,
            aktieutdelningar och andra rena kapitalintäkter och hämtar i stället
            sina vinster från registreringsavgifter för utländska fonder och
            företag och andra former av indirekt beskattning.
          </p>
          <p xml:id="i-37Ksa1tyePUnKU5GaL61Hc">
            Trots att de tillsammans står för måttliga tre procent av den
            globala bruttonationalprodukten faktureras (transporteras naturligtvis
            inte) häpnadsväckande 50 procent av världshandeln via skatteparadisen,
            menar Tax Justice Network. De flesta större företag använder sig
            av ett system med internprissättning, innebärande att gränsöverskridande
            handel mellan företag inom samma koncern prissätts på ett icke
            marknadsmässigt sätt i syfte att minimera skattekostnaderna. Förlusterna
            deklareras i högskatteländer medan vinsterna placeras i lågskatteländer.
          </p>
          <p xml:id="i-FZHHjCuKMKmp6bQ7WAo24H">
            Rättvisa skatter skulle gynna den vanliga medborgaren i den rika
            såväl som den fattiga delen av världen. Därmed finns förutsättningar
            för en global opinion. Välfärdsstaten klarar sig inte utan starka
            offentliga finanser och en utvecklad inkomstfördelning. Det är
            inte mindre sant i utvecklingsländerna, som i själva verket inte
            har någon annan framkomlig väg mot social och ekonomisk rättvisa
            och utveckling. Om vi inte tar konflikten mellan skatteparadisen
            och välfärdsstaten på största allvar kan kampen för en rättvisare
            värld mycket väl vara förlorad.
          </p>
          <p xml:id="i-J8Yc1ppMSk17vdFbJkoUvC">
            Presidentskiftet i USA har starkt bidragit till ökade insatser
            mot skatteparadisen. Även Storbritannien, Frankrike och Tyskland
            har genom sina regeringschefer kommit med allt tuffare krav mot
            skatteparadisen i allmänhet och också mot enskilda utpekade skatteparadis
            som Schweiz och Liechtenstein. OECD:s sekreteriat har i en rapport
            den 31 juli 2009 summerat de framgångar som uppnåtts. Det fanns
            då fortfarande 26 stater eller jurisdiktioner som inte tillfullo
            implementerat OECD:s modellavtal. I Europa fanns den 2 september
            2009 fortfarande inte Andorra, Gibraltar, Liechtenstein och Monaco
            på listan över stater som tecknat informationsutbytesavtal.
          </p>
          <p xml:id="i-PAxRL2N8FKDofZ92qZnCAa">
            Nordiska ministerrådet har sedan juni 2006 arbetat för att stoppa
            skatteflykt och därför inlett förhandlingar med ett antal så kallade
            jurisdiktioner. De avtal som skrivs är informationsutbytesavtal
            som ger skattemyndigheterna tillgång till upplysningar om skatteskyldigas
            kapitalplaceringar och inkomster. Samarbetet ger extra styrka
            i förhandlingsarbetet och sänker kostnaderna. Avtalen är av konstitutionella
            skäl bilaterala.
          </p>
          <p xml:id="i-WCJ4DcaZ1vPc81J6b3JQtE">
            I slutet av oktober 2007 skrevs ett första informationsutbytesavtal
            med Isle of Man.
          </p>
          <p xml:id="i-NFf49rgmrtbwvaV5EGKxtG">
            Avtal med Jersey och Guernsey undertecknades hösten 2008 och
            i april 2009 undertecknade de nordiska länderna avtal med Caymanöarna.
            I skrivande stund föreligger förslag på två ytterligare två avtal.
          </p>
          <p xml:id="i-3CDuMkYMbYqgubS8Zi8Ge9">
            Sverige och Norden måste söka samarbeta både med de stora europeiska
            staterna och med USA som nu är betydligt mer intresserade av åtgärder
            mot skatteparadisen och av att samarbeta internationellt. Inom
            EU och OECD måste Norden vara ett pådrivande föredöme för avtal
            och regleringen av skatteparadisens verksamhet. Sverige måste
            snabbt se till att via Nordiska ministerrådets projekt få avtal
            med de skatteparadis som svenska medborgare och företag är mest
            inriktade på att placera pengar i. Projektet ska också förlängas.
            Skatteverket måste också ges i uppdrag att öka kontrollen av skattekonsultbranschen
            så att de som hjälper till med olagliga transaktioner uppdagas.
          </p>
        </div>
        <div xml:id="i-JRuK5SF9ajjEotwHfff4XE" type="motSignatures">
          <list xml:id="i-7MCVP5GkG8PKT5uH7UE1xo">
            <item xml:id="i-YQ9nChALyvh3j1vE5N62bt" who="i-LYgs6CxKoYV4fCQZqbNzzy">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
