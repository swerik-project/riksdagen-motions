<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00386">
  <teiHeader>
    <fileDesc>
      <titleStmt>
        <title>Kapellskär</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kapellskär</title>
          <idno type="rdwebb">H002T386</idno>
          <rs type="number">T386</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T386/text</ref>
          <ref type="dokument_url_html">http://data.riksdagen.se/dokument/H002T386</ref>
          <ref type="dokumentstatus_url_xml">http://data.riksdagen.se/dokumentstatus/H002T386</ref>
          <ref type="doc">http://data.riksdagen.se/fil/291BB692-5AF8-4716-A3AE-A36A1E7C39C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HeKb4NUNZmoq6vNaoBxKtr" type="signed"/>
        <correspContext corresp="i-HeKb4NUNZmoq6vNaoBxKtr">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-S12oeXo4uL5UohmiVsCjUu" type="numbering">
          <date when="2012-10-05"/>
        </correspAction>
        <correspAction xml:id="i-BxprF5RFEMcYBDx1mD45ww" type="submission">
          <date when="2012-10-04"/>
        </correspAction>
        <correspAction xml:id="i-V1NPohBepZSCLQhcdnrMHp" type="transfer">
          <date when="2012-10-04"/>
        </correspAction>
        <correspAction xml:id="i-38q5eQHy7mJwcNpPM6taJ6" type="assigned"/>
        <correspContext corresp="i-38q5eQHy7mJwcNpPM6taJ6">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KTT8hUHKX5ezxkR8Wu29BY">
            Förslag till riksdagsbeslut
          </head>
          <p xml:id="i-VuHFccxkwkjYpAqsB7kxuT">
            Riksdagen tillkännager för regeringen som sin mening vad som
            anförs i motionen om att låta Transportstyrelsen utreda en järnvägsförbindelse
            till Kapellskär för ökade godstransporter.
          </p>
        </div>
        <div type="motContent">
          <head xml:id="i-A1FrgDni7i3jdB9oZmRvHY" type="h1">
            Motivering
          </head>
          <p xml:id="i-QZbBvWMKrQmDH7c3Mh9guQ">
            Hamnen i Kapellskär är gammal i ett avseende, modern och framtidsinriktad
            i ett annat: Kapellskär är känt som hamn från 1200-talet, Sindö
            krog tillkom 1806, 1960 påbörjades den reguljära Ålandstrafik
            som pågått dagligen sedan dess.
          </p>
          <p xml:id="i-Shq5nHHfSMDyfcdZFu6XDs">
            Hamnens styrka ligger främst i läget: kort inseglingssträcka,
            stort djup vid kaj (9,0 meter) och flera färjelägen, två mycket
            moderna. Fartyg upp till 200 meter kan tas om hand.
          </p>
          <p xml:id="i-HNwxh3YhZq38i7MUWBt9ed">
            Inom tio-elva timmars avstånd ligger stora hamnar som Helsingfors,
            Tallinn, Paldiski, Ösel, Mariehamn, Hangö, Nådendal och inte minst
            Åbo. Inom ett dygn når man även Sankt Petersburg, Östersjöns största
            hamnstad.
          </p>
          <p xml:id="i-QkHkkY3fv8iaQEzaH92YWK">
            I dag passerar omkring 1,5 miljoner passagerare årligen Kapellskär,
            godsmängden har passerat 3 miljoner ton och är bortsett från första
            halvåret 2012 då en minskning med 7 procent jämfört med 2011 inträtt
            häftigt växande.
          </p>
          <p xml:id="i-AADhgxNjfq42KoJN3F3mx6">
            För tiotalet år sedan var antalet lastbilar som passerade tullen
            i Kapellskär 40 000, år 2009 var det omkring 60 000, inom överskådlig
            tid kommer siffran att vara 100 000.
          </p>
          <p xml:id="i-2z9EDschTBR24kmAVrZxXX">
            Godsmängderna till och från Finland och Ryssland har mångdubblats
            under senare år. Hamnen i Kapellskär står därför för en oerhörd
            ökning av tung lastbilstrafik eftersom handelsförbindelserna mellan
            Sverige och främst Ryssland ökat dramatiskt jämfört med förhållandena
            före Sovjetunionens fall 1990. Årligen passerar nu över 25 000
            tunga lastbilar till och från Ryssland Kapellskär.
          </p>
          <p xml:id="i-TDwMXZXMWewEJynh2toQ2g">
            Det märks på E18, mer trafikerad än någonsin. År 2010 påbörjades
            också i Norrtälje den nya genomfartsleden där som planerats sedan
            mitten på 1950-talet och väntas bli färdig under 2014.
          </p>
          <p xml:id="i-431uwWbJ8r2Z7V56ckXp6p">
            Den idé, mer än en tanke, som förekom i en intern tullutredning
            2008 i syfte att spara pengar inom Tullverket att låta samtliga
            ryska lastbilar klareras på Arlanda skulle, utöver de kö- och
            parkeringsproblem fordonen skulle ha skapat på Arlanda, betytt
            en förlängning av resvägen med ibland fem, i andra fall kanske
            åtta mil, per ryskt fordon.
          </p>
          <p xml:id="i-FiBhjZwyYj7hsuhuHUDzd5">
            Från miljöperspektiv framstår tanken som närmast kriminell.
          </p>
          <p xml:id="i-66qZAfrdetgkXq2m9G1Af6">
            Även från andra utgångspunkter var förslaget från tullverksgruppen,
            framtvingat av interna redovisningsproblem, knappast testad mot
            verkligheten. Förslaget undanröjdes på ett förtjänstfullt sätt
            av regeringen genom extra anslag i slutet av 2008 till Tullverket,
            en nivåhöjning som blivit bestående.
          </p>
          <p xml:id="i-S9gdf5C61NnP2WfskaMUUk">
            Hamnutredningen 2006 pekade ut Kapellskär, som ägs av Stockholms
            Hamnar AB, som en av Sveriges utvecklingshamnar. Via Kapellskär
            fraktas nästan lika stora godsmängder årligen som via hela Stockholms
            hamn och mångdubbelt mer än via Nynäshamn. Av godset går 66 procent
            till Finland, resten till Estland, Lettland, Ryssland och Polen.
          </p>
          <p xml:id="i-Cq62a83CDAonxdLqgKhS6R">
            Godstransportdelegationen noterade i sitt slutbetänkande Godstransporter
            noder och länkar i samspel (SOU 2004:76) den starka utvecklingen
            av ro-ro-trafiken över hamnen i Kapellskär, som har haft och förväntas
            ha en mycket stark tillväxt.
          </p>
          <p xml:id="i-SARhrJf31X7KvhXjBAFhsf">
            I anslutning till EU:s transeuropeiska nät (TEN) ökar fokuseringen
            nu på det som kallas havets motorvägar. EU-kommissionen föreslår
            därför en kraftig ökning av anslagen till sådana satsningar, som
            också inbegriper tillfartslederna till land till berörda hamnar.
          </p>
          <p xml:id="i-3p2x7pCaX3TpWEob5W4TY3">
            Stockholms Hamnar AB, som äger hamnen i Kapellskär, har för avsikt
            att investera stort i en ny pir och två moderniserade färjelägen.
            Byggnationen har miljöprövats och mark- och miljödomstolen godkände
            planen den 24 maj 2012, dock har de av bullerskäl överklagats
            av enskilda och en förening. Frågan om överklagandet skall prövas
            ligger i dag i Mark- och miljööverdomstolen för avgörande, och
            innan alla tillstånd är klara kommer ägaren inte att påbörja moderniseringen
            som beräknas ta 30 månader från byggstart.
          </p>
          <p xml:id="i-GEs78i7bHgrukt3J58vwtG">
            Av såväl miljö-, konkurrens- som trafiksäkerhetsskäl är det naturligt
            att låta utreda frågan om järnvägsförbindelse till Norrtälje och
            Kapellskär för att slippa den tunga lastbilstrafiken till och
            från länderna i öst genom Stockholm och runt Stockholm.
          </p>
          <p xml:id="i-CcWzvN88MeJBtUkDDWnA8c">
            En anslutning till Arlandabanan ter sig naturlig och möjliggör
            transporter i såväl sydlig och nordlig som västlig riktning. Transportstyrelsen
            bör ges i uppdrag av regeringen att utreda förutsättningarna för
            en sådan förbindelse och även beräkna vilka miljövinster en sådan
            sträckning kan innebära på t.ex. femtio års sikt.
          </p>
          <p xml:id="i-7NDhPu3UwARzLdNhpYnYXV">
            Det kan påpekas att Norrtälje tidigare har haft järnvägsförbindelse
            med övriga stamnätet i dag utgör emellertid Norrtälje järnvägsstation
            enda kvarvarande spår av det som en gång var en modern kommunikationslösning
            och som även hör framtiden till.
          </p>
        </div>
        <div type="motSignatures">
          <list>
            <item xml:id="i-PHwuifjvfXCgCDnyCLghie">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
