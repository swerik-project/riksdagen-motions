<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-03792">
  <teiHeader>
    <fileDesc>
      <titleStmt>
        <title>Moderat minoritetspolitik</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3792 av Karin Enström m.fl. (M)</title>
          <idno type="rdwebb">H9023792</idno>
          <rs type="number">3792</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9023792/text</ref>
          <ref type="dokument_url_html">http://data.riksdagen.se/dokument/H9023792</ref>
          <ref type="dokumentstatus_url_xml">http://data.riksdagen.se/dokumentstatus/H9023792</ref>
          <ref type="docx">http://data.riksdagen.se/fil/6B7991D3-B71B-4B36-91D5-A5B179F1F4F6</ref>
          <ref type="pdf">http://data.riksdagen.se/fil/A0764330-B90B-47DA-AE1F-C7D7A69FE4CE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JVJBMZFMJK5YHSMqRKfcrP</idno>
            <name>Lars Jilmstad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TUrTz2eoHrP3fMZoZRTQkB" type="signed"/>
        <correspContext corresp="i-TUrTz2eoHrP3fMZoZRTQkB">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-JVJBMZFMJK5YHSMqRKfcrP"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-KHHTameLYNSQCnLiFhwKZh" type="submitted">
          <date when="2021-10-05"/>
          <time when="13:22:53"/>
        </correspAction>
        <correspAction xml:id="i-Tz4aYHDPFjWv7YaMa7gLcF" type="reviewed">
          <date when="2021-10-05"/>
          <time when="17:31:58"/>
        </correspAction>
        <correspAction xml:id="i-BQPD7BngjGfkokx98fYgZ" type="referred">
          <date when="2021-10-14"/>
        </correspAction>
        <correspAction xml:id="i-9v2FXQBxrHDycMqoAiJgtw" type="assigned">
          <date when="2022-06-08"/>
          <time when="16:47:52"/>
        </correspAction>
        <correspContext corresp="i-9v2FXQBxrHDycMqoAiJgtw">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-XkUrYKFqH4WFobKdYMvaLN" type="behandlas_i"/>
        <correspContext corresp="i-XkUrYKFqH4WFobKdYMvaLN">
          <ref type="uppgift">2021/22:KrU4</ref>
          <ref type="ref_dok_id">H901KrU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU4</ref>
          <ref type="ref_dok_titel">Konstarterna och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KTJTtBbG3UWKLLvpbZsWLR" type="behandlas_i"/>
        <correspContext corresp="i-KTJTtBbG3UWKLLvpbZsWLR">
          <ref type="uppgift">2021/22:KU32</ref>
          <ref type="ref_dok_id">H901KU32</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU32</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ShmJUWoXApZZ5bFUju5jH5" type="behandlas_i"/>
        <correspContext corresp="i-ShmJUWoXApZZ5bFUju5jH5">
          <ref type="uppgift">2021/22:KU13</ref>
          <ref type="ref_dok_id">H901KU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU13</ref>
          <ref type="ref_dok_titel">Föreningsfrihet och terroristorganisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HAdkzegn8y78ShrLLTwnft" type="behandlas_i"/>
        <correspContext corresp="i-HAdkzegn8y78ShrLLTwnft">
          <ref type="uppgift">2021/22:KrU6</ref>
          <ref type="ref_dok_id">H901KrU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UAHnax54sXje7NptAPkYDU" type="behandlas_i"/>
        <correspContext corresp="i-UAHnax54sXje7NptAPkYDU">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FVVxygbRJA3gDQVVyb79qJ" type="behandlas_i"/>
        <correspContext corresp="i-FVVxygbRJA3gDQVVyb79qJ">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X1p1SJ1qg7cPUkMiecbcg9" type="motHeader">
        <div xml:id="i-188BKE1A5KZxNbkH26hP6V" type="motTitle">
          Motion till riksdagen 2021/22:3792 av Karin Enström m.fl. (M)
          Moderat minoritetspolitik
        </div>
      </div>
      <div xml:id="i-Vvk6NHuKnWp5FthdHGwYdg" type="motBody">
        <div xml:id="i-RwDWU2jQZgVeoqDggAgLJA" type="motProposal" subtype="förslag">
          <head xml:id="i-Ua8xqnD3heJMqZszw9YTas">
            Förslag till riksdagsbeslut
          </head>
          <list xml:id="i-MczpUxWncRdUZWWZSyfo78" style="ol">
            <item xml:id="i-MJ1RPusLvieTi2onQAPwJR">
              Riksdagen ställer sig bakom det som anförs i motionen om att
              stärka och värna de nationella minoriteterna och tillkännager
              detta för regeringen.
            </item>
            <item xml:id="i-CUv6VKfFB2BqKkDHd2rxEV">
              Riksdagen ställer sig bakom det som anförs i motionen om att
              värna varje människas fri- och rättigheter och tillkännager detta
              för regeringen.
            </item>
            <item xml:id="i-7jFrRdwubtY6JVq47KfWYX">
              Riksdagen ställer sig bakom det som anförs i motionen om att
              motverka alla former av extremism och tillkännager detta för regeringen.
            </item>
            <item xml:id="i-EZ9bJukGkmqjmnquNSPTHf">
              Riksdagen ställer sig bakom det som anförs i motionen om att
              öka tryggheten genom att bekämpa hatbrott och diskriminering,
              bland annat genom att stärka rättsväsendet, och tillkännager detta
              för regeringen.
            </item>
            <item xml:id="i-JZL1DPxEZd2Z3Mj5irZLAo">
              Riksdagen ställer sig bakom det som anförs i motionen om att
              stärka den utbildning som poliser får om hatbrott och tillkännager
              detta för regeringen.
            </item>
            <item xml:id="i-9pncKC1bWiFQBQji3F1Box">
              Riksdagen ställer sig bakom det som anförs i motionen om att
              regeringen bör se över möjligheten att begränsa den grundlagsskyddade
              föreningsfriheten för alla former av våldsbejakande organisationer
              och tillkännager detta för regeringen.
            </item>
            <item xml:id="i-5abHmLrcMrsCzxoiMPkkW1">
              Riksdagen ställer sig bakom det som anförs i motionen om ökad
              säkerhet för trossamfund och tillkännager detta för regeringen.
            </item>
            <item xml:id="i-268TXjXo6xyoSe7JmQzJf8">
              Riksdagen ställer sig bakom det som anförs i motionen om att
              med kraft motverka alla yttringar av antisemitism för att på det
              sättet klargöra att vårt land inte accepterar våld, hot eller
              kränkande behandling av judar, och detta tillkännager riksdagen
              för regeringen.
            </item>
            <item xml:id="i-JkMiCFbfCZe683xUyzsjF9">
              Riksdagen ställer sig bakom det som anförs i motionen om fortsatt
              arbete för synliggörandet av behandlingen av romer och resande
              under svenskt 1900-tal och tillkännager detta för regeringen.
            </item>
            <item xml:id="i-3XrMjUAAJDKURwJcNczdL8">
              Riksdagen ställer sig bakom det som anförs i motionen om en tydlig
              jämställdhetsdimension i arbetet för romsk inkludering och tillkännager
              detta för regeringen.
            </item>
            <item xml:id="i-GXBkm3fJRWGUgUAnGsnHKP">
              Riksdagen ställer sig bakom det som anförs i motionen om utvecklingsarbete
              för samråd och dialog med det romska civilsamhället och tillkännager
              detta för regeringen.
            </item>
            <item xml:id="i-9A696qkaSq5DZ72tRt2LHj">
              Riksdagen ställer sig bakom det som anförs i motionen om en sanningskommission
              angående statens behandling av samer i Sverige och tillkännager
              detta för regeringen.
            </item>
            <item xml:id="i-Y69435noBdsiRjqFJYFJbF">
              Riksdagen ställer sig bakom det som anförs i motionen om repatriering
              av samiska kvarlevor och ceremoniella föremål och tillkännager
              detta för regeringen.
            </item>
            <item xml:id="i-KALwE11iM4qjYTgJT6PZYg">
              Riksdagen ställer sig bakom det som anförs i motionen om inrättandet
              av två nya språkcentrum inom nord- och lule-/pitesamiskt område
              och tillkännager detta för regeringen.
            </item>
            <item xml:id="i-NU1knSq1XAQ4oDDQKaF7Mo">
              Riksdagen ställer sig bakom det som anförs i motionen om möjlighet
              till sanktioner gentemot de kommuner som ingår i förvaltningsområden
              för minoritetsspråk och inte lever upp till sina åtaganden, och
              detta tillkännager riksdagen för regeringen.
            </item>
          </list>
        </div>
        <div xml:id="i-Eng3gY14oZqdvq4kUynMF7" type="motContent">
          <head xml:id="i-HojGLfEp4NUM9J4KmjXKFR" type="h1">
            Motivering
          </head>
          <p xml:id="i-Bw5dDeNEECM75msmbQj9X4">
            Moderaterna driver och verkar för sådana reformer och sådan praktisk
            politik att integrationen förbättras och klyftor mellan nationella
            minoriteter och det svenska majoritetssamhället försvinner. Samtidigt
            ivrar vi sedan länge för att stärka de nationella minoriteternas
            egenmakt och inflytande och att verka för att deras språk och
            kultur hålls levande.
          </p>
          <p xml:id="i-K8rztxmnkP2xbQtcbxiJAd">
            Sedan 2009 förs en minoritetspolitik som utgår från fem erkända
            minoriteter i Sverige. Enligt lagen har de nationella minoriteterna
            särskilda grundläggande rättigheter, såsom inflytande i frågor
            som har betydelse för dem.
          </p>
          <p xml:id="i-RUMsgX7a4VxDAT35wwyg8t">
            Staten har därtill ett ansvar för att inte bara bevara utan också
            främja de nationella minoritetsspråken. Detta är ett arbete som
            ständigt måste utvecklas, och det finns mycket kvar att göra.
            En viktig dimension i detta sammanhang är att detta inte får motverka
            det som är absolut avgörande i integrationshänseende, nämligen
            att alla ska kunna tala och förstå svenska.
          </p>
          <p xml:id="i-AFAtAZjcgUWX5QfTiUb5B1">
            En annan viktig utgångspunkt i vår politik utgör värnandet om
            varje människas fri- och rättigheter. När det gäller minoriteter
            ska deras rättigheter säkras, och arbetet mot hatbrott förstärkas
            såväl här i Sverige som i övriga Europa. Det som vi kan se och
            tyvärr konstatera är att det finns strömningar i vårt samhälle
            som försöker motverka dessa rättigheter, rättigheter som egentligen
            borde vara självklara för alla.
          </p>
          <p xml:id="i-6axWwGnbJioXxM5Lk6h5Gj">
            Alla människor har rätt att känna sig trygga, och ingen ska behöva
            utsättas för hot, hat eller diskriminering på grund av exempelvis
            etnisk tillhörighet, religion, ålder, funktionsnedsättning, sexuell
            läggning eller kön. Men verkligheten ser annorlunda ut. Det är
            alltför många människor som direkt eller indirekt utsätts för
            hot, hat eller diskriminering.
          </p>
          <p xml:id="i-YXokFe1RvSUzp61MAxAF7L">
            År 2018 anmäldes 7 090 hatbrott i Sverige. I jämförelse med antalet
            anmälda hatbrott 2013 var det en ökning med 29 procent. Hatbrott,
            fördomar och diskriminering har blivit ett allvarligt samhällsproblem.
            Den judiska gruppen är särskilt utsatt. Antalet hatbrott med antisemitiskt
            motiv som anmäls till polisen har ökat enligt statistik från Brottsförebyggande
            rådet. I Malmö är situationen sedan länge allvarligt. Synagogan
            i Malmö har fått ta emot återkommande hot. Och i en färsk rapport
            från Malmö stad och Judiska församlingen framgår att det finns
            en tydlig förekomst av hatbrott mot judiska individer i Malmös
            skolor.
          </p>
          <p xml:id="i-899KxAiCckDqD7HxzT7DVu">
            En annan oroväckande slutsats i samma rapport handlar om judiska
            ungdomars upplevda otrygghet. Till följd av att de utsätts för
            hatbrott, och känner oro för att utsättas för ytterligare, blir
            ungdomarnas vardag påverkad och begränsad. Eftersom de känner
            denna oro för sin personliga säkerhet döljer de sin judiska identitet.
          </p>
          <p xml:id="i-E4Cgje3YxKqz8tEpXoZc93">
            För Moderaterna är det prioriterat att göra Sverige tryggare
            för alla. Att tydligt stå upp mot antisemitism och andra former
            av extremism är nödvändigt för att nå detta mål. Vi ser i dag
            dessvärre hur extremister av olika slag skapar otrygghet och göder
            misstro i samhället. Detta måste motverkas med kraft, och det
            måste tydligt klargöras att vi i vårt land inte accepterar vare
            sig hot, hat eller attacker med antisemitiska förtecken.
          </p>
          <p xml:id="i-RpQ9YFNuj2CqiS8g6fodiY">
            Moderaterna har därför föreslagit att nolltolerans mot antisemitism
            ska gälla i svenska skolor och att varje incident ska bli föremål
            för anmälan. Vad gäller judiska församlingars säkerhet måste staten
            ta ett ökat ansvar. Vi vill också att det ska införas ett förbud
            mot att delta i våldsbejakande organisationers verksamhet, till
            exempel Nordiska motståndsrörelsen. Inga skattemedel ska tilldelas
            organisationer som inte delar våra grundläggande demokratiska
            värderingar.
          </p>
          <head xml:id="i-G8K4g5HRoaYZTd94AaKjZh" type="h1">
            Förbjud deltagande i våldsbejakande organisationer
          </head>
          <p xml:id="i-WTrtz77m9f2cVnuzqMP8rD">
            Det är viktigt att vi markerar mot alla dem som använder hot
            och våld i politiska syften. Det handlar både om att skydda de
            enskilda människor som drabbas av angreppen, och att skydda alla
            andra.
          </p>
          <p xml:id="i-AQKTxa9yajp6BKH5V7ygw3">
            Antalet personer i de våldsbejakande extremistiska miljöerna
            i Sverige har på bara några år ökat från hundratals till tusentals.
            Det handlar inte bara om våldsbejakande islamism och nynazism
            utan även om den autonoma vänstern.
          </p>
          <p xml:id="i-S6wJNZa6uPoN9KZewzQhBj">
            Moderaterna menar att Sverige bör införa ett förbud mot deltagande
            i alla typer av våldsbejakande organisationer oavsett ideologiska
            motiv. Ett förbud kommer förstås inte lösa alla problem med växande
            extremism i Sverige, men det skulle markera var demokratin drar
            gränsen, det skulle försvåra för våldsbejakande organisationer
            att driva sin verksamhet och det skulle göra det möjligt att straffa
            dem som med hot och våld undergräver vårt fria och öppna samhälle.
          </p>
          <p xml:id="i-M4BKD9mrG1yUqUKayhorEM">
            Det finns en grundlagsskyddad rätt att hysa och ge uttryck för
            odemokratiska åsikter. Den ska värnas. Endast den som deltar i
            en sådan organisations verksamhet kommer att omfattas av förbudet
            och därmed kunna dömas för brott. Det kan till exempel handla
            om att sprida information, värva, utbilda eller samla in pengar
            för organisationens räkning. Det kommer alltså inte vara tillräckligt
            att endast lyssna på ett tal eller närvara vid något annat arrangemang
            av en våldsbejakande organisation.
          </p>
          <p xml:id="i-SYkwTNyhgfv7PLx6m5j2kJ">
            2020 års grundlagskommitté har nyligen i ett delbetänkande lagt
            fram ett förslag som innebär utökade möjligheter att begränsa
            den grundlagsskyddade föreningsfriheten i förhållande till sammanslutningar
            som ägnar sig åt terrorism. Enligt vår mening borde 2020 års grundlagskommitté
            få i uppdrag att lämna förslag på hur föreningsfriheten ska kunna
            begränsas i fråga om alla sammanslutningar som ägnar sig åt våldsbejakande
            extremism oavsett ideologiska motiv, inte bara terrorism.
          </p>
          <p xml:id="i-JxhxrA1AknqhjjwLmwTK1S">
            Vi vill att 2020 års grundlagskommitté omedelbart bör ges ett
            kompletterande uppdrag att utreda och lägga fram ett förslag som
            innebär att föreningsfriheten ska kunna begränsas i fråga om alla
            sammanslutningar som ägnar sig åt våldsbejakande extremism.
          </p>
          <head xml:id="i-5sT9cqbo7f9UDHKjX3pLdJ" type="h1">
            Förstärkt förebyggande arbete
          </head>
          <p xml:id="i-Ti7CBRBguCCe3epVpZ6NBa">
            Det är viktigt att arbeta förebyggande med att stå upp för våra
            grundläggande fri- och rättigheter och mot extremism av olika
            slag. Det handlar bland annat om att sprida kunskap i hela befolkningen.
            Skolan har en viktig uppgift i att involvera barn och ungdomar
            i diskussioner om attityder och demokratiska värderingar.
          </p>
          <p xml:id="i-TC7zKkpC4fwYf6bTHFK2SE">
            Samtidigt förekommer våldsbejakande och extremistiska krafter
            och ett stort antal individer som utmanar öppenheten och trotsar
            demokratins spelregler. Extremismen utgör ett hot mot demokratin
            och mot den enskildes rätt att leva ut sina fri- och rättigheter.
            Inte sällan hotar extremismen den enskildes religionsutövning.
          </p>
          <head xml:id="i-EziMHeyJcUDTKkjQgQoQRP" type="h1">
            Fler hatbrott måste utredas och klaras upp
          </head>
          <p xml:id="i-7hanP2F5jXEbUoRARNEiRo">
            I Sverige anmäls över 7000 hatbrott varje år. Hatbrott avser
            brotten hets mot folkgrupp och olaga diskriminering. Uppklaringen
            är samtidigt låg. Kunskapen om hatbrotten är inte tillräcklig,
            vare sig inom rättsväsendet eller bland allmänheten. Det krävs
            ett mer omfattande arbete mot hatbrott. För att tidigt under en
            utredning kunna upptäcka hatbrottsmotiv krävs bland annat bättre
            utbildning av fler poliser.
          </p>
          <p xml:id="i-NGFGuHPJ92pk5uLucWgYLX">
            Staten ska ta ett större ansvar för att öka tryggheten och den
            fysiska säkerheten för utsatta trossamfund.
          </p>
          <p xml:id="i-KaFvLQXDdYQ4Sryf5HYMZE">
            Flera av de svenska trossamfunden har under de senaste åren upplevt
            en ökad grad av hot, våld och trakasserier. Judar möter hat, hot
            och attacker sprunget ur antisemitism. Synagogor har utsatts för
            brandbomber och judiska förskolor behöver ha skottsäkra glas.
            Samtidigt möter även muslimer hot och hat och moskéer bränns.
            Alla i Sverige ska kunna utöva sin religion utan att känna sig
            hotade. Därför krävs det att vi ökar skyddet, bland annat genom
            ökade resurser för skyddsåtgärder, för trossamfund runt om i Sverige.
            I vår budgetmotion satsar vi 50 miljoner kronor för att stärka
            enskilda kyrkor och samfunds säkerhets- och trygghetsarbete. Dessa
            medel kan gå till bland annat tekniska skyddsåtgärder. Tryggheten
            för de svenska trossamfunden måste säkras i hela vårt land. Från
            2019 har detta anslag sammanförts med ett annat säkerhetsrelaterat
            bidrag vilket gäller hela den ideella sektorn. Moderaterna vill
            återgå till ordningen som innebär att anslaget öronmärks för trossamfundens
            säkerhet.
          </p>
          <head xml:id="i-5C69RNaUAWTTSfNkw66Acq" type="h1">
            Romsk inkludering
          </head>
          <p xml:id="i-4y7qxAMC3ab8n7JMJaaQGe">
            En tidigare flerpartimotion tar särskilt upp romernas och resandefolkets
            situation i Sverige. De utgör en av Sveriges fem nationella minoriteter
            och det finns fortsatt anledning att förbättra deras situation
            i en rad hänseenden.
          </p>
          <p xml:id="i-6GwuobZvp2CkUUaGDZ3kvm">
            Den svenska historien när det gäller behandlingen av romer och
            resande är mörk. Under stora delar av 1900-talet präglades det
            officiella Sveriges förhållningssätt av rasbiologiskt präglade
            tankesätt som i sin yttersta form gick ut på att romer inte borde
            leva i Sverige. När detta sakta förändrades sattes samhällsinsatser
            in för att hjälpa romer, men utan samråd med dem som berördes
            av åtgärderna. Diskriminering och fördomar mot romer är en del
            av den svenska verkligheten också i dag. Många romer upplever
            ett utanförskap, och många romer och resande har levnadsvillkor
            som är mycket sämre än för befolkningen i övrigt. Detta tar sig
            uttryck på många områden: utbildning, arbetsmarknaden, bostadsmarknaden,
            hälsotillstånd och trygghet. Många romer utsätts för diskriminering
            i sin vardag och öppen eller dold antiziganism är ett utbrett
            problem.
          </p>
          <p xml:id="i-VQb4RERXLN17S6xqrVuQHf">
            En rad insatser har gjorts och det är viktigt att dessa följs
            upp och vidareutvecklas. Ännu återstår mycket när det gäller romsk
            inkludering och likvärda möjligheter i livet för romer som för
            icke-romer.
          </p>
          <p xml:id="i-QHa3637kUydM7gSXiGXiG8">
            Fortsatta satsningar mot antiziganism och diskriminering behövs
            även framöver. Kommissionen mot antiziganism gör ett viktigt arbete
            och dess arbete och slutsatser måste spridas. Diskrimineringsombudsmannen
            kan spela en viktig roll i arbetet för att bekämpa diskriminering
            av romer och resande. Skolor är centrala i arbetet mot olika former
            av intolerans, såsom antziganism, och skolpersonal behöver stöd
            i arbetet med att bemöta intolerans och fördomar. Samhället måste
            reagera kraftfullt mot hatbrott.
          </p>
          <p xml:id="i-JnfUVuR47gS5ggbGXa6XbP">
            Det behövs en tydlig jämställdhetsdimension i arbetet för romsk
            inkludering. Jämställdhetsaspekten ska vara integrerad i alla
            åtgärder som vidtas mot antiziganism och för romsk inkludering,
            och konkreta insatser som är relevanta för jämställdheten mellan
            romska kvinnor och män samt flickor och pojkar bör vidtas.
          </p>
          <p xml:id="i-BQFM3HZRTphgJiaxWQLr3P">
            Att åstadkomma romsk delaktighet och romskt inflytande för att
            minska förtroendeklyftan mellan romer och samhället i övrigt är
            viktigt.
          </p>
          <p xml:id="i-T9KqTn8RpzgpguxYJHFXdh">
            Samtidigt finns det skäl att uppmärksamma och förhindra uppkomsten
            av ”parallellsamhällen”. Att det t ex förekommer en särskild rättsskipning
            inom den romska minoriteten – eller för den delen bland andra
            minoriteter – kan inte accepteras.
          </p>
          <head xml:id="i-GTBArgpywEzod5PUrVNgeh" type="h1">
            Sanningskommission om svenska statens behandling av samer
          </head>
          <p xml:id="i-J6BpoWbWcf3BVt8tJaRzum">
            Behandlingen av samer utgör mörka avsnitt i den svenska historien.
            Genom historien har ursprungsbefolkningen samerna utsatts för
            otaliga och grova övergrepp och diskriminering av olika slag,
            inte minst rasbiologisk forskning. Rasbiologiska synsätt påverkade
            även under lång tid den svenska samepolitiken, där samerna till
            exempel inte ansågs lämpade för jordbruksarbete av ”rasbiologiska
            skäl” eller att samiska barn inte fick gå i den allmänna folkskolan.
          </p>
          <p xml:id="i-JMhQyms1S5SFrErsEwRi3U">
            Moderaterna inledde redan 2014 samtal och möten med Sametingets
            politiska ledning om det angelägna arbetet med att kartlägga och
            dokumentera hur den svenska staten har behandlat samer genom historien.
            Likt den vitbok över Svenska kyrkans övergrepp och kränkningar,
            som då var under utarbetning, borde även en vitbok över statens
            övergrepp tas fram.
          </p>
          <p xml:id="i-Hnxw32x82uTwerZeMttR9R">
            Arbetet har vidareutvecklats i och med att Sametinget 2015 inledde
            ett samarbete med Diskrimineringsombudsmannen (DO) för att genom
            rundabordssamtal och öppna seminarier, med internationella experter
            med erfarenheter från olika sanningskommissioner genom historien,
            lägga grunden för en liknande process i Sverige. I juni 2019 överlämnade
            Sametinget en hemställan till regeringen om vidare finansiering
            av en process för att i samarbete med Sametinget inrätta en oberoende
            sanningskommission om den svenska statens övergrepp mot det samiska
            folket, vilket Sametinget erhöll i juni 2020.
          </p>
          <p xml:id="i-MgQgV2J17vwWTQmRqFW4ir">
            Under 2020 - 21 genomförde Sametinget ett förberedelse- och förankringsarbete
            inför en sanningskommission. Detta arbete redovisades i rapporten
            ”Förberedelser inför en sanningskommission om statens övergrepp
            mot det samiska folket (dnr A2020/01285/MRB). Moderaterna anser
            det som väldigt viktigt att det förberedelsearbete för en sanningskommission,
            som Samtinget arbetat fram, utan vidare dröjsmål kan ta nästa
            steg.
          </p>
          <p xml:id="i-R13mq1jfG4JfNPFZhzuYNv">
            Moderaterna välkomnar den sanningskommission som tillsatts när
            det gäller tornedalingar, kväner och lantalaiset, En motsvarande
            sanningskommission bör tillsättas för det samiska folket. Detta
            bör riksdagen ställa sig bakom och tillkännage för regeringen.
          </p>
          <head xml:id="i-NyA3gZ369w7cc16saXtfKJ" type="h1">
            Stärkt inflytande
          </head>
          <p xml:id="i-AP9CQ5p4zKKnDyy5xRQoqH">
            Vikten och behovet av att regeringen, statliga förvaltningsmyndigheter,
            regioner och kommuner ska vara skyldiga att konsultera det samiska
            folket innan beslut fattas i ärenden som kan få särskild betydelse
            för samerna har diskuterats under många år. Det handlar om att
            främja det samiska folkets inflytande över sina egna angelägenheter.
          </p>
          <p xml:id="i-SrdL8GfTbf7PJsK3ddtLwz">
            När regeringen under våren 2021 presenterade propositionen ”En
            konsultationsordning i frågor som rör det samiska folket” (2020/21:64)
            välkomnades detta i grunden av moderaterna, men den form, i vilken
            propositionen presenterades, medförde många utmaningar och svårigheter.
            Då det är ett flertal olika aktörer som berörs av lagförslaget
            måste dessa balanseras och vägas mot varandra. Samernas rättigheter
            ska värnas samtidigt som andra intressen måste respekteras och
            beaktas.
          </p>
          <p xml:id="i-UszF1U1CvXUWCSriwn4Woi">
            Ett flertal remissinstanser påpekade att konsekvenserna av den
            nya konsultationsordningen inte var tillräckligt utredda och att
            konsekvensanalysen är bristfällig. De menade även att förslaget
            skulle komma att leda till ökad administration och ökade kostnader
            liksom risker med förlängda handläggningstider och tillståndsprocesser.
            Sametinget å sin sida ansåg att förslaget inte var tillräckligt
            långtgående när det gäller de internationella krav som ställs
            upp på urfolks rättigheter.
          </p>
          <head xml:id="i-UMieiLLsxQUiTQvMdoPKBJ" type="h1">
            Repatriering av samiska kvarlevor och ceremoniella föremål
          </head>
          <p xml:id="i-Q2oh6agSebaywvn7zuh4zt">
            Ett annat viktigt arbete i försoningsprocessen mellan Sveriges
            samiska ursprungsbefolkning och svenska staten är återbördandet
            av samiska kvarlevor och ceremoniella föremål som finns i svenska
            museala samlingar, så kallad repatriering. Samerna har länge krävt
            att mänskliga kvarlevor och heliga föremål som finns i statliga
            samlingar ska återlämnas. Trots detta har bara ett fåtal återbördats.
            På Urfolkens dag den 9 augusti 2019 återbördades kvarlevor från
            ett 25-tal individer vid en
          </p>
          <p xml:id="i-RVGACx7kLgZNd8AMzH2vaG">
            offentlig repatrieringsceremoni i Lycksele och återfördes till
            sin ursprungliga viloplats på Gammplatsen, där de grävdes upp
            så sent som på 1950-talet.
          </p>
          <p xml:id="i-6GGDQR389SiVtEDzhnu4Ge">
            Sedan 2018 finns en ny museilag på plats som tydligt uttrycker
            att muséer ska delta i repatriering. Sametinget och Riksantikvarieämbetet
            har för det syftet tagit fram vägledning en för repatrieringsarbetet
            och Historiska muséet har här ett huvudansvar bland muséerna.
            Moderaterna anser att det är viktigt att staten skyndar på återlämnandet
            av samiska kvarlevor då detta är en viktig del i försoningsarbetet
            med det samiska folket och att svenska staten tar ett större ansvar
            för dessa processer, både rättsligt, administrativt och finansiellt.
          </p>
          <head xml:id="i-K9ZXgny34tXRdC5HJrEid3" type="h1">
            Revitalisering av de samiska språken
          </head>
          <p xml:id="i-Ciw3vuGmAd1QBhnRd8WGy8">
            Under främst 1800- och 1900-talet utsattes befolkningen i de
            norra delarna av Sverige för ”försvenskning”. Talade barnen t.ex.
            samiska i skolan utsattes de för hot och bestraffningar. Barnen
            fick inte heller möjlighet att lära sig att skriva och läsa på
            sitt eget språk, och obehagliga upplevelser från skoltiden fick
            till följd att många födda så långt som in på 1960- och 70-talet
            inte kan tala samiska, då deras föräldrar i stor utsträckning
            valde att enbart tala svenska med dem.
          </p>
          <p xml:id="i-29arp1uG6uC4GAsE2SWS4X">
            Att ta tillbaka ett språk är ett omfattande arbete. Revitalisering
            kräver stora utbildningsinsatser och stöd från det omgivande samhället.
            Fler behöver tala språket och dess användningsområden i samhället
            behöver öka. Det är därför viktigt att möjliggöra att språket
            ärvs från generation till generation och att främja platser och
            situationer där samiska kan talas.
          </p>
          <p xml:id="i-TvWfRMqALNYC99vkfn2L1H">
            För samiskan finns idag samiska språkcentra lokaliserade i Östersund
            respektive i Tärnaby. I sitt uppdrag att utreda hur Samiskt språkcentrums,
            Gïelejarnge, verksamhet ska kunna utvecklas för att verka som
            språklig motor och främja fler samiska varieteter föreslog Sametinget
            år 2018 (Ku2018/01453/DISK) etablerandet av ytterligare två språkcentrum
            i nord- respektive lule/pitesamiskt område.
          </p>
          <p xml:id="i-CNhpyh9wMCBm7pcL3i755e">
            Trots att regeringen i sin skrivelse 2017/18:282 lyft behovet
            av etablering av fler språkcentrum har regeringen inte återkommit
            i frågan om att utvidga Samiskt språkcentrums verksamhet till
            fler orter förrän i den utökning av medel för nationella minoriteter
            som ingår i regeringens förslag till budget för 2022. Sametinget
            har under ett flertal år i sin årliga lägesrapport om de samiska
            språkens situation i Sverige kritiserat detta då, det riskerar
            att fördröja det påbörjade revitaliseringsarbetet. Under tiden
            fortgår den negativa språkbytesprocessen, som får till följd att
            ännu färre talar samiska.
          </p>
          <p xml:id="i-XHtxXVPcqGvuKKahtWygyb">
            Moderaterna delar Sametingets uppfattning, och har under ett
            flertal år lagt förslag om och budgeterat för att inrätta två
            ytterligare samiska språkcentra och kommer nogsamt att följa frågan
            framöver. Också riksdagen bör ställa sig bakom förslaget om inrättande
            av två ytterligare språkcentra och tillkännage detta för regeringen.
          </p>
          <head xml:id="i-2RrkyCemm6vpVebZroUEL7" type="h1">
            Sanktioner vid bristande uppfyllelse av minoritetspolitiska åtaganden
          </head>
          <p xml:id="i-Rk3MDLLMiRX6DLSkik13K8">
            Att stärka de nationella minoriteternas egenmakt och inflytande
            samt att verka för att deras språk och kultur ska hållas levande
            är en bärande del av minoritetspolitiken enligt den lag om nationella
            minoriteter och minoritetsspråk som antogs 2009. Genom lagen fastställs
            de nationella minoriteternas grundläggande rättigheter.
          </p>
          <p xml:id="i-T5rfpW4gzWQRZQyv117WpS">
            I lagen om nationella minoriteter och minoritetsspråk anges ett
            antal kommuner som utgör förvaltningsområden för meänkieli, samiska
            och finska. Lagen ger också utrymme för andra kommuner och landsting
            att ansöka hos regeringen om att få ingå i ett förvaltningsområde.
            Förvaltningsområdena medför att vissa ytterligare rättigheter
            för tornedalingar, samer och sverigefinnar ska finnas i kommunerna,
            såsom att kontakter med myndigheter, barnomsorg och äldreomsorg
            ska kunna erbjudas på det berörda minoritetsspråket.
          </p>
          <p xml:id="i-Cm8v9MB8VbHq3Y3zpVNK4b">
            Lika viktigt som de stärkta rättigheterna är för våra nationella
            minoriteter, lika viktigt är att uppföljning och utveckling i
            förvaltningsområdena av skyddet för de nationella minoriteterna
            genomförs. Det är viktigt att regeringen vidtar erforderliga åtgärder
            för att skärpa uppföljningen av att de kommuner som ingår i förvaltningsområden
            för minoritetsspråk verkligen lever upp till sina åtaganden. I
            de fall det går att påtala brister bör i första hand åtgärder
            tas för att rätta till dessa, lämpligen genom uppdrag till Länsstyrelsen
            i Stockholms län och Sametinget. Dessa uppföljningar är viktiga
            för att säkerställa att de rättigheter för enskilda, som en anslutning
            av en kommun till ett förvaltningsområde innebär, verkligen förverkligas
            i den lokala verksamheten och att de statsbidrag som betalas ut
            till kommuner och landsting/regioner används på rätt sätt.
          </p>
          <p xml:id="i-TiWnnnJh1CJoqkkiLsZCrH">
            Hjälper inte det bör indraget statsbidrag eller andra sanktioner
            gentemot de kommuner som inte lever upp till sina åtaganden inom
            förvaltningsområdena för minoritetsspråk övervägas. Det är inte
            rimligt att kommuner som inte lever upp till sina åtaganden ska
            få behålla det statsbidrag de erhållit för att genomföra åtgärder
            de sedermera visar sig inte ha vidtagit. En sanktionsmöjlighet
            framstår därmed som rimlig ur ett principiellt perspektiv, men
            den skulle sannolikt också ha en preventiv effekt och stimulera
            kommunerna att leva upp till det de åtagit sig att göra.
          </p>
        </div>
        <div xml:id="i-LryFHX1nhdgjsWuvoauY1Q" type="motSignatures">
          <list xml:id="i-7WJT3jUCPseh3thkfBYro3">
            <item xml:id="i-EVXWNxE571aZVAEYRSfhb">
              Karin Enström (M)
            </item>
            <item xml:id="i-8g941LgX8s6kkozFxC5d8w">
              Erik Ottoson (M)
            </item>
            <item xml:id="i-25wam9m6JD53rhkmHrVdUx">
              Ida Drougge (M)
            </item>
            <item xml:id="i-3VxXBBqCfpJAorsz8sWJB6">
              Lars Jilmstad (M)
            </item>
            <item xml:id="i-XdD37cLCSWLLQ4dapKuu5Y">
              Annicka Engblom (M)
            </item>
            <item xml:id="i-448Ldodj7kVzabhpkHZ93h">
              Ulrika Karlsson (M)
            </item>
          </list>
        </div>
      </div>
    </body>
  </text>
</TEI>
