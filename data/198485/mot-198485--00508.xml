<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00508">
  <teiHeader>
    <fileDesc>
      <titleStmt>
        <title>Inrättande av en medicinsk språknämnd</title>
        <author>Gunnar Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrättande av en medicinsk språknämnd</title>
          <idno type="rdwebb">G802508</idno>
          <rs type="number">508</rs>
          <ref type="dokument_url_text">http://data.riksdagen.se/dokument/G802508/text</ref>
          <ref type="dokument_url_html">http://data.riksdagen.se/dokument/G802508</ref>
          <ref type="dokumentstatus_url_xml">http://data.riksdagen.se/dokumentstatus/G802508</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VdAmGTPmss2FB2W7ynYRR7</idno>
            <name>GUNNAR OLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N1CPdtgHmvZUpeZ6NThm57" type="signed"/>
        <correspContext corresp="i-N1CPdtgHmvZUpeZ6NThm57">
          <note type="signatory" corresp="i-VdAmGTPmss2FB2W7ynYRR7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__508/mot_198485__508-001.pdf"/>
      <fw xml:id="i-BCrtMDq1sC8H6ipNJcB4R4">
        Motion 1984/85:508
      </fw>
      <div type="motHeader" xml:id="i-WFGEfsmk27f1iQrKa56reo">
        <div type="motTitle" xml:id="i-AhfKh3mZm99iKYGWsQXZ7n"/>
        <div type="motSubmissionInfo" xml:id="i-Eji2jYc6r41WTRRmetbnQx"/>
      </div>
      <div type="motBody" xml:id="i-43iUUHKF5KMCzfCN9RwwAp">
        <div xml:id="i-6HVjUkqMvHEmMP6XPpVsEo">
          <p xml:id="i-AFuuWiLrSuAiv5RuFDWD5Z">
            14
          </p>
          <p xml:id="i-DhEEDAftfZApergg7hDe8P">
            Gunnar Olsson Inrättande av en medicinsk språknämnd
          </p>
          <p xml:id="i-WYepZvEe1TQBcYekDbpc7n">
            Språket i sjukvården — ett försummat instrument
          </p>
          <p xml:id="i-RQwyMCzVXCGeA6gpR9k88B">
            Så har Nils Uddenberg, klinisk lärare för medicinsk psykologi
            vid Hagaskolan, Karolinska Institutet i Stockholm, uttryckt sig
            i fråga om det medicinska fackspråket. Docent Uddenberg har i
            tidskriften ”Språkvård” framhållit bl. a. följande:
          </p>
          <p xml:id="i-9LPDsJ4E2H84Wb3X5xaqRG">
            En mycket viktig del av mötet mellan patient och läkare är deras
            samtal. Patienten presenterar sina besvär, läkaren i sin tur ger
            patienten en förklaring till dessa och föreslår ofta någon form
            av behandling. I alla dessa sammanhang är det viktigt att patienten
            och läkaren förstår varandra. Blivande läkare får inte mycket
            träning i konsten att tala med sin patient. För bara något decennium
            sedan fick de ingen sådan undervisning alls, åtminstone inte i
            systematisk form. De senaste åren har emellertid inneburit ett
            ökande intresse. Det handlar både om att lära sig lyssna förutsättningslöst
            och om att lära sig ställa frågor som ger patienten möjligheter
            att utveckla sin syn på sin situation. Läkaren måste dessutom
            kunna anpassa sig till patientens ordval. Särskilt viktigt är
            naturligtvis språket för de läkare, som arbetar inom psykiatrisk
            vård. För dessa läkare är samtalet avgörande både när det gäller
            undersökning och behandling. Men man får för den skull inte glömma
            bort hur viktigt språket är för diagnostik och vård av kroppsliga
            sjukdomar. Trots allt mer förfinade tekniska undersökningsmetoder
            är samtalet med patienten ett av läkarens viktigaste hjälpmedel,
            både när det gäller att ställa en riktig diagnos och när det gäller
            att genomföra en behandling. Men beroende på medicinens naturvetenskapliga
            inriktning har man haft en tendens att glömma bort detta. Forskarna
            sysselsätter sig endast i ytterst begränsad omfattning med kommunikationen
            mellan läkaren och patienten. Av de 220 veckor som utbildningen
            till läkare omfattar, ägnas endast 5 åt medicinsk psykologi, ett
            ämne som förutom samtalskonst, även skall omfatta andra psykologiska
            aspekter på sjukvård.
          </p>
          <p xml:id="i-D2dZzf9N9Mx9s9yHQJT6gy">
            Professor Lars-Erik Böttiger, en annan mångårig förkämpe för
            ett enklare medicinskt språk, skrev i en artikel i Läkartidningen
            att det ”i den stora mängden fall är enkelt och entydigt” att
            använda svenska ord och uttryck i stället för latin och gav följande
            exempel: Lunginflammation i stället för pneumoni eller bronkopneumoni,
            benbrott i stället för fraktur. Detta var några exempel som angavs
            i artikeln. Som lekman och med erfarenheter som begränsas till
            ledamotskap av ett landsting sedan år 1967, har jag med intresse
            följt debatten om vårt medicinska fackspråk. Samtalen med läkare
            är ett mycket viktigt instrument för att patienten skall kunna
            förstå sin situation. Patientens språk är
          </p>
          <pb facs="riksdagen-motions-pdf/data/198485/mot_198485__508/mot_198485__508-002.pdf"/>
          <fw xml:id="i-USudLSEHgvfU3B3XuJ26Fr">
            Mot. 1984/85:508 15
          </fw>
          <p xml:id="i-KZxVfaZEBtGaRGhsyU1Ztz">
            personligt. Därför ställs det krav på alla som arbetar med sjukvård,
            att man måste lära sig att tala till patienten på dennes eget
            språk. Det är lika viktigt att exempelvis en läkare lär sig att
            konversera med patienten som att lära sig kroppens funktioner.
            Jag tror att detta i större utsträckning måste genomsyra utbildningen
            än vad som hittills skett. Det är väldigt viktigt vad som sker
            vid sjuksängen och att inte läkaren i samtal med den sjuke gömmer
            sig bakom en högtidlig språkdräkt. Många hävdar, och det anser
            jag med all rätt, attt. ex. förkortningsraseriet borde kunna begränsas.
            Åtskilligt har naturligtvis gjorts, bl. a. försök med rollspel
            där läkaren spelar patient och tvärtom. Det finns bl. a. en språk-
            vårdsgrupp som arbetat i mer än tio år och som hade sin sjunde
            konferens i Stockholm under hösten 1984. i Jag tror att det är
            väldigt viktigt att landstingen gör eleverna uppmärksam- ma på
            situationen och framhåller vikten av ett enkelt språk mellan vårdgivare
            och vårdtagare. Hälso- och sjukvården är allas vår angelägenhet.
            Vi är alla med och betalar den. Vi måste få vara med och säga
            till — direkt i egenskap av patienter och indirekt genom våra
            förtroendevalda. Vår sjukvård är i dag en jätteorganisa- tion.
            Den har mer än 300 000 anställda. Var femtonde yrkesverksam arbetar
            inom hälso- och sjukvården. Fr. o. m. den 1 januari 1983 fick
            vi en ny hälso- och sjukvårdslag. Enligt denna lag bör den vårdsökande
            erhålla sakkunnig information om sitt hälsotillstånd och om vilka
            åtgärder som erfordras. Patientens rätt till information är tydligt
            markerad i den nya hälso- och sjukvårdslagen. Det säger sig självt
            att denna information, om den skall bli meningsfull, måste utformas
            så att den kan bli förstådd av patienten. 1982 kom en förordning
            från socialstyrelsen om språket inom sjukvården. I denna förordning
            föreskriver socialstyrelsen i klartext att sjukvårdspersonal skall
            sträva efter ett klart och enkelt språk i kontakterna med patienter
            och deras anhöriga, något som även understrukits inom ramen för
            den utbildning i nya hälso- och sjukvårdslagen som landstingen
            ordnat. Vid den konferens som hölls i Stockholm den 10 oktober
            1984 gavs ett bland många andra följande exempel: Vid en rond
            meddelade tjänstgörande läkare en kvinnlig patient att provet
            som tidigare tagits var positivt. Den kvinnliga patienten sken
            upp och blev så glad, varpå läkaren antydde att det fanns risk
            för cancer. Det som av läkaren rubricerades som positivt, var
            för patienten negativt. Redan i december 1979 överlämnade regeringen
            en rapport kallad Medicinsk språkvård till Svenska språknämnden.
            Nämnden saknar enligt uppgift medicinsk expertis och har inte
            resurser att vidta några åtgärder i anledning av rapporten. Detta
            är att beklaga, därför att det är, precis som docent Uddenberg
            framhållit, på det sättet, att otaliga missförstånd skulle kunna
            undvikas om
          </p>
          <pb facs="riksdagen-motions-pdf/data/198485/mot_198485__508/mot_198485__508-003.pdf"/>
          <fw xml:id="i-G2zta1MnGBFBCb66iWojxA">
            Mot. 1984/85:508 16
          </fw>
          <p xml:id="i-GHTGW3X3JdPbJBANctgDcX">
            läkarna hade bättre förmåga att tala med sina patienter. Missförstånden
            är inte bara plågsamma för båda inblandade parter. De är också
            kostsamma för samhället.
          </p>
          <p xml:id="i-RTUcGAszCdftLZGUCQ4Kta">
            Hemställan
          </p>
          <p xml:id="i-9WtqV2N1QDz2CHWvbyr914">
            Med hänvisning till det anförda hemställs att riksdagen som sin
            mening ger regeringen till känna vad som i motionen anförts om
            behovet av inrättandet av en medicinsk språknämnd.
          </p>
          <p xml:id="i-WowNhYFyZHNd5EbDJ8juiT">
            Stockholm den 17 januari 1985
          </p>
          <p xml:id="i-UzTF2xmxBkrkmzH894Ue2x">
            GUNNAR OLSSON (s)
          </p>
          <p xml:id="i-D3kR5MMYASWRQ4K1WSLdFM">
            minab/gotab Stockholm 1985 79636
          </p>
        </div>
      </div>
    </body>
  </text>
</TEI>
