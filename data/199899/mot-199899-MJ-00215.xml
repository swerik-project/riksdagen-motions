<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0215/mot_199899_MJ_0215-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ215 MJ215
          </p>
          <p>
            Motion till riksdagen 1998/99:MJ215
          </p>
          <p>
            av Per-Samuel Nisser (m) Regler för sökande av EU-stöd
          </p>
          <p>
            Inom lantbruksnäringen finns många och krångliga regler för sökande
            av stöd inom EU. Många företagare får avsätta mycket tid för att
            försöka att på ett riktigt sätt fylla i blanketter och ansökningar.
            Dessa kan ofta vara många och svåra. Stöden är avgörande för att
            jordbrukare skall kunna få ekonomi i sin verksamhet och ger allmänheten
            en mer levande landsbygd, med öppna fält och marker med djur.
            Varje lantbruksföretagare och bondeorganisationen LRF kan vittna
            om de problem som alltför ofta är verklighet. Blankettdjungeln
            är både byråkratisk och svår att tränga igenom. Nu är inte allt
            EU-byråkratins fel. En stor del av problemen är producerade av
            svensk jordbruksbyråkrati. Alltför ofta tar vi i Sverige åt oss
            alla regler som kommer fram inom EU. Tolkningar och därpå följande
            ”blanketter” som enbart är en produkt inom landet förekommer också.
            Detta tar alltför mycket kraft från lantbruksföretagarna och ger
            inte någon positiv bild av EU, som alltför ofta i det offentliga
            får stå till svars även för regler och regeltolkningar som ej
            är beslutade inom EU. Riksdag och regering bör arbeta för att
            Sverige får ut så mycket som möjligt av EU-samarbetet. Det gäller
            inte minst inom lantbruksnäringen. Det finns mer som kan komma
            Sverige till del genom ett positivt och offensivt arbete av våra
            förhandlare. Regeringen bör även arbeta för att inom EU försöka
            minimera EU-byråkratin och de regler som är kopplade till näringen.
            Riksdag och regering har även ansvar för att inom Sverige genom
            Jordbruksverket och lantbruksenheter minimera ”bidragskrånglet”
            från EU och även det som är ”nationella” påfund.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om regler
            för sökande av EU-bidrag.
          </p>
          <p>
            Stockholm den 26 oktober 1998
          </p>
          <p>
            Per-Samuel Nisser (m)
          </p>
        </div>
      </div>
    </body>
  </text>
</TEI>
