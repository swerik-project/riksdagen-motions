<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0282/mot_200102_MJ_0282-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            24
          </p>
          <p>
            2001/02 mnr: MJ282 pnr: mp530
          </p>
          <p>
            Motion till riksdagen 2001/02:MJ282
          </p>
          <p>
            av Gudrun Lindvall m.fl. (mp)
          </p>
          <p>
            Struts i Sverige
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att strutsfarmningen i landet bör avvecklas.
          </p>
          <p>
            Inledning
          </p>
          <p>
            Strutsfarmning är en ny företeelse i Sverige. De första strutsfarmerna
            etablerades i början av 1990-talet, trots avsaknad av föreskrifter
            för hur djuren skulle hållas och med starkt motstånd från veterinärer,
            forskare och djurskyddsorganisationer i landet. Det finns cirka
            200 uppfödare och åtta godkända slakterier. För några år sedan
            kom Jordbruksverket äntligen med förslag på föreskrifter för strutshållningen.
            Efter remissomgången lades dock ett förslag till föreskrifter,
            som var väsentligt sämre än det ursprungliga. Detta antogs.
          </p>
          <p>
            Problem att ha vilda djur i hägn i fel klimat
          </p>
          <p>
            Kunskapen om strutsens naturliga liv är liten, trots att strutsar
            farmats i mer än hundra år i Sydafrika, och farmningen har i Sverige
            medfört en hel del problem. Vårt kalla och fuktiga klimat är inte
            vad strutsarna är anpassade till. Fukten och kylan gynnar svamp-
            och bakterieinfektioner i lungor och ögon. I strutsens naturligt
            varma och torra ökenklimat dör farliga smittämnen, men i Sverige
            blir en stor del av äggen uttorkade eller infekterade med svamp.
            Ibland dör embryot på ett sent stadium, och när ägget öppnas kan
            ungen vara helt täckt med svampväxt. I ett regnigt klimat, med
            lera och jord istället för sand, ökas risken betydligt. När kycklingarna
            går utan sina föräldrar lär de sig inte vad som är bra och inte
            bra att äta. Eftersom det inte finns krav på beväxt mark i hägnen
            är det enligt uppgift inte ovanligt att strutsar dör av avmagring
          </p>
          <pb facs="riksdagen-motions-pdf/data/200102/mot_200102_MJ_0282/mot_200102_MJ_0282-0002.pdf"/>
          <p>
            2001/02:MJ282
          </p>
          <p>
            25
          </p>
          <p>
            eller förstoppning efter att ha ätit olämpliga föremål eller
            lera och gödsel. Dessutom är en i sig lerig mark lätt att halka
            på för de tunga strutsarna. Det har även hänt att strutsar panikrusat
            in i stängsel och väggar och dött. Bristen på motion i hägnen
            har givit defekter på skelettet. Till skillnad från andra fåglars
            fjäderdräkt slår strutsens fjädrar inte regn och fukt ifrån sig.
            Vätan tränger in. I ett fuktigt och kallt klimat som det svenska
            passar denna anpassning till varma Afrika dåligt.
          </p>
          <p>
            Transporter och slakt också problemfyllt
          </p>
          <p>
            Strutsarna far även illa vid transporterna till slakterierna,
            och transportfordonen är inte anpassade till djuren. Från slakteriet
            i Sävsjö har rapporterats att strutsar vid flera tillfällen fastnat
            och strypt sig under transporter.
          </p>
          <p>
            De nya föreskrifterna håller inte måttet
          </p>
          <p>
            I de nya föreskrifterna har uppenbarligen Jordbruksverket lagt
            sig platt för näringens krav. I remissförslaget krävdes att strutsar
            upp till ett års ålder skulle ha 7,5 m? inomhus och 250 m? utomhus
            per fågel att röra sig på och en totalyta av minst 1000 m?. Men
            branschen satte sig emot detta, och i de föreskrifter som nu kommit
            finns inga måttföreskrifter alls kvar. Det ska utredas. Likaså
            får man till 2003 på sig för att göra stallar och hägn säkra för
            strutsarna, trots att verket skriver att strutsar måste ses som
            vilda djur, lättstressade och svåra att hålla i fångenskap. Valhäntheten
            kan — om man vill vara positiv — tolkas som att verket är medvetet
            om svårigheten att hålla struts i fångenskap.
          </p>
          <p>
            Behövs ännu ett köttdjur i Sverige?
          </p>
          <p>
            Är det verkligen nödvändigt med en ny djurart för köttproduktion
            i Sverige? I vanliga fall blir en struts 50-60 år, men vid farmning
            dödas de efter cirka 1 år mekaniskt med bultpistol eller i några
            fall med el. Köttet, som marknadsförs som extra fettsnålt, är
            inte det enda man använder. Skinn och fjädrar är värdefullt och
            exklusivt, av äggen gör man prydnadsföremål. Men med tanke på
            alla problem som varit förknippade med farmningen måste man verkligen
            ifrågasätta om strutsen ska finnas i ett land med Sveriges klimat.
            Jordbruksverkets valhänta hantering av skötselföreskrifter visar
            att farmningen är mycket svår att få att harmonisera med Sveriges
            djurskyddssyn. Det enda rätta vore att stoppa importen av strutsar
            och avveckla strutsfarmningen i landet.
          </p>
          <pb facs="riksdagen-motions-pdf/data/200102/mot_200102_MJ_0282/mot_200102_MJ_0282-0003.pdf"/>
          <p>
            Stockholm den 2 oktober 2001
          </p>
          <p>
            Gudrun Lindvall (mp) Birger Schlaug (mp) Gunnar Goude (mp) Kia
            Andreasson (mp) Mikael Johansson (mp) Ingegerd Saarinen (mp)
          </p>
          <p>
            2000/01:c999
          </p>
          <p>
            26
          </p>
        </div>
      </div>
    </body>
  </text>
</TEI>
