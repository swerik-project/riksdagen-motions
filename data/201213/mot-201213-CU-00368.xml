<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00368">
  <teiHeader>
    <fileDesc>
      <titleStmt>
        <title>Beräkning av inkomstförlust i personskadereglering</title>
        <author corresp="i-TVwo4mCECu692GW3ntqQzo i-KTYc2rBrcxPNyJRR5s4dQD">av Kurt Kvarnström och Peter Hultqvist (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beräkning av inkomstförlust i personskadereglering</title>
          <idno type="rdwebb">H002C368</idno>
          <rs type="number">C368</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C368/text</ref>
          <ref type="dokument_url_html">http://data.riksdagen.se/dokument/H002C368</ref>
          <ref type="dokumentstatus_url_xml">http://data.riksdagen.se/dokumentstatus/H002C368</ref>
          <ref type="doc">http://data.riksdagen.se/fil/3C60D401-CEB9-4227-99E4-811CD55366DA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GzHgcMZM1SNLhGc9wVjRZE" type="signed"/>
        <correspContext corresp="i-GzHgcMZM1SNLhGc9wVjRZE">
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-KTYc2rBrcxPNyJRR5s4dQD"/>
        </correspContext>
        <correspAction xml:id="i-AMgFbjUkPWSdUZA4qK5YYV" type="numbering">
          <date when="2012-10-08"/>
        </correspAction>
        <correspAction xml:id="i-8wjgBHeuPCa24zqZ1uNgDn" type="submission">
          <date when="2012-10-05"/>
        </correspAction>
        <correspAction xml:id="i-LJie8M1F1wkCj3ShV83FXL" type="transfer">
          <date when="2012-10-04"/>
        </correspAction>
        <correspAction xml:id="i-95atRVdMkvcHBtntZoSSyv" type="assigned"/>
        <correspContext corresp="i-95atRVdMkvcHBtntZoSSyv">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TyFG57PJd58ByrQfwNJuCa" type="motHeader"/>
      <div xml:id="i-Hn2Gb9b8ZNxx6qdXgxckAs" type="motBody">
        <div xml:id="i-24dJRNL6hTGxvvdXmngek7" type="motProposal" subtype="förslag">
          <head xml:id="i-FFWAXbSjhB5sooVKWK9miF">
            Förslag till riksdagsbeslut
          </head>
          <p xml:id="i-7V9jrqYiByyVjAJd3oAmcz">
            Riksdagen tillkännager för regeringen som sin mening vad som
            anförs i motionen om regleringar av personskador.
          </p>
        </div>
        <div xml:id="i-3mdKp3qjP2M3Xfdqo5otyb" type="motContent">
          <head xml:id="i-G6Yg7xceYSyD7vrU9rcd55" type="h1">
            Motivering
          </head>
          <p xml:id="i-PiAWSy479wELD8ZS82LZM6">
            Vi har kunnat se att vid beräkning av inkomstförlust har försäkringsbolagen
            avslagit att traktamentsersättning skall ingå i inkomstunderlaget,
            med hänvisning till en dom i Högsta domstolen (NJA 1985 s. 843)
            angående inkomstförlust av traktamentsersättning.
          </p>
          <p xml:id="i-C1FdCSzxZjLRenQ5AKy24d">
            Det skall anmärkas att NJA 1985 s. 843 gällde en arbetstagare
            i statlig tjänst och förlust av statliga traktamenten. HD ansåg
            att skattefria traktamenten inte skall medräknas i inkomstunderlaget,
            utan att de hade till syfte att täcka merkostnader.
          </p>
          <p xml:id="i-F3C8wa4RiteWCuH7EzhDfe">
            I ovan nämnda dom tar HD även upp frågan om traktamente inom
            det privata området. HD uttrycker att den skattemässiga behandlingen
            av traktamentet skulle vara avgörande om det skall medräknas i
            inkomstunderlaget.
          </p>
          <p xml:id="i-DKKKdx1eY1R6yDgcaFzYkb">
            1991 års skattereform innebar att traktamentena indelades i skattepliktiga
            och skattefria sådana. Avsikten var att den skattefria delen skall
            täcka de faktiska kostnaderna. (prop. 198/90:110 s. 344 samt prop.
            1992/93:127 s. 28.).
          </p>
          <p xml:id="i-UpqpddVTpz3AWniDJxFDy8">
            Efter skattereformen kom Skatteverket med nya regler beträffande
            traktamenten och andra kostnadsersättningar. När en arbetsgivare
            betalar ut traktamente vid tjänsteresa med övernattning i Sverige
            ska han inte göra skatteavdrag på den del av traktamentet som
            ligger inom gränsen för det avdragsgilla schablonbeloppet. Det
            är dessa som man i dagligt tal kallar för skattefritt traktamente.
          </p>
          <p xml:id="i-GYbc3yH7VuJycfKzCuaZp4">
            Många arbetsgivare betalar ut traktamente med högre belopp än
            det avdragsgilla schablonbeloppet. Detta innebär att arbetsgivaren
            ska göra skatteavdrag och betala arbetsgivaravgifter på den överskjutande
            delen samt redovisa denna som lön på kontrolluppgiften.
          </p>
          <p xml:id="i-4d1oKGQFSiiytkj3bH17UE">
            Arbetsgivaren skall följa kollektivavtalet och naturligtvis Skatteverkets
            regler. När det gäller traktamenten överensstämmer bestämmelserna
            i kollektivavtalet till fullo med Skatteverkets regler.
          </p>
          <p xml:id="i-FWQdovBjBA1V4zacPyRvJd">
            När föredragande statsrådet behandlade lönetillskott i form av
            traktamente, uttalade han, att när det gäller ersättningar som
            närmast har karaktären av traktamente och liknande förmåner prövas
            om ersättningen uteslutande har till syfte att täcka kostnader
            eller om den som inte sällan är fallet helt eller delvis kan betraktas
            som lönetillskott.
          </p>
          <p xml:id="i-7fRqFNmoL4wbyHKUhuPP8f">
            Härmed kan man endast uppfatta föredragande statsrådets uttalande
            att han hänvisar till gällande skattelagstiftning, dvs. att skattepliktiga
            delen av traktamentet är en sådan förmån som utgör skattepliktig
            intäkt av tjänst. (prop 1975:12 s. 147).
          </p>
          <p xml:id="i-RC3ubhHsmevLT8xuZi2kJy">
            Skadestånd för inkomstförlust avser förutom bortfall av lön förlust
            av tillägg av olika slag som ingår i arbetsgivarens ersättning
            för arbetsprestationer (övertidstillägg, risktillägg e.d. samt
            traktamente eller liknande förmåner till den del de kan betraktas
            som lönetillskott, SOU 1995:33 s. 73).
          </p>
          <p xml:id="i-CTURA7F8igc1dHoHrVxZPp">
            Inkomstförlusten ska beräknas individuellt, varför inkomstförhållanden
            måste beräknas i varje enskilt skadefall även om vissa yrken och
            branscher tillämpar samma lönesättning. Vidare måste försäkringsbolaget
            inhämta uppgifter om andra löneförmåner som hör till lönen, såsom
            semesterlön, traktamente och reseersättning, lönetillägg för obekväm
            arbetstid, regelbunden övertid, ackord och naturaförmåner samt
            vinstandelar, fondavsättning, resultatbonus m.m. (SOU 2009:96
            s. 142).
          </p>
          <p xml:id="i-6jgvmvuVfGRx7Mq4cw7EpW">
            Enligt doktrin (se bl.a. Erland Strömbäck, Bertil Bengtsson,
            kommentar till skadeståndslagen) presumeras skattepliktiga traktamenten
            utgöra lönetillskott. Den skattemässiga behandlingen är vägledande.
          </p>
          <p xml:id="i-WpURRqVokXNKrzMnNyUoqZ">
            Skattepliktiga traktamenten beaktas när inkomstlivränta skall
            fastställas enligt lag om arbetsskadeförsäkring. I SOU 2009:96
            har mitt på sidan 23 anförts följande: Utredningen föreslår därför
            att ett försäkringsbolag skall till Försäkringskassan betala vad
            myndigheten utgett som ersättning enligt lagen om allmän försäkring
            eller lagen om arbetsskadeförsäkring, om det senare avgjorts att
            en inkomstförlust som ersättning grundat sig på uppkommit i följd
            av trafik. Det kan således konstateras att kommittén gör bedömningen
            att skattepliktiga traktamenten i slutändan skall ersättas ur
            trafikförsäkringen.
          </p>
          <p xml:id="i-FdaDoDpeFvp67kxayQb9wK">
            När Försäkringskassan skall fastställa livränta vid arbetsskada
            ingår de skattepliktiga ersättningarna i livränteunderlaget. Det
            finns ingen anledning att det skulle ses på annat sätt ur skadeståndsrättslig
            synvinkel.
          </p>
          <p xml:id="i-TiMJYMn1cX7wf3mScKzq6q">
            Vi hänvisar också till prop. 1975:12 s. 150153 där man framför
            att det finns anledning att påpeka att bedömningen inom den allmänna
            försäkringen utförs av myndigheter som har att beakta alla förekommande
            omständigheter, medan bedömningen inom skadeståndsrätten är helt
            beroende av det material som förebringas av parterna. Det kan
            därvid tänkas att parterna av kostnadsskäl eller andra orsaker
            föredrar att låta prövningen ske på grundval av ett betydligt
            mera begränsat material än som kommer till användning inom den
            allmänna försäkringen.
          </p>
          <p xml:id="i-PtqSvPJitm5AwwaQFonkgf">
            Skattebetalningslagen har från i år ersatts av skatteförfarandelagen
            (2011:1244). Bestämmelserna om att skatteavdrag ska göras på dessa
            slag av kostnadsersättningar som överstiger avdragsgilla schablonbelopp
            finns i 10 kap. 3 § punkterna 9 och 10.
          </p>
          <p xml:id="i-51vkwCVM1spUZWTS4XXxnE">
            Motsvarande bestämmelser om arbetsgivaravgifter finns i 2 kap.
            11 § punkt 1 socialavgiftslagen (2000:980) och innebär att en
            arbetsgivare som betalar ut bilersättning eller traktamente över
            avdragsgilla schablonbelopp ska betala arbetsgivaravgifter på
            den överskjutande delen.
          </p>
          <p xml:id="i-SCTHYNmEGYtqGydKbQYaW1">
            Även vid beräkning av pensionsgrundande inkomst finns dessa bestämmelser.
            I 59 kap. 8 § socialförsäkringsbalken står: Med lön likställs
            kostnadsersättning som inte undantas vid beräkning av skatteavdrag
            enligt 10 kap. 3 § 9 eller 10 skatteförfarandelagen (2011:1244).
          </p>
          <p xml:id="i-BfSpsVRVxWDjfsfvxPMgtG">
            Den skattepliktiga delen av traktamentet har till följd av sin
            konstruktion ett beaktansvärt värde för den skadelidande. Vidare
            är förlusten en adekvat följd av att den skadelidande blivit arbetsoförmögen.
          </p>
          <p xml:id="i-NN6741yiPHRuUCnRLthGQ9">
            Från 1985 och framåt i tiden har ersättningar i form av skattepliktiga
            traktamenten, bilersättningar och liknande blivit mycket vanligare
            utöver de schablonmässiga statliga skattefria ersättningarna.
          </p>
          <p xml:id="i-Um9tq91WE5ZNSsy5dBCb1Q">
            Här måste man ställa sig frågan om varför inte Skatteverkets
            regler, socialförsäkringsbalken och statens egen utredning inte
            överensstämmer med skadeståndslagen. För oss är detta obegripligt.
          </p>
          <p xml:id="i-CDaoCmWPgmmY8fMKzuU6Hw">
            Det kan i och för sig vara en tolkningsfråga av skadeståndslagen,
            men som rättsäkerheten ser ut idag efter de förändringar som skett
            behövs förtydliganden.
          </p>
          <p xml:id="i-BbHs4LnpS1aLXLNEDq3kFB">
            Vi föreslår att det görs en översyn av de frågor som berörs i
            motionen.
          </p>
        </div>
        <div xml:id="i-VGRW3vzpZawpgPFrArsmRW" type="signatureBlock">
          <list xml:id="i-NK2K5APpAgh3PrSk2WYXZN">
            <item xml:id="i-Mne6LqodnGbZ4MXcWd4LuA" type="signature">
              Kurt Kvarnström (S)
            </item>
            <item xml:id="i-M5hArBtvDrnXESsdnwW2jD" type="signature">
              Peter Hultqvist (S)
            </item>
          </list>
        </div>
      </div>
    </body>
  </text>
</TEI>
