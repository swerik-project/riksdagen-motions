<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__25/mot_1959__ak__25-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 25 år 1959
          </p>
          <p>
            Nr 25
          </p>
          <p>
            Av herr Holmberg m. fl., om åtgärder för utnyttjande av natur-
            tillgångar och arbetskraft i Norrbottens län m. m.
          </p>
          <p>
            Arbetarrörelsens efterkrigsprogram var bl. a. ett program för
            full syssel- sättning. Det måste nu förverkligas. I Sverige fanns
            redan i december 1958 53 797 registrerade arbetslösa, men det
            är bekant att detta är endast en del — kanske till och med en
            mindre del — av dem som vill ställa sina kraf- ter till förfogande
            för produktiv verksamhet. Nu förvärras läget också snabbt av den
            fortgående skärpningen av konkurrenskampen på de internationella
            marknader som också vårt land är beroende av. Allt detta bekräftar
            de in- ledande orden i arbetarrörelsens efterkrigsprogram: »Förkrigstidens
            ekonomiska system kommer icke alt kunna lösa de pro- blem framtiden
            ställer oss inför. Det gav upphov till ständigt återkom- mande
            kriser med arbetslöshet och inskränkt produktion. De marknader
            där varorna säljes var nästan alltid otillräckliga i förhållande
            till produk- tionsförmågan, fastän de verkliga behoven inte på
            långt när var fyllda.» Denna beskrivning av det kapitalistiska
            produktionssystemets verkningar stämmer med läget i vårt land
            och i hela den kapitalistiska världen. Helt annorlunda är det
            i länder som förverkligat en socialistisk planhushållning. Där
            finns ingen arbetslöshet och ingen motsättning mellan produktionsför-
            måga och konsumtionsmöjligheter. Produktionen ökar och folkets
            levnads- standard höjes. Utöver de synpunkter som anförts i motionen
            nr 19 rörande sysselsätt- ningsfrågorna i allmänhet anser vi det
            angeläget att statsmakterna nu vidtar åtgärder för att åstadkomma
            en planmässig ekonomisk politik omfattande grundläggande näringsgrenar,
            kommunikationer m. m. inom större områ- den än hittills. Sålunda
            påkallar läget i Norrbotten statliga åtgärder även av annat slag
            än hittills. Sedan länge har privata kapitalägare icke utgjort
            någon avgö- rande förutsättning för det ekonomiska livet i Norrbotten.
            Staten äger där all betydande industri — med undantag av ett enda
            företag — det mesta av kommunikationsmedlen, större delen av skogarna,
            alla kraftverk och mi- neraltillgångar. Lägger man därtill den
            verksamhet som bedrives i övrigt av samhällets organ, statliga
            och kommunala, blir resultatet att hälften av länets befolkning
            får sin försörjning från arbete i sådana samhälleliga före- tag.
            Den andra hälften består till väsentlig del av jordbrukare, vilkas
            bärg- ning också i hög grad är beroende av statlig medverkan i
            olika former.
          </p>
          <pb facs="riksdagen-motions-pdf/data/1959/mot_1959__ak__25/mot_1959__ak__25-002.pdf"/>
          <p>
            Motioner i Andra kammaren, nr 25 år 1959 5
          </p>
          <p>
            Inom Norrbottens län finns väldiga naturrikedomar framför allt
            i form av malmer och skog. Betydande delar av dessa tillgångar
            utnyttjas ännu inte alls. Trots detta baseras dock Sveriges export
            till stor del på naturrike- domarna i Norrbotten. Men förädlingsindustrien
            i länet är förhållandevis svagt utvecklad, malmerna säljes i huvudsak
            till utlandet, och även länets träexport består till övervägande
            del av råvaror och halvfabrikat. Norrbot- tens näringsliv är redan
            av denna anledning mycket konjunkturkänsligt, och därtill kommer
            att länets ekonomiska struktur i övrigt präglas av stag- nerande
            småjordbruk och annan säsongbetonad verksamhet. Även under högkonjunktur
            förekommer därför omfattande arbetslöshet i Norrbotten — tidvis
            flera tusen anmälda arbetslösa — och dessutom en mycket omfattande
            dold arbetslöshet. Länets landsting lät för några år se- dan verkställa
            en undersökning (statistiskt bearbetad av professorn vid Stockholms
            högskola S. G. W. Wahlund) som visade, att den del av länets befolkning
            som har jordbruk men tidvis måste söka arbete, även utom den egna
            fastigheten, hade sammanlagt 770 000 arbetslöshetsdagar per år.
            En- bart denna del av den dolda arbetslösheten motsvarar 2 500
            arbetslösa året runt. Därtill kommer ytterligare två kategorier,
            som icke heller figurerar i den offentliga arbetslöshetsstatistiken,
            nämligen dels tusentals kvinnor som är arbetslösa i den meningen
            att de är beredda att utföra förvärvsarbete men inte kan få något
            sådant och dels ett stort antal ungdomar som icke kunnat få arbete
            och inte heller kunnat beredas plats i skolor för äldre elever.
            Till belysning av sistnämnda förhållande kan åberopas bl. a. en
            under- sökning som gjordes av länsstyrelsen och arbetsmarknadsmyndigheterna
            i Norrbotten år 1956. Den visade att länet inom loppet av 15 år
            skulle få ett tillskott av 40 000 ungdomar i de åldrar då de antingen
            bör beredas arbete eller få tillfälle till fortsatt skolutbildning.
            Sedan dess har de högre skolornas kapacitet ökat något, men inte
            på långt när så mycket att de ens kan bereda plats för det antal
            elever som redan tidigare sökte inträde. Där- till kommer att
            den norrbottniska ungdomens möjligheter att få arbete eller skolplats
            söderut har blivit starkt begränsade på grund av vikande konjunk-
            turer även där. Utgår man från uppfattningen att arbetslöshet
            är slöseri med landets produktiva resurser, vågar man påstå att
            mycket stora värden går till spillo till följd av de förhållanden
            som råder i Norrbotten även under en högkon- junktur. En ordentlig
            undersökning om hur stor den dolda arbetslösheten i verkligheten
            är — framför allt i vilken mån kvinnornas och ungdomens arbetskraft
            står till förfogande —- skulle otvivelaktigt visa att det finns
            myc- ket att vinna genom en planmässig hushållning. Lokala myndigheter,
            som även utan grundligare undersökningar känner till dessa förhållanden,
            har också krävt att väg- och brobyggen, skogsvårds- arbeten etc.
            skulle tillgripas för att utnyttja den stora arbetskraftsreserv
          </p>
          <pb facs="riksdagen-motions-pdf/data/1959/mot_1959__ak__25/mot_1959__ak__25-003.pdf"/>
          <p>
            6 Motioner i Andra kammaren, nr 25 år 1959
          </p>
          <p>
            som finns i Norrbotten även under tider när det påstås råda full
            och till och med »överfull» sysselsättning. När »brist på arbetskraft»
            angavs som ett skäl mot att bygga vissa vägar i Tornedalen och
            förverkliga projektet om en mellanriksväg till Norge var detta
            sålunda icke ett sakligt argument. Så länge de här nämnda förhållandena
            icke tas med i bilden av länets resurser och behov blir också
            olika former av ekonomisk planering — t. ex. för nya statsindustrier
            och andra lokala åtgärder, tillfälliga arbeten och även anordningar
            som berör jordbruket och hantverket — otillräckliga och felinriktade.
            Om t. ex. en undersökning rörande tillgången på kvinnlig ar- betskraft
            skulle visa att det enbart i Norrbotten finns tusentals kvinnor
            som vill ha förvärvsarbete, måste man förutsätta att statliga
            och lokala myndigheter skall vidtaga särskilda åtgärder för att
            bereda dessa kvinnor sysselsättning. Allt som kan anföras till
            stöd för kravet om full sysselsätt- ning i andra fall gäller naturligtvis
            också i fråga om kvinnor som vill ha för- värvsarbete men inte
            kan få sådant. Genom samverkan mellan Landsorganisationen och
            Arbetsgivareförening- en är sedan 1951 en arbetsmarknadens kvinnonämnd
            verksam. Den har propagerat för likställighet mellan könen på
            arbetsmarknaden, verkat för att flickorna bereds tillträde till
            yrkesundervisning på samma villkor som pojkarna samt konfererat
            med länsarbetsdirektörer och andra om liknande frågor. Det är
            alltså en verksamhet helt i linje med de synpunkter vi anfört.
            Men det viktigaste fattas. Om nämndens strävanden att »påverka
            kvinnorna i syfte att öka deras yrkesmedvetande och ambition»
            skall få avsedd effekt, måste denna verksamhet kompletteras med
            åtgärder för att ställa lämpligt arbete till förfogande för kvinnorna.
            För Norrbottens del förefaller detta kunna ske endast genom ytterligare
            statlig industriverksamhet. Även ut- byggnaden av trä- och metallurgisk
            industri i hittills praktiserade former kommer att öka arbetstillfällena
            för kvinnor (kontorsarbete och service- verksamhet av olika slag
            etc.), men därutöver borde också tillskapas nya industrier, som
            lämpar sig för kvinnlig arbetskraft, t. ex. mekaniska verk- städer
            i anslutning till NJA :s produktion samt vidareförädling av cellulosa-
            produkter. Den omständigheten att staten har en dominerande ställning
            inom Norr- bottens ekonomiska liv och länet ändå drabbats värst
            av kris och brist- fällig ekonomisk planering brukar användas
            i den borgerliga propagandan som ett tillhygge mot arbetarrörelsen.
            Så blir det, säger man från det hållet, när man gör socialistiska
            experiment inom näringslivet. Detta är grovt bedrägeri. För det
            första är tillkomsten av statliga före- tag inte detsamma som
            socialism. Den beteckningen passar inte förrän för- statligandet
            kompletterats med en genomgripande omgestaltning av hela statsapparaten
            för att skapa en socialistisk produktionsordning. För det andra
            skall läget i Norrbotten jämföras med den situation som skulle
            ha uppstått om staten inte byggt järnverket och de statliga träförädlingsföre-
          </p>
          <pb facs="riksdagen-motions-pdf/data/1959/mot_1959__ak__25/mot_1959__ak__25-004.pdf"/>
          <p>
            Motioner i Andra kammaren, nr 25 år 1959 7 2
          </p>
          <p>
            tagen. Då hade läget överallt blivit sådant som det är i Töre
            kommun, så- som det är i Tornedalen och större delen av Norrbottens
            inland, där staten tyvärr ännu inte ingripit för att åstadkomma
            ett alternativ till det privat- kapitalistiska vanstyret. »Statsfienderna»
            på borgerligt håll har också blivit svarslösa på norr- bottningarnas
            frågor under flera årtionden, vilka alternativ de har att kom-
            ma med i stället för statsindustrier i Norrbotten. Det kommer
            med visshet aldrig mer att bli något uppsving genom privatkapitalistiska
            insatser i detta län. Därför måste staten ingripa ytterligare,
            mera målmedvetet och plan- mässigt. Till detta hör det gamla norrbottenskravet
            att NJA :s och ASSI:s verksam- het skall utvidgas ytterligare.
            Sedan dessa frågor behandlades senast i riks- dagen har nu lovats
            att förslag inom kort skall avgivas om ett plåtvalsverk i Luleå
            och utbyggnad av massa- och pappersproduktionen i Karlsborg och
            Piteå. Beträffande denna del av utbyggnadsprogrammet avvaktar
            vi själv- fallet företagsledningarnas och regeringens förslag.
            Men vi vill redan nu uttala den förhoppningen, att dessa förslag
            icke skall influeras av den pro- paganda som går ut på att de
            statliga företagens expansion skall få ske en- dast i den mån
            dessa företag var för sig kan klara investeringarna med egna medel.
            Det bör därvidlag erinras om att andra statsföretag i Norrbotten,
            gruvdriften, malmbanan, kraftverken och statsskogarna, ger stora
            överskott, som redan för länge sedan borde ha använts mer än hittills
            för att be- främja länets ekonomiska utveckling. Kritiken mot
            statsmakterna för bris- tande planmässighet och handlingskraft
            i Norrbotten ligger väsentligen på detta område. Inget privatkapitalistiskt
            företag i motsvarande situation skulle uraktlåta att samordna
            och utnyttja sina resurser. Men i fråga om statsföretagen i Norrbotten
            har till och med inträffat att NJA tvingats till kostbara driftstopp
            och andra besvär på grund av brist- fällig försörjning med järnmalm
            och elektrisk energi från andra stats- företag. I samband med
            planerna på NJA:s komplettering med ett plåtvalsverk bör nu åtgärder
            vidtagas för att få till stånd någon form av verkstadsindu- stri
            baserad på NJA :s produktion. Förhoppningarna om att sådana företag
            skulle uppstå utan statens medverkan har hittills visat sig grundlösa,
            och det är inte sannolikt att läget blir nämnvärt annorlunda därvidlag
            i fort- sättningen. Mycket talar för att en statlig bilindustri
            i Norrbotten skulle vara en bra metod för att dels åstadkomma
            ett mera differentierat närings- liv i detta län, men dels också
            för att uppnå vissa fördelar i fråga om utrikes- handel och valutaproblem.
            Om träförädlingen har tidigare sagts att det i Norrbotten inte
            finns till- räckligt med råvara för en utbyggnad av träindustrien.
            Nu har emellertid en offentlig utredning klarlagt att virkesuttaget
            i Norrbottens skogar kan ökas så att därigenom råvaror blir tillgängliga
            för en utvidgning av trä-
          </p>
          <pb facs="riksdagen-motions-pdf/data/1959/mot_1959__ak__25/mot_1959__ak__25-005.pdf"/>
          <p>
            8 Motioner i Andra kammaren, nr 25 år 1959
          </p>
          <p>
            industrien med 3 000 anställda. Då har ändå förutsatts att förädlingen
            i huvudsak skall avse framställning av plank, bräder och pappersmassa.
            Det vore säkerligen välbetänkt om de statliga företagen nu också
            använde sina resurser i Norrbotten för att bättre än hittills
            tillgodogöra sig upptäcktern2 inom cellulosakemien. Ett starkt
            skäl för en statlig planhushållning omfattande hela länet är,
            att råvaruutvinning och industrilokalisering därigenom skulle
            kunna ske med hänsyn även till sociala och befolkningspolitiska
            synpunkter, som eljest icke komme att bli tillgodosedda. Som exempel
            kan nämnas det läge som uppstått i fråga om gruvdriften. Det är
            måhända ur företagsekonomisk synpunkt förmånligt att gruv- industrien
            i Norrbotten koncentrerats till endast två kommuner. Men där-
            igenom uppstår också stora olägenheter och kostnader som drabbar
            såväl enskilda som staten och kommunerna. Nu har det blivit stor
            befolknings- anhopning på nuvarande gruvplatser med oerhörda svårigheter
            att ordna bostadsfrågor m. m., medan gammal kulturbygd på annat
            håll avfolkas, trots att det i vissa fall finns värdefulla malmfyndigheter
            även där. En alltför långt driven centralisering av vissa företagsgrenar
            får ödesdigra verkningar även för jordbruk, hantverk och andra
            näringar i de områden som blir avfolkade. På samma sätt förhåller
            det sig med träindustrien. Det är troligt — så- som också framhållits
            i landshövding Näslunds skrivelse till regeringen efter utredningen
            om skogstillgångarna i Norrbotten — att man med nutida tek- nik
            kan förlägga vissa former av trämasseindustri även till inlandet.
            Även mekanisk industri, inordnad i en ekonomisk plan för hela
            länet, skulle kunna utformas så att flera kommuner i olika delar
            av Norrbotten finge stimulans för fortsatt ekonomisk utveckling.
            I en skrivelse till regeringen i slutet av 1958 har länsstyrelsen
            i Norrbotten hemställt om en väsentlig ökning av anslagen till
            vägarbeten i länet. » Radi- kala åtgärder på detta område skulle
            stimulera länets näringsliv i sin hel- het&gt;, framhåller länsstyrelsen.
            Dessutom behövs en ordentlig upprustning av landsvägsbroarna för
            att möjliggöra ett bättre utnyttjande av lastbilar- nas kapacitet.
            Väg- och brobyggnader är också lämpliga objekt för att snabbt
            ordna sysselsättning åt arbetslösa. Till de ännu bestående handikapp
            som Norrbottens näringsliv och enskil- da betungas av hör bl.
            a. att drivmedelskostnaderna för landsvägstrafiken är avsevärt
            högre än annorstädes samt att också fraktkostnaderna för varor
            till och från centrala landsdelar blir mycket höga. Befolkningen
            i avlägset liggande landsdelar skulle kunna beredas likställighet
            i dessa hänseenden genom differentiering av drivmedelsskatter
            och SJ:s fraktsatser. De synpunkter vi anfört med utgångspunkt
            från läget i Norrbotten är i flera avseenden tillämpliga även
            på situationen i vissa andra län. Framför allt gäller detta norrlandslänen.
            Men det finns också på annat håll stort
          </p>
          <pb facs="riksdagen-motions-pdf/data/1959/mot_1959__ak__25/mot_1959__ak__25-006.pdf"/>
          <p>
            Motioner i Andra kammaren, nr 25 år 1959 9
          </p>
          <p>
            behov av mera genomgripande och planmässigare åtgärder från statsmakter-
            na för att åstadkomma full sysselsättning och i övrigt bereda
            de stora folk- skikten tryggare levnadsförhållanden. Med åberopande
            av det anförda och under hänvisning även till motionen nr 19 föreslår
            vi, att riksdagen beslutar att i skrivelse till Kungl. Maj:t hemställa
            om åtgärder för att allsidigt utnyttja naturtill- gångar och arbetskraft
            i Norrbottens län samt åstadkomma en samordning av statsföretagens
            verksamhet för att få till stånd en så rationell drift som möjligt,
            ett bättre diffe- rentierat näringsliv och full sysselsättning.
          </p>
          <p>
            Stockholm i januari 1959 Helmer Holmberg Knut Senander H. Hagberg
          </p>
          <p>
            Gustav Johansson Henning Nilsson
          </p>
        </div>
      </div>
    </body>
  </text>
</TEI>
