<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00035">
  <teiHeader>
    <fileDesc>
      <titleStmt>
        <title>med anledning av propositionen 1978/79:12 om underhåll till barn och frånskilda, m. m.</title>
        <author>av Inger Lindquist och Håkan Winberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:12 om underhåll till barn och frånskilda, m. m.</title>
          <idno type="rdwebb">G20235</idno>
          <rs type="number">35</rs>
          <ref type="dokument_url_text">http://data.riksdagen.se/dokument/G20235/text</ref>
          <ref type="dokument_url_html">http://data.riksdagen.se/dokument/G20235</ref>
          <ref type="dokumentstatus_url_xml">http://data.riksdagen.se/dokumentstatus/G20235</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PYvc2Ms52QaV2Vib4qJGzv</idno>
            <name>INGER LINDQUIST</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Li9GYUci4aMEKpg1gPEqQi</idno>
            <name>HÅKAN WINBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pad9aW7KyeMc1vkxPoRwpy" type="signed"/>
        <correspContext corresp="i-Pad9aW7KyeMc1vkxPoRwpy">
          <note type="signatory" corresp="i-PYvc2Ms52QaV2Vib4qJGzv"/>
          <note type="signatory" corresp="i-Li9GYUci4aMEKpg1gPEqQi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__35/mot_197879__35-001.pdf"/>
      <fw xml:id="i-9zGbCfTmx32sKn9XhSTwe2">
        Mot. 1978/79:35 9
      </fw>
      <div xml:id="i-LcozK3yjWBGQeV2mJ3QNP7" type="motHeader">
        <div xml:id="i-FD1DwEaxnTkeU2p3ScYpAS" type="motTitle"/>
        <div xml:id="i-FWqQeggbSmbb1KNcs4xKuv" type="motSubmissionInfo"/>
      </div>
      <div xml:id="i-UokcBNoEFQDDmCj5yXCrS7" type="motBody">
        <div xml:id="i-XhWtKEenk3qjSTpTpUuuww">
          <p xml:id="i-Vm7kbPZW7c46xRZWF4a4Ut">
            Motion
          </p>
          <p xml:id="i-FqyW4nTJLkDJee6m6Xwq17">
            1978/79:35
          </p>
          <p xml:id="i-MLuVLtntMGqeA2YfR1aESz">
            av Inger Lindquist och Håkan Winberg med anledning av propositionen
            1978/79:12 om underhåll till barn och frånskilda, m. m.
          </p>
          <p xml:id="i-Gp7ZP7ciidYhEJKZWKpesp">
            11 kap. 14 $ giftermålsbalken innehåller bestämmelser om den
            underhålls- skyldighet som efter äktenskapsskillnad kan åläggas
            ena maken gentemot den andra. I paragrafens andra stycke heter
            det: ” Är bidraget bestämt att utgå på särskilda tider och ingår
            den underhållsberättigade nytt äktenskap, skall bidrag ej vidare
            utgå.” Familjelagssakkunniga har i sitt delbetänkande Underhåll
            till barn och frånskilda (SOU 1977:37) föreslagit att den citerade
            bestämmelsen skall utgå. De sakkunniga har därvid framhållit att
            en bidragsberättigad person som gifter om sig går miste om underhållsbidraget
            för all framtid medan däremot en bidragsberättigad som sammanbor
            med annan men inte ingår formellt äktenskap inte automatiskt förlorar
            sitt underhållsbidrag. Det är enligt de sakkunniga angeläget att
            reellt likartade fall blir lika behandlade. En möjlighet skulle
            då vara att jämställa äktenskaplig samlevnad med nytt äktenskap.
            Det skulle emellertid medföra uppenbara svårigheter att i det
            enskilda fallet fastställa om det är fråga om äktenskaplig samlevnad.
            De sakkunniga har därför i stället valt att upphäva regeln att
            underhållsbidrag skall upphöra vid omgifte. Flertalet remissinstanser
            har avstyrkt förslaget. Från skilda domstolar har därvid gjorts
            gällande bl. a. att förslaget är stötande, förvånande och att
            det knappast torde ha någon förankring hos allmänheten. Advokatsamfundet
            har framhållit att en annan ordning än den nuvarande för de flesta
            skulle framstå som onaturlig och för en del t. o. m. anstötlig
            samt att förslaget sannolikt skulle föranleda ett stort antal
            onödiga mål om jämkning av underhållsbidrag. Propositionen ansluter
            sig emellertid till de sakkunnigas förslag. Ett skäl för förslaget
            är tydligen en önskan att understryka vardera partens självständighet
            efter en äktenskapsskillnad. Har ena parten vid skilsmässan blivit
            berättigad till bidrag skall det också utgå även sedan den bidragsberät-
            tigade gift om sig. Det är möjligt att en sådan regel kan sägas
            vara teoretiskt riktig och genomförbar på sikt men det är helt
            klart att den saknar förankring i nu gällande rättsuppfattning.
            Enligt vår mening måste det vara principiellt felaktigt att införa
            en regel som inte bara saknar stöd hos allmänheten utan även enligt
            remissinstanserna skulle te sig onaturlig och stötande. En sådan
            extrem bestämmelse måste vidare försvåra strävan efter likformighet
            med andra länders familjelagstiftning och hämma det internationella
            lagstift- ningssamarbetet.
          </p>
          <pb facs="riksdagen-motions-pdf/data/197879/mot_197879__35/mot_197879__35-002.pdf"/>
          <p xml:id="i-VMLtJPE4K26GCjvh8sLQLU">
            Bestämmelserna strider enligt vår uppfattning mot den på äktenskapet
            grundade underhållsskyldigheten mellan makar. Den möjliggör dubbel
            underhållsskyldighet, dels från tidigare make, dels från make
            i det sist ingångna äktenskapet. Den rimmar också illa med att
            pension till efterle- vande make i regel upphör vid omgifte. Det
            i propositionen angivna skälet för att slopa den tidigare regeln,
            nämligen att underhållsskyldigheten inte skall vara avhängig av
            vilken samlevnadsform den underhållsberättigade valt — nytt äktenskap
            eller samlevnad — är i viss mån missvisande. Genom att ny make
            men ej sammanboende har laglig skyldighet att bidra till andra
            partens underhåll är samlevnadsformerna inte helt jämförbara.
            Den nuvarande regeln om att underhållsbidrag ej skall utgå vid
            omgifte bör enligt vår mening alltjämt äga giltighet. Det bör
            ankomma på utskottet att utarbeta erforderlig författningsändring.
            Med hänvisning till vad som anförts hemställs att riksdagen beslutar
            att i den i propositionen föreslagna 14 a $i 11 kap. giftermålsbalken
            införa en bestämmelse motsvarande den som nu återfinns i samma
            kapitels 14 $, andra stycke, andra punkt.
          </p>
          <p xml:id="i-RJfMM51ueCXdA7Nt2i27CK" type="date">
            Stockholm den 6 november 1978
          </p>
          <div xml:id="i-3SSRFW9vwg3BfXHTUZDvJZ" type="signatureBlock">
            <p xml:id="i-hsHQYLa7WKhKZ8Njngvui" who="i-PYvc2Ms52QaV2Vib4qJGzv" type="signature">
              INGER LINDQUIST (m)
            </p>
            <p xml:id="i-H5N78mPkN2xaWXCUcxVBz4" who="i-Li9GYUci4aMEKpg1gPEqQi" type="signature">
              HÅKAN WINBERG (m)
            </p>
          </div>
        </div>
      </div>
    </body>
  </text>
</TEI>
