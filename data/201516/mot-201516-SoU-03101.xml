<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-03101">
  <teiHeader>
    <fileDesc>
      <titleStmt>
        <title>Ändrade villkor för försörjningsstöd</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3101 av Markus Wiechel (SD)</title>
          <idno type="rdwebb">H3023101</idno>
          <rs type="number">3101</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3023101/text</ref>
          <ref type="dokument_url_html">http://data.riksdagen.se/dokument/H3023101</ref>
          <ref type="dokumentstatus_url_xml">http://data.riksdagen.se/dokumentstatus/H3023101</ref>
          <ref type="docx">http://data.riksdagen.se/fil/64B44131-3076-4837-874A-5D63913759BB</ref>
          <ref type="pdf">http://data.riksdagen.se/fil/1FA63162-7D2C-4747-BF07-86195E6C9DDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2PfPv9cbgaADnype3YgssC" type="signed"/>
        <correspContext corresp="i-2PfPv9cbgaADnype3YgssC">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-QP4FHUrdg6b519aK3f73Jz" type="submitted">
          <date when="2015-10-06"/>
          <time when="16:05:06"/>
        </correspAction>
        <correspAction xml:id="i-QQAt6vyVaevgMLgAT8iXn9" type="referred">
          <date when="2015-10-13"/>
        </correspAction>
        <correspAction xml:id="i-66Zi2j8UXwvSUQPW8ANNrv" type="assigned">
          <date when="2016-04-27"/>
          <time when="13:12:29"/>
        </correspAction>
        <correspContext corresp="i-66Zi2j8UXwvSUQPW8ANNrv">
          <ref type="assignedTo">Socialutskottet</ref>
        </correspContext>
        <correspAction xml:id="i-7g4a2j4npE2cozzTUjxxPy" type="behandlas_i"/>
        <correspContext corresp="i-7g4a2j4npE2cozzTUjxxPy">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EfC1S2HZjPKDEfdPshwevK" type="motHeader">
        <div xml:id="i-4YBDFaW4enw1N8PNoF89H6" type="motTitle">
          Motion till riksdagen 2015/16:3101 av Markus Wiechel (SD) Ändrade
          villkor för försörjningsstöd
        </div>
      </div>
      <div xml:id="i-CbE3KANvMCtUUJ7sxhpzRP" type="motBody">
        <div xml:id="i-NFSTjfLEkbQtw15oDAE1uT" type="motProposal" subtype="förslag">
          <head xml:id="i-XWpmGnfiB4TcTsW36zM6eK">
            Förslag till riksdagsbeslut
          </head>
          <list xml:id="i-5GyH1iXrwXUzNAgZ4h7dLb" style="ol">
            <item xml:id="i-Xa7rhMRTPqPxJFc9gvJYBx">
              Riksdagen ställer sig bakom det som anförs i motionen om att
              se över socialtjänstlagen för att införa tydliga nationella prestationskrav
              i samband med utbetalning av försörjningsstöd och tillkännager
              detta för regeringen.
            </item>
            <item xml:id="i-6NDUaADt4gXJyRavXNgejz">
              Riksdagen ställer sig bakom det som anförs i motionen om att
              erbjuda högre försörjningsstöd till de som väljer att deltidsarbeta
              men inte får en lön som överstiger ett 100-procentigt försörjningsstöd
              och tillkännager detta för regeringen.
            </item>
            <item xml:id="i-H4f6DC63YdRAQaJ5bHjq15">
              Riksdagen ställer sig bakom det som anförs i motionen om att
              möjliggöra samhällstjänster för dem som saknar arbete, och riksdagen
              tillkännager detta för regeringen.
            </item>
          </list>
        </div>
        <div xml:id="i-DTEEBS4Nv2eRX53Z9gYYvj" type="motContent">
          <head xml:id="i-8fkS2HyscwKA1mXCQyxS5t" type="h1">
            Motivering
          </head>
          <p xml:id="i-Dm7jTLQ2CrXqfKaN1yfgHo">
            I Sverige är vi lyckligt lottade. Vi är lyckligt lottade för
            att våra förfäder har byggt upp ett välfärdssystem som bygger
            på att vi tillsammans hjälper varandra när vi behöver hjälp. Trygghetssystemet
            i Sverige är unikt och för många runt om i världen en förebild
            för hur de vill ha det i sina länder. Detta är något vi bör ta
            tillvara och ingenting som får raseras. Det är lätt för oss att
            ta dessa förmåner för givet och därför är det viktigt att också
            visa att med rättigheter följer skyldigheter.
          </p>
          <p xml:id="i-BR24yWkSABiPHAAhVqCjD3">
            De som söker försörjningsstöd vill allt som oftast inget hellre
            än att skaffa sig en sysselsättning. Ofta handlar det om personer
            som arbetat, som tagit ströjobb alternativt inte kommit in på
            arbetsmarknaden överhuvudtaget. Oavsett hur en specifik situation
            ser ut kan det vara av stor vikt att samhället sätter press och
            ökar motivationen till att söka sysselsättning. Med ökad sysselsättning
            ökar således också chanserna till ett framtida drömjobb då det
            ger nya erfarenheter och kunskaper. Aktiveringskrav kan ge flera
            positiva effekter, inte minst får en person som söker sysselsättning
            press på sig att verkligen leta efter något som förhoppningsvis
            också passar vederbörande ganska bra. Sökandet i sig kan hjälpa
            till att öppna ögonen för egna idéer och eventuellt stimulera
            och göra dem till verklighet. Personer som fått stimulans att
            aktivera sig under arbetslösheten kan få ökad lust att hitta ett
            arbete och därför bör man som enskild person aktivt ha sökt sysselsättning
            för att erhålla försörjningsstöd.
          </p>
          <p xml:id="i-CELf2BnEXqcuuNhinoxn9s">
            Det behöver inte nödvändigtvis bara handla om att aktivt söka
            arbete, utan även sysselsätta sig med annat, så som exempelvis
            praktik, utbildning eller annat som man kan ägna sig åt under
            några timmar per dag. Att öka sysselsättningen är viktigt för
            att förbättra folkhälsan eftersom passivitet riskerar leda till
            ökad depression eller rastlöshet. Även om försörjningsstödet betalas
            ut av kommuner är det en nationell angelägenhet att folkhälsan
            är god och att sysselsättningen är hög. För utbetalning av försörjningsstöd
            i framtiden bör kraven på sysselsättning vara hårdare, vilket
            således också bör framgå i socialtjänstlagen.
          </p>
          <p xml:id="i-9wn11gLrRdAPjGfjoGr8za">
            Många tror att arbetssökande väljer att ta de jobb de kan få
            om de har den möjligheten. Tyvärr är det inte alltid så verkligheten
            ser ut. Ett av skälen till detta är att lönen är lägre eller lika
            låg som den ersättning man skulle kunna få från försörjningsstöd,
            vilket gör att det kanske inte alltid är ett enkelt steg för exempelvis
            långtidsarbetslösa. Även om det på sikt oftast lönar sig att ta
            jobbet man erbjuds väljer många att inte göra det då de under
            en längre tid tvingats leva med en svag ekonomi. Detta måste åtgärdas,
            vilket kan göras om man som morot för att man valt att ta ett
            lågbetalt arbete kan få en liten kompensation så att det alltid
            lönar sig mer att arbeta.
          </p>
          <p xml:id="i-HS8FUP4oY2WTySsuSP8BNH">
            Samhall startade en gång i tiden för att arbetslösa skulle få
            chansen att bidra till samhället och samtidigt få en merit för
            att fortsatt kunna söka jobb. Arbetslivserfarenhet är i dagens
            samhälle oerhört högt värderat, och ökar människors kvalifikationer
            för framtida arbeten markant. Detta borde, och kan utvecklas så
            att även lågutbildade, nyanlända och andra personer som har det
            förhållandevis svårt att få jobb dels får göra rätt för sig, dels
            får en merit att skriva upp på sitt cv. Arbetsmoralen kan stärkas,
            och den psykiska ohälsan, som i många fall kan kopplas till passivitet,
            kan minska. Kritiken mot detta system är att denna sorts tjänster
            skulle konkurrera ut privata aktörer, men faktum är att det idag
            finns oerhört många områden som inte är beroende av en privat
            aktör på marknaden. Om vissa tjänster, så som exempelvis skötsel
            av kommunal mark eller soptömning, ändå utförs av kommunalt anställda
            kan fler människor få sysselsättning samtidigt som kommunerna
            får en chans att få mer gjort. Sysselsättningen blir som en sorts
            villkorad praktik.
          </p>
          <p xml:id="i-T9ms9xRGVYed68E3kAAnzB">
            Riksdagen bör ge regeringen i uppgift att ta fram ett system
            där arbetslösa men arbetsdugliga personer erbjuds sysselsättning
            mot att de också får försörjningsstöd.
          </p>
        </div>
        <div xml:id="i-7XCDuTaQvvd9mggNVKZxSH" type="motSignatures">
          <list xml:id="i-ESCVq4mi7nC4SfuZBgRRVu">
            <item xml:id="i-MTjFqnpW3nuKw1FdzQSraJ" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
