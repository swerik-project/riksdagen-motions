<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04085">
  <teiHeader>
    <fileDesc>
      <titleStmt>
        <title>Bedövning av djur inför slakt</title>
        <author corresp="i-KmY3t8VznGaS11qXwo1gNg i-DeptGBZtEQx7vKbsL6e4hX">av Elisabeth Falkhaven och Emma Hult (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4085 av Elisabeth Falkhaven och Emma Hult (båda MP)</title>
          <idno type="rdwebb">H9024085</idno>
          <rs type="number">4085</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024085/text</ref>
          <ref type="dokument_url_html">http://data.riksdagen.se/dokument/H9024085</ref>
          <ref type="dokumentstatus_url_xml">http://data.riksdagen.se/dokumentstatus/H9024085</ref>
          <ref type="docx">http://data.riksdagen.se/fil/B4794845-B707-47B2-99D2-E72BFB79A8E6</ref>
          <ref type="pdf">http://data.riksdagen.se/fil/0E2D524F-AD61-40CB-8DCB-ED0BE272C58F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KmY3t8VznGaS11qXwo1gNg</idno>
            <name>Elisabeth Falkhaven</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-LLCb3HsNUgd6ioadgqbVjj" type="signed"/>
        <correspContext corresp="i-LLCb3HsNUgd6ioadgqbVjj">
          <note type="signatory" corresp="i-KmY3t8VznGaS11qXwo1gNg"/>
          <note type="signatory" corresp="i-DeptGBZtEQx7vKbsL6e4hX"/>
        </correspContext>
        <correspAction xml:id="i-DepgJPsXKqz3WVJi8ZhGAc" type="submitted">
          <date when="2021-10-05"/>
          <time when="16:38:20"/>
        </correspAction>
        <correspAction xml:id="i-E41i5sGupECdwUkYkhJbM8" type="reviewed">
          <date when="2021-10-05"/>
          <time when="19:26:25"/>
        </correspAction>
        <correspAction xml:id="i-54UzZcz14QoqKF8MduMMZh" type="referred">
          <date when="2021-10-14"/>
        </correspAction>
        <correspAction xml:id="i-QgrPYhAuT5cxEjuKnL4cc" type="assigned">
          <date when="2022-04-28"/>
          <time when="16:17:00"/>
        </correspAction>
        <correspContext corresp="i-QgrPYhAuT5cxEjuKnL4cc">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-LGc3vczxTtUjDD5UJHUhzN" type="behandlas_i"/>
        <correspContext corresp="i-LGc3vczxTtUjDD5UJHUhzN">
          <ref type="uppgift">2021/22:MJU21</ref>
          <ref type="ref_dok_id">H901MJU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU21</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-F9V17t5g2bhK7mr8QRUG5X" type="behandlas_i"/>
        <correspContext corresp="i-F9V17t5g2bhK7mr8QRUG5X">
          <ref type="uppgift">2021/22:MJU22</ref>
          <ref type="ref_dok_id">H901MJU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU22</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4085 av Elisabeth Falkhaven och
          Emma Hult (båda MP) Bedövning av djur inför slakt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Wjw46WLvFCVKShNSuvwQEE">
            Förslag till riksdagsbeslut
          </head>
          <list style="ol">
            <item xml:id="i-214ftpH62sDBcj1nPiyv19">
              Riksdagen ställer sig bakom det som anförs i motionen om att
              ge regeringen i uppdrag att införa slutdatum för koldioxidbedövning
              av grisar, koldioxidbedövning av fiskar och elbadsbedövning av
              fåglar vid slakt och tillkännager detta för regeringen.
            </item>
            <item xml:id="i-VGswZ4oW4oNY6DzCWETLgK">
              Riksdagen ställer sig bakom det som anförs i motionen om att
              det behövs förutsättningar för mer forskning om bedövning vid
              slakt av djur, framför allt fiskar och grisar, och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-R1EA3RwE5gL4iX4STri4Rv" type="h1">
            Motivering
          </head>
          <p xml:id="i-3EewYR6HHr64w2ERsj1fRU">
            Enligt svensk djurskyddslag ska djur bedövas vid slakt och de
            ska skonas från onödigt lidande och obehag. I djurskyddsförordningen
            slås fast att bedövningen ska ges så att djuret snabbt blir medvetslöst.
            Detaljerade regler kring bedövningen och vilka bedövningsmetoder
            som är tillåtna finns i Jordbruksverkets föreskrifter om slakt
            och annan avlivning (saknummer L 22).
          </p>
          <p xml:id="i-5XQEgmNQ6TY5xqHdFR3UKJ">
            Att djur bedövas, det vill säga görs medvetslösa, innan avblodningen
            är mycket viktigt ur ett djurvälfärdsperspektiv. Hur djuren hanteras
            innan och i samband med bedövningen har stor betydelse för djurvälfärden.
            Vilken bedövningsmetod som används spelar en avgörande roll. Tyvärr
            är det så att de vanligaste bedövningsmetoderna som används i
            Sverige vid slakt av kycklingar och hönor, grisar och fiskar har
            allvarliga brister och det har varit belagt vetenskapligt i 20
            år.
          </p>
          <p xml:id="i-V9xTujYc1MyE9cgWsi3EVJ">
            Det behövs ett slutdatum för de plågsamma bedövningsmetoderna
            och resurser till mer forskning om metoder som orsakar djuren
            mindre stress, smärta och rädsla. När politiken vågar sätta ned
            foten kommer det att tas fram lösningar. Det visar historien.
            Forskning behövs framförallt vad gäller grisar och fiskar. För
            kycklingar och hönor finns det alternativ som ur ett djurvälfärdsperspektiv
            är bättre än elbadsbedövningen och som redan används på vissa
            platser idag.
          </p>
          <head xml:id="i-VjAbM7aZE7YVeBaQco9iF5" type="h1">
            Koldioxidbedövning av grisar
          </head>
          <p xml:id="i-4d5tizE16N2ws4xKW1kcbn">
            Vid slakt av grisar är koldioxidbedövning den vanligaste bedövningsmetoden
            i Sverige. Trots att grisar upplever starkt obehag och får kvävningskänslor
            av koldioxid.1 Det kan ta uppemot 1½ minut i gasen innan de förlorar
            medvetandet.2 Redan 2004 påpekade EFSA (Europeiska myndigheten
            för livsmedelssäkerhet) att den gas som används vid bedövning
            ska vara icke aversiv och att forskning i syfte att hitta andra
            bättre gasblandningar var av hög prioritet.1 I ett yttrande från
            2020 av EFSA bekräftas igen att koldioxidbedövning av grisar vid
            slakt innebär ett allvarligt djurskyddsproblem och måste ersättas
            av andra metoder. Koldioxidgasen är mycket aversiv och orsakar
            grisarna smärta, rädsla och andnöd.3 Enligt EFSA behövs mer forskning
            och utveckling av andra bedövningsmetoder. I en SLU-rapport, till
            Jordbruksverket, från 2020, om bedövning av grisar vid slakt konstateras
            att det behövs mer forskning om bedövningsmetoder eller system
            som vore att föredra.4 Forskare vid svenska RISE har också slagit
            fast att det finns ett stort behov av forskning och utveckling
            för att hitta lösningar för ökad djurvälfärd vid bedövning av
            grisar vid slakt.5
          </p>
          <head xml:id="i-GzFm8UnnaB4yoR6DFaGHLy" type="h1">
            Koldioxidbedövning av fiskar
          </head>
          <p xml:id="i-6kv1weBt57jqADUhMC6Ndr">
            I Norge har koldioxidbedövningen vid fiskslakt varit förbjuden
            sedan 2012. I Sverige är fortfarande koldioxidbedövning en vanlig
            bedövningsmetod vid slakt av fiskar i vattenbruket. Metoden är
            billig och praktisk eftersom många fiskar kan hanteras samtidigt,
            men den har allvarliga brister eftersom koldioxid orsakar fiskarna
            starkt obehag och stress.1, 6 Metoden kan också göra fiskarna
            orörliga så att det ser ut som att de är bedövade medan de i själva
            verket är vid medvetande. Eftersom bedövningen är ineffektiv finns
            det risk för att fiskarna utsätts för avblodning och urtagning
            vid fullt medvetande. I december 2019 konstaterade SLU:s vetenskapliga
            råd för djurskydd i sitt yttrande om bedövning vid slakt av fiskar
            att användning av koldioxidgas inte är en etiskt acceptabel metod
            för bedövning eller avlivning av fiskar, samt för att i framtiden
            säkerställa att fiskar bedövas vid slakt på ett djurskyddsmässigt
            acceptabelt och långsiktigt hållbart sätt krävs artspecifika vetenskapliga
            studier, som i samarbete mellan forskare och företag leder till
            utveckling av lämplig utrustning och metodik.7 Det pågår forskning,
            bland annat av forskare i Sverige inom FRESH som är ett projekt
            mellan Sveriges lantbruksuniversitet och Göteborgs Universitet.
          </p>
          <p xml:id="i-YWaecGe6SJukgXcxrNHy7X">
            Det råder inga tvivel om att koldioxiden är dålig och behöver
            få ett slut, men än saknas en del svar på frågan om vilken eller
            vilka bedövningsmetoder som fungerar väl. Därför behövs både ett
            slutdatum för när koldioxidbedövningen inte längre får användas
            och resurser till forskning.
          </p>
          <head xml:id="i-93mRVZzj2KxMppzRsK2Re8" type="h1">
            Elbadsbedövning av fåglar
          </head>
          <p xml:id="i-AE7CXViwV45ZoRrHwguTRN">
            En vanlig bedövningsmetod vid slakt av kycklingar och hönor är
            den så kallade elbadsbedövningen. Kycklingarna och hönorna hängs
            upp och ned i benen, när de fortfarande är vid medvetande. Det
            är obehagligt och gör ont, särskilt för de individer som redan
            innan hade ont i benen.1, 8 Därefter förs deras huvuden ner i
            ett elektrifierat vattenbad innan halsen skärs upp för avblodning
            och de slutligen skållas i hett vatten. Om djurets huvud missar
            elbadet eller kniven som skär upp halsen, blir inte djuret tillräckligt
            medvetslös och avlivad utan riskerar att skållas levande. Sedan
            2004 har EFSA rekommenderat att elbadsbedövning med upphängning
            innan bedövning ska fasas ut, då det orsakar smärta och stress
            hos kycklingar och andra fåglar.1 De fåglar som inte bedövas med
            levande upphängning och elbad bedövas med gas som har färre djurvälfärdsrisker.9
          </p>
          <head xml:id="i-WpqSyhTkzhBny7UcdKNNpB" type="h1">
            Källor
          </head>
          <p xml:id="i-Us4jqZyvFpoMUcGrPo7ebb">
            1. EFSA (2004) Opinion of the Scientific Panel on Animal Health
            and Welfare (AHAW) on a request from the Commission related to
            welfare aspects of the main systems of stunning and killing the
            main commercial species of animals. EFSA Journal 2(7): 45.
          </p>
          <p xml:id="i-HuL7zsKKdJMPK9hR5Hg2DL">
            2. Atkinson S et al. (2015) Group stunning of pigs during commercial
            slaughter in a Butina pasternoster system using 80% nitrogen and
            20% carbon dioxide compared to 90% carbon dioxide. Sveriges Lantbruksuniversitet,
            Department of Animal Environment and Health.
          </p>
          <p xml:id="i-FE4HSoHPPm9kDm8zaUYLgL">
            3. EFSA Panel on Animal Health and Welfare (AHAW) (2020) Welfare
            of pigs at slaughter. Scientific opinion adopted 20 maj 2020.
            EFSA Journal 2020;18(6):6148.
          </p>
          <p xml:id="i-Kv4CoCdjUg14d7thccwXQU">
            4. Wallgren T, Wallenbeck A, Berg C (2020) Bedövningsmetoder
            för gris vid slakt. Rapport till Jordbruksverket. Sveriges Lantbruksuniversitet.
            Rapport 51.
          </p>
          <p xml:id="i-YEPrFRMN33HTdgMmB1yBvB">
            5. Sindhøj E, Lindahl C, Bark L (2021) Review: Potential alternatives
            to high-concentration carbon dioxide stunning of pigs at slaughter.Animal.
            2021 Mar;15(3):100164.
          </p>
          <p xml:id="i-5P5jjFg8fWZGSNvVT73nsG">
            6. Robb &amp; Kestin (2002) Methods used to kill fish: Field
            observations and literature reviewed. Animal Welfare 11, 269–292.
          </p>
          <head xml:id="i-LnLusSE7YrSJtoJrKHWx6m" type="h1">
            7. SLU (2019) Yttrande från SLUs vetenskapliga råd för djurskydd
            om bedövning vid slakt av fisk.
          </head>
          <p xml:id="i-5cBc2G7WQMckFEr8yGfWYG">
            8. Bedanova I et al. (2007) Stress in broilers resulting from
            shackling. Poultry Science 86 (6): 1065–1069.
          </p>
          <head xml:id="i-9pmwyjAsfJ8RTbyzg6sYJk" type="h1">
            9. EFSA (2019) Slaughter of animals: poultry. Scientific opinion.
            EFSA Journal 17(11): 5849.
          </head>
        </div>
        <div type="motSignatures">
          <list>
            <item xml:id="i-6JvLTYoHtWJ4LK9bbW8a1Z">
              Elisabeth Falkhaven (MP)
            </item>
            <item xml:id="i-EZAJWSWVnk8hE9A3wJFGBm">
              Emma Hult (MP)
            </item>
          </list>
        </div>
      </div>
    </body>
  </text>
</TEI>
