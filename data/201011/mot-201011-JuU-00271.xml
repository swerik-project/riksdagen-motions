<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00271">
  <teiHeader>
    <fileDesc>
      <titleStmt>
        <title>Åtgärder för att skydda de skyddade</title>
        <author corresp="i-JSSYZnWrKjtbfWDmu1qLSb">av Magdalena Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att skydda de skyddade</title>
          <idno type="rdwebb">GY02Ju271</idno>
          <rs type="number">Ju271</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju271/text</ref>
          <ref type="dokument_url_html">http://data.riksdagen.se/dokument/GY02Ju271</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju271</ref>
          <ref type="doc">http://data.riksdagen.se/fil/56789F64-99D8-41C1-B7F3-B5DBBC4ADEE2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2nCW2tJ9mxzyRS8tsuzZ6B" type="signed"/>
        <correspContext corresp="i-2nCW2tJ9mxzyRS8tsuzZ6B">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-E7ehDXsaT8gAExqsa11aym" type="numbering">
          <date when="2010-10-28"/>
        </correspAction>
        <correspAction xml:id="i-HdfjKC2Hk9dXsG3xRJCuX" type="submission">
          <date when="2010-10-26"/>
        </correspAction>
        <correspAction xml:id="i-NzTUJ373wCM1Mwz98RjUSN" type="transfer">
          <date when="2010-10-25"/>
        </correspAction>
        <correspAction xml:id="i-HgYqeNUbK8dhs8vJ5Y4Xvs" type="assigned"/>
        <correspContext corresp="i-HgYqeNUbK8dhs8vJ5Y4Xvs">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CwS2YJFihYmbPVSLzv3FCk" type="motBody">
        <div xml:id="i-2CPPcfaMHYJmpTo5psxFmz" type="motProposal" subtype="förslag">
          <head xml:id="i-SawtssvStzPp7AdqsxgyQy">
            Förslag till riksdagsbeslut
          </head>
          <list xml:id="i-KRALB7F5MCHxFGTUzdHr1J" style="ol">
            <item xml:id="i-44x6C4QTYZazSLzCwqZpJN">
              Riksdagen tillkännager för regeringen som sin mening vad som
              anförs i motionen om ett nationellt centrum till gagn för personer
              med skyddad identitet.
            </item>
            <item xml:id="i-U1KUkqMvYDJdZidQnwMqYR">
              Riksdagen tillkännager för regeringen som sin mening vad som
              anförs i motionen om byte av personuppgifter. 1
            </item>
          </list>
          <p xml:id="i-HZnvNAbN149R6m1qYfrKNA">
            1 Yrkande 2 hänvisat till SkU.
          </p>
        </div>
        <div xml:id="i-KjrLvzp4MzrXBTxBtdBcrF" type="motContent">
          <head xml:id="i-DwWXTFseCyepMKLNFv8Rjf" type="h1">
            Motivering
          </head>
          <p xml:id="i-UGBrmubrgsZ84t6DfURzxq">
            De anmälda misshandelsbrotten mot såväl män som kvinnor och barn
            har, med något undantag, ökat kontinuerligt under de senaste tio
            åren. Även de anmälda våldtäkterna har ökat årligen under de senaste
            tio åren. Mellan 2008 och 2009 har många brottskategorier minskat
            men inte ofredande, olaga hot, fridskränkning och misshandel.
            Likaså anmäldes under 2009 cirka 4 300 överträdelser av besöksförbud,
            en ökning med 13 procent sedan föregående år.
          </p>
          <p xml:id="i-3HSxGQn2kCLzcGeGCJ5aNk">
            Skatteverket presenterade nyligen en undersökning som visar att
            det finns i dag drygt 12 000 människor som lever med skyddad identitet
            och den siffran har tredubblats på mindre än 20 år.
          </p>
          <p xml:id="i-SnbySiAPkbZYAArzbEc5rX">
            Det är ingen positiv utveckling och det krävs ett stort arbete
            för att komma tillrätta med detta. Framförallt är det ett måste
            för alla enskilda människor som finns bakom alla dessa siffror,
            dvs. de som inte känner sig fria och trygga i vardagen utan lever
            med konstant oro för hot, våld och misshandel. Kvinnor och barn
            är många gånger extra utsatta. Vi måste därför stärka skyddet
            för kvinnor som lever med skyddad identitet, ha ett särskilt fokus
            på våld i nära relationer, sexualbrott, trakasserier och hjälp
            till barn som far illa.
          </p>
          <p xml:id="i-6ebJgmZa3WY9GmgGKwUTui">
            Regeringen har gjort betydande insatser som börjar göra skillnad,
            däribland en handlingsplan för att bekämpa mäns våld mot kvinnor,
            hedersrelaterat våld och förtryck samt våld i samkönade relationer.
            Sedan handlingsplanen tillkom har mycket hänt inom området. Särskilda
            satsningar har bland annat gjorts för att stärka kvinnojoursarbetet
            och en särskild kvinnofridslinje har startats. Polisens arbete
            mot mäns våld mot kvinnor har intensifierats. Listan kan göras
            mycket längre då handlingsplanen innehåller 56 åtgärder inom sex
            insatsområden: ökat skydd och stöd till våldsutsatta, stärkt förebyggande
            arbete, stärkt kvalitet och effektivitet i rättsväsendet, utveckling
            av insatser riktade till våldsutövare, ökad samverkan och ökade
            kunskaper.
          </p>
          <p xml:id="i-LVkm4S62BSgSHpuQJrAhvA">
            Men trots en lång lista, ett intensivt arbete och avsevärda förbättringar
            finns det mer att göra.
          </p>
          <p xml:id="i-QA6NABu4FonKHHhFseTeDA">
            Något som behöver förbättras är stödet till alla som lever med
            skyddad identitet. De som lever med skyddade personuppgifter har
            det svårt som de har det. Det är vår skyldighet att förenkla deras
            tillvaro som ändå är fylld av oro och ensamhet. Ofta har de tvingats
            lämna allt, ofta också fått göra sig anonyma för släkt och vänner.
          </p>
          <p xml:id="i-7tLV9EDX7jwXhffwPVYGKz">
            Två saker skulle göra betydande förbättringar för denna grupp.
            Där den ena är att införa ett nationellt centrum med det jag kallar
            skyddsänglar och det andra är att göra det enklare att byta personnummer.
          </p>
          <head xml:id="i-9pAyUvUY4ToRTZoFKfgDg" type="h2">
            Skyddsänglar
          </head>
          <p xml:id="i-Pf8EhbRuTnNzS5125qqYpp">
            Vid akuta situationer, när polis, åklagare och socialtjänst är
            inblandade, har kvinnor i bästa fall rimlig möjlighet att få bistånd
            med stöd och hjälp för stunden och för att lösa de problem som
            kan uppstå i krisläge. Tyvärr är det inte lika enkelt att få personligt
            stöd och personlig hjälp med skilda problem under de år som kommer,
            framförallt inte för dem som lever med skyddad identitet.
          </p>
          <p xml:id="i-PRaXA6NWruApUA7VUHU4L5">
            Att ständigt leva under den press som livet med skyddad identitet
            medför är obestridligt mycket stressande. Många kämpar därför
            med både rädsla och depressioner. Viktiga sociala kontaktnät är
            brutna och man lever helt utlämnad till sina egna förmågor. Vid
            kontakter med olika myndigheter, skola eller sjukvård, uppstår
            ofta besvärliga och byråkratiska situationer som riskerar att
            röja den skyddade identiteten. Det kan handla om att en okänslig
            lärare anser att alla barn ska fotograferas till skolkatalogen,
            vilket kan medföra att familjen är tvungen att flytta en gång
            till (har hänt i verkligheten). Det kan vara frågan om att föräldrarna
            av någon anledning har delad vårdnad, vilket försvårar möjligheten
            till skyddad adress. Det kan röra barns möjlighet att få slutbetyg
            från skolan, något som kan vara komplicerat om barnen går i skolan
            under pseudonym. Problemen är oändliga. Hur ska man få ett banklån
            utan en riktig identitet? Hur få betalt för sjukresor till och
            från sjukhuset om man har kvarskrivning och i registren inte finns
            noterad på den adress man åker från, utan någon annanstans? Problemen
            minskar inte med tiden, och svaren på frågorna är inte alltid
            enkla. De olika myndigheter som är inblandade känner inte alltid
            till dem. Det är ytterligare något som bidrar till att öka stressen
            för kvinnorna och de barn som är inblandade. Mycket av detta skulle
            underlättas om de hade tillgång till en s k skyddsängel.
          </p>
          <p xml:id="i-XiTuHZFdrydwcbPbRkNiSr">
            En skyddsängel är förstås mitt arbetsnamn på en funktion. Det
            ska vara en tjänst, en person, eller en funktion som finns centralt
            placerad vid en lämplig myndighet och som har som uppgift att
            vara det bollplank som så många saknar och behöver. Uppgiften
            ska vara att fungera som vägvisare åt personer som lever med skyddad
            identitet och också bistå i kontakter med olika myndigheter eller
            institutioner där problem uppstår. Funktionen ska exempelvis vara
            den som kontaktar skolan och berättar varför det är olämpligt
            att fotografera samtliga barn i klassen, dvs. vara den som tar
            diskussionen åt en stressad och förtvivlad mamma som känner sig
            motarbetad och missförstådd av myndigheterna. Detta behövs. Alldeles
            säkert i början av det nya liv man tvingats välja, men också efter
            flera år när nya problem uppstår som man tidigare inte kunnat
            föreställa sig.
          </p>
          <p xml:id="i-ExKuAkwTcY5bjorMcd6iU7">
            Regeringen bör därför inom ramen för handlingsplanen om mäns
            våld mot kvinnor undersöka möjligheten att införa auktoriserade
            skyddsänglar som ett komplement till andra skyddsåtgärder för
            personer som lever med skyddad identitet.
          </p>
          <head xml:id="i-57ktB2kBgbnuJ87uDeyHCS" type="h2">
            Nationellt centrum för skyddsänglar
          </head>
          <p xml:id="i-6DeGp5vMaucFRouJ1evuBk">
            Idag finns det många instanser som jobbar med frågor som rör
            våld, hot och skydd. Polis, åklagare, kvinnojourer, socialtjänst
            och inte minst Nationellt centrum för kvinnofrid (NCK) arbetar
            för bättre samverkan och en bättre tillvaro för alla tragiska
            människoöden.
          </p>
          <p xml:id="i-UsnGnit7aWdPbxVTMmbe31">
            NCK arbetar på regeringens uppdrag med att höja kunskapen på
            nationell nivå om mäns våld mot kvinnor och utveckla metoder för
            omhändertagande av våldsutsatta kvinnor. NCK:s kliniska enhet
            vid Akademiska sjukhuset driver kvinnofridsmottagningen och den
            nationella stödtelefonen Kvinnofridslinjen.
          </p>
          <p xml:id="i-TRFy5dZX1eyQQAarqZgHnJ">
            Mot bakgrund av all kunskap som redan finns inom NCK bör det
            undersökas om NCK också kan vara ett nationellt centrum till skydd
            för personer som lever med skyddad identitet.
          </p>
          <head xml:id="i-3YpMsE19JcnYHyk3Lzudt9" type="h2">
            Byte av personuppgifter för hotade
          </head>
          <p xml:id="i-PRxVqiC8y5uD4UCELQSZSN">
            Idag är det mycket svårt att byta personuppgifter, dvs. namn
            och personnummer. En av anledningarna är att ett byte även kan
            missbrukas av exempelvis kriminella som vill fly undan såväl myndigheter
            som ovänner. Samtidigt gör restriktiviteten med bytet livet komplicerat
            och ibland outhärdligt för dem som tvingas leva med skyddade personuppgifter,
            som de känner är otillräckliga.
          </p>
          <p xml:id="i-nFSRb8wpqg5rPdMNRNurC">
            De som lever med skyddade personuppgifter har der svårt som de
            har det. Ofta har de tvingats lämna allt, ofta också fått göra
            sig anonyma för släkt och vänner. Min uppfattning är att vi är
            skyldiga att hjälpa dem och göra allt för att deras tillvaro ska
            bli drägligare. Genom att de får byta namn och personnummer löses
            inte alla bekymmer, men mycket förenklas i livet. De kan leva
            ett liv som andra och veta att deras förföljare inte kan nå dem
            som tidigare. Bank, post och ID-handlingar är bara en liten del
            av det som gör den dagliga tillvaron lite enklare.
          </p>
          <p xml:id="i-Hr1mVwHjZS7T1Jbj7L229b">
            För just den grupp jag avser, dvs. kvinnor, barn och andra som
            lever med skyddade personuppgifter på grund av att de lever under
            hot, exempelvis misshandel och hedersrelaterat våld eller hot,
            bör det ses över möjligheten till enklare förfarande vid byte
            av personuppgifter.
          </p>
        </div>
        <div xml:id="i-EGHyx2gwzA6FER5uzV1cXF" type="signatureBlock">
          <list xml:id="i-taRLUjkv2WXKFy78LHehX">
            <item xml:id="i-SWdEJ5ccDxViasUMGds5Jj" who="i-JSSYZnWrKjtbfWDmu1qLSb" type="signature">
              Magdalena Andersson (M)
            </item>
          </list>
        </div>
      </div>
    </body>
  </text>
</TEI>
