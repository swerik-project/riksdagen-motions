<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__389/mot_1939__ak__389-001.pdf"/>
      <div type="motHeader" xml:id="i-UwNFgN1LLtUkkZ5rown4Nh">
        <div type="motTitle" xml:id="i-TQuHzJ4SmyRoaxRMTH3H4M"/>
        <div type="motSubmissionInfo" xml:id="i-GYg8upih6TXmwD8Y6JLKMQ"/>
      </div>
      <div type="motBody" xml:id="i-73bovcSspFHkxrmaxXGB6J">
        <div xml:id="i-SQQUiTSBudoKe9XRbPFvWX">
          <p xml:id="i-AVnapjw2ij7rjPxQ6HBuys">
            Motioner i Andra kammaren, Nr 389. 11
          </p>
          <p xml:id="i-XFprepTLVcmgCg1kkvCu5o">
            Nr 389.
          </p>
          <p xml:id="i-BEb2ze7U3HwuF2nVN9WmxH">
            Av herr Jacobson, i anledning av Kungl. Maj:ts proposition nr
            188, angående anslag till förbättrad bostadsförsörj- ning för
            lantarbetare m. m.
          </p>
          <p xml:id="i-MTjUUciS8vJTg6U4ZvWRfN">
            I Kungl. Maj:ts proposition, nr 188, angående anslag till förbättrad
            bo- stadsförsörjning m. m. har bl. a. föreslagits ett reservationsanslag
            av 3,250,000 kronor till bidrag för främjande av bostadsbyggande
            på lands- bygden. Av detta anslag anser departementschefen att
            ett belopp av 50,000 kro- nor bör ställas till Norrbottens läns
            egnahemsnämnds förfogande för bo- stadsförbättringsverksamhet
            bland kolonister. På samma gång som jag måste uttala min tillfredsställelse
            över detta an- slag måste jag ge uttryck för min förvåning över
            att icke ett liknande an- slag äskats till egnahemsnämnden i Västerbottens
            län för bostadsförbätt- ringsverksamhet bland kronotorpare och
            kolonister i det sistnämnda länet. Den skildring av bostadsförhållandena
            bland kronotorparna och kolo- nisterna i länet, vilken länsstyrelsen
            i Västerbottens län lämnade i en till Kungl. Maj:t i april 1937
            ingiven skrivelse, blottade en trångboddhet och en bostadsstandard
            av så undermålig beskaffenhet, att en motsvarighet knap- past
            torde gå att uppleta inom någon annan del av landet. I en i dagarna
            av samma länsstyrelse till Kungl. Maj:t ingiven skrivelse påpekas,
            bland annat, att det i många fall visat sig omöjligt för sökande
            att uppföra en nybyggnad eller genomföra en mera omfattande reparation,
            huru angelägen denna än må vara, emedan de ekonomiska förhållandena
            omöj- liggöra upplåning av erforderliga medel. Vanligen gäller
            det barnrika fa- miljer. Det har därför inträffat att egnahemsnämnden
            överlämnat sådana ärenden till vederbörande kommun med anmodan
            att söka lösa bostads- frågan enligt vissa Kungl. Maj:ts direktiv
            angående bostäder i egna hem åt mindre bemedlade, barnrika familjer.
            Emellertid kommer i många fall en lösning av frågan på denna väg
            att försvåras genom föreskriften att som säkerhet för bostadsanskaffningslån
            skall lämnas första inteckning. Visserligen inrymmer paragraf
            5 ett undan- tag från denna regel, men detta är knappast tillräckligt
            för att en person med egnahemsbelånad fastighet skulle komma i
            åtnjutande av en nödvän- dig bostadsförbättring på de fördelaktiga
            villkor, som kungörelsen i fråga avser att bereda de därav behövande.
            Ännu betänkligare är, att innehavare av kronotorp och odlingslägenheter,
            kolonat och fjällägenheter äro helt utestängda från möjligheten
            att erhålla sådana lån. Och dock är det uppenbart att de sämsta
            bostäderna i Väster- bottens län i allmänhet äro de, som äro uppförda
            på kronans mark och för
          </p>
          <pb facs="riksdagen-motions-pdf/data/1939/mot_1939__ak__389/mot_1939__ak__389-002.pdf"/>
          <p xml:id="i-KZPpC3vAaNFdFEZqrFG5AK">
            12 Motioner i Andra kammaren, Nr 389.
          </p>
          <p xml:id="i-9uX6n1txF5uKvYkmJmFyK7">
            vilka kronan uppbär arrende. Förklaringen härtill är den, att
            för uppfö- rande av sådana bostäder staten förutom fritt virke
            på rot lämnat bidrag, som i regel icke stått i rimligt förhållande
            till kostnaderna. Då ingen kro- notorpare eller med denne jämförlig
            person förfogat över kapital och möj- ligheten till kredit varit
            starkt begränsad, har bostaden vanligen blivit yt- terst primitiv.
            Mest betänkliga äro bostadsförhållandena för innehavarna av fjällägen-
            heter ovan odlingsgränsen. För uppförande av bostadshus och ladugård
            tillhandahåller kronan även här fritt virke på rot och anslår
            därjämte 500 kronor som bidrag till byggnadernas uppförande m.
            m. Då dessa lägenheter ofta ligga långt från väg och långt från
            avverkningsplatsen, är det ovisst om det kontanta bidraget räcker
            till annat än avverkning, förädling och forsling av virket. Allt
            annat skall den i allmänhet obemedlade lägenhets- innehavaren
            själv bekosta och utföra. Om inte den fattiga ortsbefolkningen
            vore så hjälpsam som den är, skulle många sådana bostadshus ej
            kunnat sättas i det skick att familjen fått tak över huvudet.
            Landshövding Rosén, vilken i egenskap av ordförande i egnahemsnämn-
            den har deltagit i av nämnden företagna inspektioner, lämnar i
            nyssnämn- da skrivelse de mest upprörande interiörer från dessa
            sina besök. Icke mindre upprörande förhållanden från Vilhelmina
            fjällbygd blottas i en av därvarande provinsialläkare N. Björkman
            avgiven rapport från en enda dags besök däruppe under sistlidne
            höst, som bilägges i avskrift. De i rapporten åberopade fallen
            äro icke enastående. Många bostäder befinna sig i samma eländiga
            skick. Om de av Kungl. Maj:t föreslagna villkoren för bostadsanskaffningslån
            icke anses böra ändras, borde bostadsförbättringsbidragen i åsyftade
            fall utgå med högre belopp än i propositionen föreslagits. Jag
            tillåter mig dessutom hänvisa till erhållna uppgifter från ett
            flertal hälsovårdsnämnder inom Västerbottens lappmark, vilka komma
            att över- lämnas till statsutskottet och varav framgår att bostadsbeståndet
            inom Sag- da område äro synnerligen otillfredsställande. Med stöd
            av det anförda hemställes,
          </p>
          <p xml:id="i-L7aS8DhTrkiPqu7g3E1bYn">
            att riksdagen med godkännande av vad Kungl. Maj:t i övrigt förslagit
            måtte besluta att de av departementschefen föreslagna högsta möjliga
            belopp till bostadsförbättringsbi- drag måtte i vad det gäller
            rikets ödemarksområden höjas till högst 2,400 kronor pr lägenhet
            när synnerliga skäl där- till föreligga, dock icke i något fall
            till högre belopp än högst 90 procent av de för bostadsförbättringen
            beräknade kostnaderna samt att av belopp ur anslaget under femte
            huvudtiteln till bi- drag till främjande av bostadsbyggande på
            landsbygden 50,000 kronor ställes till egnahemsnämndens i Västerbottens
            län förfogande att utslutande användas till bostadsförbätt-
          </p>
          <pb facs="riksdagen-motions-pdf/data/1939/mot_1939__ak__389/mot_1939__ak__389-003.pdf"/>
          <p xml:id="i-4accUd9KkmBGKRk8eC4E1V">
            Motioner i Andra kammaren, Nr 389. 13
          </p>
          <p xml:id="i-2ezawZ95EXqahauvTYPqfk">
            ringsbidrag åt kronotorpare, odlings- och fjällägenhetsinne-
            havare och kolonister inom Västerbottens lappmark, att an- - vändas
            i sådana fall då hjälpbehovet är så brådskande att det föreskrivna
            ansökningsförfarandet icke kan tillämpas.
          </p>
          <p xml:id="i-5uqoNM64f4yGhzsKP96nNU">
            Stockholm den 21 mars 1939.
          </p>
          <p xml:id="i-LPp75SjhVYHUmZmDRke1rA">
            Uddo R. Jacobson.
          </p>
          <p xml:id="i-SNWfQKmovAWNZHB4EaqEAc">
            Avskrift.
          </p>
          <p xml:id="i-WnrUfHm4kCT83te5FJgpBA">
            Under tjänsteresa den 23 oktober 1938 har jag besökt samtliga
            gårdar omkring Ransarluspen och därvid påträffat allvarliga, här
            nedan beskrivna missförhållanden i bostadsförhållanden och hygien.
            1. Gunilla Kristoffersson, 77 år, lappkvinna. Bebor ensam ett
            ruckel beläget c:a 2 km. söder om Övra Selet. Bostaden består
            av en liten stuga, byggd direkt på marken av liggtimmer, vars
            nedre 3 å 4 varv nu äro allde- ler uppruttna. Smuts och snusk
            i obeskrivlig grad överallt. Det stank i stugan, så att jag endast
            en kort stund uthärdade att vistas därinne. Kvin- nans kläder
            hängde i trasor på henne. Kvinnans enda tillgångar är pension
            på c:a 300 kr. Ungefär 100 meter från stugan finnes en ladugård
            i vilken fanns en ko. Ladugårdens dörr så liten att jag måste
            avstå från att krypa in där i smutsen för att ej förstöra mina
            kläder. Sjuknar eller dör kvin- nan finnes ingen som tager vård
            om djuret. Kvinnan måste intagas å ål- derdomshem och stugan förbjudas
            som bostad, helst bör den brännas upp. 2. Lars Teodor Larsson.
            Östra Ransarluspen, lapp. Familjen består av man, hustru och 9
            barn, varav 6 minderåriga dock under skolterminen vis- tades å
            skolhem. Bostaden består av en stuga av ryggåstyp med en golvyta
            på ungefär 3 X 4 meter. Hanbjälkar å takstolarna c:a 1.70 m. ovan
            golvet som består av bräder lagda direkt på marken. Eldstaden
            utgöres av järnspis, så sönderbränd att rosten mellan eldrum och
            askrum bränts bort och ett c:a 10 X 10 cm. stort hål uppstått
            mellan eldrum och bakugn. Förstugan utgöres av en gles brädavbalkning
            utan dörr. 15 st. fullvuxna kattor fun- nos i och utanför stugan.
            Ny stuga påbörjad med ytterdimensionerna c:a 4 X 5 meter. Grunden
            utgöres av skiffersten, lagd direkt på marken, väggar av liggtimmer
            samt tak. Bjälklag ha icke inlagts vid väggarnas uppförande. Den
            nuvarande bostaden måste förbjudas. De minderåriga barnen böra
            icke få vistas i detta hem förrän ny bostad ordnats. Råd och anvisningar
            samt bidrag till densamma äro absolut nödvändiga.
          </p>
          <pb facs="riksdagen-motions-pdf/data/1939/mot_1939__ak__389/mot_1939__ak__389-004.pdf"/>
          <p xml:id="i-9DcQD2rEWem4h6Rp1S6YaP">
            14 Motioner i Andra kammaren, Nr 389.
          </p>
          <p xml:id="i-8wpnruBDmQxnDPt96M3kbe">
            3. J. A. Kristoffersson. Västra Ransarluspen. Familjen utgöres
            av man, hustru och 2 minderåriga barn. Bostaden består av en frisk
            timmerstuga och är uppdelad i kök, c:a 3 X 3 meter, kammare c:a
            2 X 2 meter och för- stuga c:a 2 X 1 meter. Telefonstation är
            inrymd i kammaren. Innan- fönster och trossbottnar saknas, golvet
            i kammaren mycket glest. Renlig- heten tillfredsställande. Bostadsförbättring
            behövlig. 4. Elias Hansson. Övre Selet. Familjen består av man,
            hustru och 8 barn. Bostaden utgöres av en bofällig stuga om 1
            rum och kök, tämligen rymligt. ”Trossbottnar och innanfönster
            saknas och är bostaden dessutom mycket smutsigt och slarvigt hållen.
            Såväl mannen som hustrun mycket oföretagsamma, mannen har pension.
            Enligt vad pensionsnämndens ordfö- rande på förfrågan upplyst,
            skall mannen genom barntilläggens ökning i no- vember detta år
            erhålla c:a 600 kr. på en gång i barnbidrag. Det bör sörjas för
            att dessa pengar användas till barnens fromma genom upprustning
            av bostaden. 5. J. Eliasson, Övre Selet, 90 år. Bor ensam i en
            tämligen rymlig men ytterst bristfällig stuga. Vid mitt besök
            var den gamle mannen sysselsatt att medelst lera, utrörd i vatten,
            täta de värsta springorna i väggarna. Man- nen är mycket klen,
            har svårt att gå. Han bör intagas å ålderdomshem. Hans enda tillgångar
            är pension på c:a 300 kr. Stugan bör i sitt nuvarande skick förbjudas
            som bostad.
          </p>
          <p xml:id="i-DMDvwJRA8yy6RY2fT4dHYJ">
            Vilhelmina den 24 oktober 1938.
          </p>
          <p xml:id="i-SV91GDCeeSackbAYgSZeMB">
            N. Björkman, Provinsialläkare.
          </p>
        </div>
      </div>
    </body>
  </text>
</TEI>
