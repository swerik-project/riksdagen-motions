<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00297">
  <teiHeader>
    <fileDesc>
      <titleStmt>
        <title>Vårdnadsbidrag och kommunalt självstyre</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vårdnadsbidrag och kommunalt självstyre</title>
          <idno type="rdwebb">H102Sf297</idno>
          <rs type="number">Sf297</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf297/text</ref>
          <ref type="dokument_url_html">http://data.riksdagen.se/dokument/H102Sf297</ref>
          <ref type="dokumentstatus_url_xml">http://data.riksdagen.se/dokumentstatus/H102Sf297</ref>
          <ref type="doc">http://data.riksdagen.se/fil/AECEC036-54F1-41C3-ABBF-E7DD82BA38DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RvNwczkY8t2zjV4AQXtQSG" type="signed"/>
        <correspContext corresp="i-RvNwczkY8t2zjV4AQXtQSG">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-RCusJTGbkwht32MsFx4wtT" type="numbering">
          <date when="2013-10-07"/>
        </correspAction>
        <correspAction xml:id="i-3honviC8BE6YT5rr3Vvfe8" type="submission">
          <date when="2013-10-03"/>
        </correspAction>
        <correspAction xml:id="i-Hi4GpP1TUBwEpSmVJa1LES" type="transfer">
          <date when="2013-10-03"/>
        </correspAction>
        <correspAction xml:id="i-GsHjzZiRFFNJw72innXLdH" type="assigned"/>
        <correspContext corresp="i-GsHjzZiRFFNJw72innXLdH">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sqm2SgyKEpDv8CW938nZLD" type="motHeader"/>
      <div xml:id="i-H7RPDUgr3QevjeXxiFu55a" type="motBody">
        <div xml:id="i-2fwCtuBz7Q7CroUH1MD9SR" type="motProposal" subtype="förslag">
          <head xml:id="i-EJHVoXAqsxaYim33Abdsnx">
            Förslag till riksdagsbeslut
          </head>
          <p xml:id="i-7My7oSETALnGcK82ZgnEaj">
            Riksdagen tillkännager för regeringen som sin mening vad som
            anförs i motionen om att lagstiftningen av hänsyn till det kommunala
            självstyret inte ska begränsa beloppet för det kommunala vårdnadsbidraget
            till 3 000 kronor per kalendermånad.
          </p>
        </div>
        <div xml:id="i-532aahF4P6d5cDHB9xAdsz" type="motContent">
          <head xml:id="i-CKKrZ6GAAPVHHBoFGbcLvC" type="h1">
            Motivering
          </head>
          <p xml:id="i-9UobdRp4L4tbCu7dz9vCkF">
            Den 1 juli 2008 fick Sveriges kommuner rätt att införa vårdnadsbidrag,
            och redan följande år betalade kommunerna motsvarande 3 750 helårs
            och heltids vårdnadsbidrag, dvs. 135 miljoner kronor. Antalet
            familjer som faktiskt hade vårdnadsbidrag var sannolikt större,
            eftersom många är hemma med vårdnadsbidrag en kortare tid än under
            ett helt kalenderår. I dag har ett 100-tal kommuner infört vårdnadsbidraget,
            och i dessa bor drygt Sveriges halva befolkning. Om alla familjer
            hade haft tillgång till vårdnadsbidraget finns det beräkningar
            som pekar på att ungefär lika många skulle nyttja vårdnadsbidrag
            som nyttjar familjedaghem i vissa kommuner. Sedan införandet har
            nyttjandet ökat. Vårdnadsbidraget är en viktig reform som kommit
            för att stanna, tills det finns alternativ på plats med minst
            samma grad av valfrihet.
          </p>
          <p xml:id="i-W2mtJ465rjW7JxXAAwS3TE">
            Lagen ger kommunerna möjlighet att betala ut vårdnadsbidraget
            med ett belopp på maximalt 3 000 kronor per kalendermånad fram
            tills barnet fyllt 3 år. Detta utgör ett välkommet tillskott för
            de familjer som vill dra ut på föräldraledigheten och vara hemma
            lite längre med sina små barn. Risken är dock att många föräldrar
            inte har de ekonomiska möjligheterna att fullfölja detta önskemål
            då vårdnadsbidraget är relativt lågt satt. Detta trots att just
            deras barn kan behöva vara hemma lite längre, utifrån personlighet
            och behov. Därför har Kristdemokraterna beslutat att vårdnadsbidraget
            i framtiden ska ersättas med en utökad barnomsorgspeng, som innebär
            gott och väl en fördubbling av ersättningen.
          </p>
          <p xml:id="i-9EQT9xEMRBXqP6TKJeruVC">
            Redan nu måste dock kommuner ges möjlighet att betala ut vårdnadsbidrag
            på en högre nivå. För många orter skulle det vara en konkurrensfördel
            att kunna höja vårdnadsbidraget, och det skulle kunna ingå i en
            strategi för att ytterligare öka kvaliteten i förskolan. För många
            familjer skulle det öka möjligheterna att välja den barnomsorg
            de önskar.
          </p>
          <p xml:id="i-RCH3KnU5oHPUXQZrX5XS5v">
            Om de familjer som 2009 nyttjade vårdnadsbidrag i stället hade
            valt förskolan skulle kommunernas kostnader inte ha uppgått till
            135 miljoner kronor, utan drygt 500 miljoner kronor för de förskoleplatser
            som då hade behövts. Detta innebär att vårdnadsbidraget antingen
            inneburit en besparing för kommunerna eller att de kunnat satsa
            på andra verksamheter. Det är orimligt att de kommuner som ser
            en möjlighet att betala ett högre vårdnadsbidrag hindras från
            just denna satsning av lagstiftaren.
          </p>
          <p xml:id="i-WTZxjDrmLXysvU2ditiR2q">
            Lag (2008:307) om kommunalt vårdnadsbidrag säger att vårdnadsbidrag
            får per barn högst uppgå till 3 000 kronor per kalendermånad (9
            §). Då vårdnadsbidraget är kommunalt är det rimligt att det är
            kommunen som sätter den ekonomiska nivån utifrån den kommunala
            självstyrelsen – fristående från statens inblandning. Redan finns
            möjlighet för kommuner att välja att sätta summan lägre än till
            3 000 kronor i månaden för vårdnadsbidraget. Det är dock inte
            någon kommun som nyttjat denna möjlighet, medan det finns kommuner,
            exempelvis Jönköping, som redan har beslutat att höja nivån när
            det blir möjligt i lagen.
          </p>
          <p xml:id="i-34A2dXvq4tAZQko3hokNhH">
            De kommuner som önskar sätta en annan nivå på vårdnadsbidraget
            bör få möjlighet att göra det. Detta bör ges regeringen till känna.
          </p>
        </div>
        <div xml:id="i-Sad48hXKcaaTXQ9PGcjDwz" type="signatureBlock">
          <list xml:id="i-26EtDKu9N6nLbK8jh1Mkkd">
            <item xml:id="i-7GSbh9CfZgTLcMaVWFtMcc" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
