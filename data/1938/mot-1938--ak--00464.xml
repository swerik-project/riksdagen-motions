<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__464/mot_1938__ak__464-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 464. 1
          </p>
          <p>
            Nr 464.
          </p>
          <p>
            Av herr Nordström i Kramfors m. fl., i anledning av Kungl. Maj:ts
            proposition, nr 265, med förslag till lag angående ändring i vissa
            delar av lagen den 29 juni 1912 (nr 206) om arbetarskydd, m. m.
          </p>
          <p>
            Om vi också måste erkänna att varje litet steg till förbättring
            av skyddet för arbetares liv och lem är att hälsa med tillfredsställelse,
            måste vi ändock till den nu föreliggande propositionen om vissa
            ändringar i gällande lag hävda, att regeringens förslag uraktlåter
            att gripa tag i den viktigaste länken när det gäller ett effektivare
            skydd på arbetsplatserna, nämligen frågan om arbetarnas medverkan
            genom utseende av skyddsombud. Visserligen föreslår regeringen
            att det ”bör bland arbetarna utses ett eller flera skyddsombud
            att företräda arbetarna i frågor rörande arbetets säkerhet eller
            sundhet”, men då inget som helst lagligt stöd tillkommer dessa
            valda ombud, torde det med säkerhet kunna fastslås att den stora
            massan av arbets- platser också i fortsättningen kommer att sakna
            sådana. Om också regeringen och de sakkunniga förneka detta, så
            är det i varje fall för Sveriges arbetare uppenbart att den s.
            k. $ 23, d. v. s. arbetsköparnas oinskränkta makt på arbetsplatserna
            alltjämt existerar, vilken ju ställer arbetaren inför hotet att
            bli arbetslös, därest han på allvar företräder arbetarnas intressen.
            Att ge arbetare i uppdrag att välja skyddsombud på arbetsplatserna,
            men samtidigt undanhålla dessa ombud varje som helst lagligt stöd
            vid fullgörandet av det uppdrag staten ålagt dem kan näppeligen
            betecknas som en skyddslag. Därest, såsom man från snart sagt
            alla håll vill göra gällande, det finns en allmän önskan att åstadkomma
            förebyggande åtgärder mot de allt mera ökade olycksfallen, så
            anser vi, att den första och viktigaste uppgiften måste vara att
            på allvar kräva medverkan av arbetarna, som dagligen åser, eller
            själva är utsatta för rationaliseringens faror. Men skall dessa
            verkligt sakkunniga vara med för att nedbringa olycksfallens antal,
            då är det absolut nödvändigt att staten ger dem lagligt stöd vid
            utövandet av sitt uppdrag. Olycksfallsfrekvensen visar ju nu sådana
            skrämmande siffror att vi anser det på hög tid att något verkligt
            effektivt vidtages. Siffrorna från åren 1932 till 1936 över olycksfallen,
            nämligen 116.000, 117.000, 135.000, 150.000, 162.000 samt för
            det senaste året preliminärt 188.000 borde verkligen stämma till
            efter- tanke. Vi är övertygade om att ”Metallarbetaren””, organ
            för Sveriges största fackförbund, tolkar de stora arbetarmassornas
            uppfattning på ett riktigt sätt när tidningen värderar de sakkunnigas
            förslag. Då vi anser att denna värde- ring uttrycker vad Sveriges
            arbetare tänker om arbetarskyddet och lagstift- ningen i denna
            fråga, kan vi inte avstå från att återge ett avsnitt ur Metall-
            arbetarens artikel:
          </p>
          <p>
            Bihang till riksdagens protokoll 1938. 4 saml. Nr 464—-465. 1
          </p>
          <pb facs="riksdagen-motions-pdf/data/1938/mot_1938__ak__464/mot_1938__ak__464-002.pdf"/>
          <p>
            2 Motioner i Andra kammaren, Nr 464.
          </p>
          <p>
            — — — ”Skall man bedöma arbetarskyddskommitténs betänkande efter
            det utsända pressmeddelandet, finns det föga anledning att känna
            sig imponerad. Det är några nya klutar på det gamla arbetarskyddsklädet.
            Att så skulle bli fallet hade man förresten anledning att frukta,
            när kommittén tillsattes. Ingen enda av kommittéledamöterna kan
            ju sägas ha kontakt med arbetsplatsen. Följ- aktligen har de icke
            kunnat gå till grunden med arbetarskyddets och arbets- platshygienens
            problem. Man har visserligen velat inse, att arbetarskyddet i
            sin vidsträckta tillämp- ning liksom varje annan ordning inom
            arbetets värld måste byggas upp på arbetsplatsen genom samverkan
            — frivillig eller icke — av arbetsmarknadens trenne parter: företagsledaren,
            arbetsledaren och arbetaren. Men däremot har man icke insett,
            att den reala grunden för detta uppbyggnadsarbete är arbe- tarens
            rättsställning på arbetsplatsen, den rättsställning, som förhindrar
            hans kränkning till person, löneförmån eller arbetsanställning.
            Den rättsställningen var arbetarna i färd med att bygga upp —
            i kraft av sin fackliga organisation och i samarbete med framsynta
            företagsledare — när staten fullständigt oom- bedd trängde sig
            emellan med sin arbetsdomstol och utan hänsyn till det på- gående
            rättsbyggnadsarbetet förde in den juridiska vidskepelsen på ett
            om- råde, där den icke kunde tänkas leda till annat än förvirring
            och ett försämrat förhållande parterna emellan. Redan i sin första
            utformning förutsatte arbetarskyddslagen arbetarens med- verkan
            för en bättre ordning på arbetsplatsen. Måhända kunde det anses
            naivt av staten att begära denna medverkan av ett rättslöst subjekt.
            Rättssäkerheten på arbetsplatsen för dåtidens arbetare var emellertid
            icke sämre, än att den kunde hävdas på ett eller annat sätt, bl.
            a. med blockadens hjälp. Det går an att försöka det medlet nu
            för den händelse man är avtalsbunden! Måhända var staten naiv
            då. Men vad skall man till äventyrs säga om staten nu, när den
            kallblodigt tillstädjer, att en arbetare ställes utanför arbetsplatsen
            därför att han råkar vara skickligare än sin arbetsgivare? Tänk
            på bagarn i Filip- stad! Att under dylika omständigheter komma
            och begära arbetarens medver- kan till dyrbara och djupt ingripande
            förändringar i motpartens egendom och dessutom uppenbarligen förleda
            honom till ingrepp i arbetsgivarens numera på vidskepelsens väg
            fastslagna rätt att oinskränkt leda och fördela, ja, till och
            med lyfta ut alldeles för skickliga arbetare — vad skall man säga
            om sådant? Det är visserligen mycket hedrande för arbetaren att
            få ett sådant förtroende av staten — till och med förnyat och
            väsentligen utvidgat — men vad i herrans namn. skall man tänka
            om staten?” — — — Då regeringen i sin proposition i likhet med
            arbetarskyddskommittén bibe- håller rättslösheten för skyddsombuden,
            anser vi det som en tvingande nöd- vändighet att riksdagen i och
            med antagandet av proposition nr 265 beslutar sådana ändringar
            av paragraferna 31 och 45 i lagen om arbetarskydd att de valda
            ombuden åtminstone får ett minimum av lagligt skydd. Vi är väl
            med- vetna om att det trots en eventuell sådan lag ändock kommer
            att utövas tra-
          </p>
          <pb facs="riksdagen-motions-pdf/data/1938/mot_1938__ak__464/mot_1938__ak__464-003.pdf"/>
          <p>
            Motioner i Andra kammaren, Nr 464. 3
          </p>
          <p>
            kasserier mot många av dem, som på allvar vill företräda arbetarnas
            intressen, då som bekant alltid trakasserier bruka döljas bakom
            allehanda andra ”an- tagbara”” motiv. De senaste årens utveckling
            inom industrin, rationaliseringen, som innebär en oerhörd arbetshets,
            med åtföljande ohyggligt stegrade olycksfall har läm- nat arbetarskyddet
            ohjälpligt på efterkälken varför det kräves snabba åtgär- der.
            Vi kan inte inse varför det ännu skall behöva förhalas i en fråga
            av så oerhörd vikt för stora grupper av vårt lands folk. På grund
            av vad vi ovan anfört anser vi det vara regeringens och riksda-
            gens plikt att redan i år vidtaga ett allvarligt steg till förbättrade
            förhållan- den i fråga om skyddet på arbetsplatserna.
          </p>
          <p>
            Vi hemställer därför att riksdagen vid behandlingen av regeringens
            proposition nr 265 för sin del ville besluta att antaga densamma
            med nedan föreslagna tillägg eller föränd- ringar. I paragraf
            31 i lagen om arbetarskydd införes följande till- lägg: ”Företager
            arbetsgivare, eller låter han genom annan företaga trakassering
            eller utövande av repressalier av något slag mot valt skyddsombud
            för yttrande eller handling denne gjort i egenskap av skyddsombud
            straffas detta i enlighet med vad som säges i paragraf 45.” I
            paragraf 45 tillfogas: ”Vidtages åtgärder mot valt skydds- ombud,
            på sätt som omförmäles i paragraf 31, straffas den skyldige enligt
            bestämmelserna i denna paragrafs första stycke. ”” Därest dessa
            ändringsförslag vinner riksdagens bifall, hem- ställer vi att
            nödvändiga förändringar vidtages i andra till- lämpliga lagrum.
          </p>
          <p>
            Stockholm den 21 april 1938. Axel Nordström. S. Rönn-Christiansson.
            K. E. Senander.
          </p>
          <p>
            J. H. Brädefors. H. Hagberg.
          </p>
          <pb facs="riksdagen-motions-pdf/data/1938/mot_1938__ak__464/mot_1938__ak__464-004.pdf"/>
          <p>
            yes
          </p>
          <p>
            if
          </p>
          <p>
            v
          </p>
        </div>
      </div>
    </body>
  </text>
</TEI>
