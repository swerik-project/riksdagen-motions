<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00616">
  <teiHeader>
    <fileDesc>
      <titleStmt>
        <title>Inkorporera barnkonventionen i svensk lag</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inkorporera barnkonventionen i svensk lag</title>
          <idno type="rdwebb">GZ02So616</idno>
          <rs type="number">So616</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So616/text</ref>
          <ref type="dokument_url_html">http://data.riksdagen.se/dokument/GZ02So616</ref>
          <ref type="dokumentstatus_url_xml">http://data.riksdagen.se/dokumentstatus/GZ02So616</ref>
          <ref type="doc">http://data.riksdagen.se/fil/2D3540AD-51F2-4A99-8EF0-9A801B487286</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9K14f8WWxo5bGryeqv5YEN" type="signed"/>
        <correspContext corresp="i-9K14f8WWxo5bGryeqv5YEN">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="numbering" xml:id="i-Hodm3XE4mNjwQMUNmm9aYd">
          <date when="2011-10-10"/>
        </correspAction>
        <correspAction type="submission" xml:id="i-AHJF1Cna9b6zrLo27hMQdZ">
          <date when="2011-10-05"/>
        </correspAction>
        <correspAction type="transfer" xml:id="i-XqWdUgEeQEnSZctwJNRXLa">
          <date when="2011-10-05"/>
        </correspAction>
        <correspAction type="assigned" xml:id="i-CsgVD3wNaE2GoaVt4rs6hW"/>
        <correspContext corresp="i-CsgVD3wNaE2GoaVt4rs6hW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AsGcmGKMzrakgUfRBmSGMs">
            Förslag till riksdagsbeslut
          </head>
          <p xml:id="i-VZcBBWRCyD9uppXrWsjF7j">
            Riksdagen tillkännager för regeringen som sin mening vad som
            anförs i motionen om att inkorporera barnkonventionen i svensk
            lag.
          </p>
        </div>
        <div type="motContent">
          <head type="h1" xml:id="i-WB4PmF1e853oDDYi4tUyJ">
            Motivering
          </head>
          <p xml:id="i-8zLeKawVeSemZYZrM8tAf3">
            Sverige var 1990 ett av de första länderna i världen att ratificera
            barnkonventionen. Barnkonventionen ger en universell definition
            av vilka rättigheter som borde gälla för alla barn världen över.
            Varje människa under 18 år räknas som barn, om hon eller han inte
            blir myndig tidigare enligt den nationella lagstiftningen. Sverige
            har alltså folkrättsligt förbundit sig att förverkliga barnkonventionen.
            Tanken var att konventionen skulle användas som utgångspunkt i
            varje enskild lagstiftning och på det sättet bli en del av den
            svenska lagstiftningen.
          </p>
          <p xml:id="i-AhpPHFNpX3aSsTCfTvU5xK">
            Detta har inte skett i tillräcklig grad. Nuvarande ordning är
            inte helt lyckad. Att barnkonventionen inte explicit är svensk
            lag påpekas ibland av jurister och myndigheter när beslut har
            fattats som kan sägas stå i strid med barnkonventionen. Om barnkonventionen
            gällde som lag skulle, enligt Unicef, till exempel bestämmelsen
            om alla barns rätt till utbildning behöva tas på allvar. Då skulle
            alla i samhället skolor, kommuner, riksdag och regering vara tvungna
            att se till att även gömda flyktingbarn fick gå i skolan. Idag
            har inte gömda flyktingbarn den rätten, utan är helt beroende
            av enskilda rektorers välvilja, även om ett lagförslag om detta
            är under beredning i Regeringskansliet.
          </p>
          <p xml:id="i-Suy27Be2pA7xP7SmQgxuiN">
            Ett annat exempel handlar om barns rätt att komma till tals.
            Det finns många fall där barn inte har fått komma till tals i
            vårdnadstvister, vid utredningar inom socialtjänsten eller i asylprocessen.
            Det finns andra exempel där barn har fått göra sin röst hörd,
            men på ett sätt som inte tagit hänsyn till barnets bästa och där
            barnet till och med blivit kränkt. Vi menar att rätten att komma
            till tals skulle få större genomslag om barnkonventionen som helhet
            gällde som lag. Det skulle också tydligare visa att bestämmelserna
            i konventionen hänger samman och utgör en helhet. De formar en
            syn på barn som individer med egna, självständiga rättigheter
            som myndigheterna är skyldiga att ta på allvar.
          </p>
          <p xml:id="i-Aih7T8u7R1ut9tcchYKaWV">
            Unicef menar vidare att eftersom barnkonventionen är ett grundläggande
            folkrättsligt instrument som innehåller bestämmelser om barns
            mänskliga rättigheter måste den få en starkare ställning i Sverige
            än den har idag. De fördelar de ser med en inkorporering är att
            barnkonventionens innehåll och syn på barn skulle tas på större
            allvar, att det skulle ställa högre krav på kompetens hos beslutsfattare
            om barns behov och rättigheter, att barnkonventionen skulle bli
            direkt tillämpbar i svenska domstolar och vid andra myndigheter,
            att det skulle skapas en praxisutveckling av barnkonventionens
            innehåll som skulle göra bestämmelserna tydligare och att ett
            barnrättsperspektiv skulle bli ett verkligt inslag i varje beslutsfattares
            vardag.
          </p>
          <p xml:id="i-USFBSjXpqHjGuBepXxG2Sp">
            Enligt dagens modell har svensk lag företräde om det föreligger
            en konflikt mellan lagen och barnkonventionen. Konflikter kan
            inte uteslutas även om barnkonventionen blir lag, men det innebär
            att barnens rättigheter ges större tyngd och kan få större genomslag
            i praktiken. Det ställer också större krav på regering och riksdag
            att anpassa och transformera övrig lagstiftning så att den stämmer
            överens med innehållet i barnkonventionen.
          </p>
          <p xml:id="i-JywMqR7xUi1wVz7XKz7GTR">
            En positiv effekt är också att Barnkonventionen sannolikt får
            ett större utrymme på utbildningar inom juridik och socialt arbete.
            Därmed höjs långsiktigt kunskapsnivån om barns rättigheter inom
            svensk förvaltning.
          </p>
          <p xml:id="i-Wk9dLSBtPWAt8SQvdNhK9k">
            När ett land ratificerat barnkonventionen kan man välja mellan
            att anpassa landets nuvarande lagar till konventionen transformation
            eller att införa alla konventionens artiklar som lagar inkorporering.
            Sverige har alltså valt det förstnämnda alternativet.
          </p>
          <p xml:id="i-BJrCL7dxBKtCwXRQvRywuf">
            Norge, å andra sidan, valde att både transformera och inkorporera
            barnkonventionen, vilket har visat sig leda till att kunskapen
            om barns rättigheter har ökat markant i landet, både hos vuxna
            och hos barn, enligt Rädda Barnen. Barnens rättsställning har
            också stärkts eftersom de oftare har tillfrågats inför beslut
            och barnkonventionen har också kommit in både som redskap och
            rättesnöre i den politiska planeringen. Kort sagt, man lever upp
            till konventionen på ett betydligt bättre sätt än till exempel
            Sverige, enligt Rädda Barnen. Man menar att inkorporerandet av
            barnkonventionen i norsk lag har givit en attitydförändring där
            paralleller kan dras till agalagens införande i Sverige.
          </p>
          <p xml:id="i-EzLMLnWHePNBLdQJEJtx3B">
            Jag vill att barnkonventionen görs till svensk lag. Detta bör
            ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-3bQB8RJvY1FiSh8mCfdxFp" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
