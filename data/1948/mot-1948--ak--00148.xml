<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__148/mot_1948__ak__148-001.pdf"/>
      <div type="motHeader" xml:id="i-CWVJ14XZipC4tqygdaXpSV">
        <div type="motTitle" xml:id="i-MimByajFkpsu4m1tuZVit"/>
        <div type="motSubmissionInfo" xml:id="i-Y8wR6A4iGpq9pyn4HZcAYX"/>
      </div>
      <div type="motBody" xml:id="i-JikDRb5ecWgstSrxQLBRsX">
        <div xml:id="i-7e7VVXUWtQBdfkGioFihWo">
          <p xml:id="i-Vw5sDKBuAvgaB2XC3QkBjo">
            Motioner i Andra kammaren, nr 148. 9
          </p>
          <p xml:id="i-HHPXmbaQqs5nUnwqXBYpZP">
            Nr 148.
          </p>
          <p xml:id="i-MzsonDGAh23ihs3oSCaNf5">
            Av herr Utbult m. fl., angående fiskerätten vid kusterna av Hallands
            samt Göteborgs och Bohus län.
          </p>
          <p xml:id="i-Q4ukwJH2vtYBpLjxUnbxuZ">
            Alltsedan tillkomsten av 1766 års fiskeristadga har vår fiskerilagstift-
            ning utmärkts av oklarhet i uppläggningen och otydligheter i föreskrifterna.
            Ideligen har detta givit anledningar till tvister och svårigheter
            för fiskets utövare liksom för andra därav berörda medborgargrupper.
            Upprepade framställningar ha gjorts om förtydliganden av föreskrifterna,
            men dessa ha mestadels lett till införande av nya tvetydigheter
            med ty åtföljande be- greppsförvirring och för fiskets realiteter
            främmande diskussioner. Anledningen härtill synes vara, att man
            i lagstiftningen gjort fiskerätten beroende av jordäganderätten
            på sätt, som vållat saltsjöfiskare stora svårig- heter och i andra
            länder saknar motstycke. Jorden är i sin egenskap av betesmark
            och åkerland ett oundgängligt livs- villkor för lantbrukaren.
            På samma sätt förhåller det sig med fiskevattnen för fiskaren.
            På sina håll i vårt land är fisket en binäring för lantbrukets
            utövare. På sådana ställen faller det sig naturligt, att rätten
            till fiskevattnen inordnas under jordäganderätten. Annorstädes
            är det däremot så, att fisket är huvudnäringen, även om en del
            av dess utövare kan äga eller arrendera någon liten jordbit. Ofta
            är denna så liten, att den icke ens ger foder till en ko. Så förhåller
            det sig på större delen av vårt lands västkust. Såsom av 1943
            års fiskerättskommittés undersökningar framgår, hyser denna kust,
            som utgör endast en sjundedel av hela rikets saltsjökust, över
            40 Z av landets yrkesfiskare. Deras antal beräknas här uppgå till
            ca 6 000 å 7 000 man. För denna medborgargrupp och för dem, som
            ha sin utkomst från för- ädlingen och avsättningen av fiskarenas
            fångster, har det alltid framstått såsom en klar orättvisa, att
            fiskevattnen i lag skola förbehållas strändernas ägare. Denna
            orättvisa har med tiden kommit att framstå i allt grällare belysning
            sedan äganderätten till stränderna i stigande omfattning kommit
            att förvärvas av sommargäster eller andra, som icke taga någon
            befattning med fisket, men till följd av lagens avfattning kunna
            bereda sig arbetsfri in- komst av detsamma. Fiskare på västkusten
            hälsade därför med glädje fiskerättskommitténs uppmärksammande
            av de ekonomiska, sociala och fångsttekniska förhållan- denas
            betydelse för utformande av de regler, som böra gälla vid fiskevatt-
            nens utnyttjande. Med desto större besvikelse konstaterade de
            emellertid, alt det härvid endast kom att stanna vid ansatser.
            I sitt förslag till fiskelag har kommittén nämligen även för västkustens
            del ansett sig böra fasthålla
          </p>
          <pb facs="riksdagen-motions-pdf/data/1948/mot_1948__ak__148/mot_1948__ak__148-002.pdf"/>
          <p xml:id="i-LheF9WNMFUktiSyhz6mM9t">
            10 Motioner i Andra kammaren, nr 148.
          </p>
          <p xml:id="i-2xiZheimxCSarDoTvS4NvX">
            vid de tidigare grundprinciperna, att fiskevattnen i lag tillerkännas
            strän- dernas ägare. En sådan princip, som må vara rimlig i inlandets
            vattendrag och sjöar samt vid kuster, där fisket är en binäring
            för lantbrukaren, fram- står såsom en verklighetsfrämmande konstruktion
            på en kust, där fisket är huvudnäring och jorden utgör grundval
            endast för en binäring eller strän- derna endast äro rekreationsplatser
            för semesterfirare. Såsom Svenska västkustfiskarnas centralförbund
            i sitt remissyttrande av den 11 november 1947 i detalj visat,
            ha på västkusten sedan detta land- skaps dansk-norska tid rådande
            lagprinciper om kustfiskets frihet kvarlevat i sedvana. Trots
            att fiskarbefolkningen sedan tillkomsten av 1766 års fiskeristadga
            för utövande av sin näring varit berövad stödet från skriven lag
            har den genom att de äldre lagprinciperna kvarlevat i den inhemska
            kustbefolkningens rättsmedvetande något så när ostört kunnat fortsätta
            sitt fiske. Efter hand som folk från andra orter med en annan
            rättsuppfattning flyttat in och börjat kräva den rätt, som lagen
            tillagt dem, har emellertid en stigande rättsosäkerhet gjort sig
            gällande. I anledning härav har det för fiskarbefolkningen allt
            mer visat sig nödvändigt att i den skrivna lagen få klarare föreskrifter
            i närmare överensstämmelse med sedvanorna och fiskets driftsteknik.
            Detta gör sig gällande för de flesta här brukade fiske- grenar,
            men i all synnerhet i fråga om hummerfisket. ännu så sent som
            fram till år 1928 var detta fiske liksom andra, enligt sedvanan
            och i prak- tiken, fritt, även om denna frihet med stöd av den
            skrivna lagens otydliga föreskrifter ifrågasatts av en del strandägare,
            som på så sätt funnit möjlig- heter att förskaffa sig särskilda
            förmåner. Nämnda år tillkom emellertid för Vätte, Tanums och Kville
            härader samt för Gullmars-, Bro- och Åbyfjordarna en förtydligande
            skärpning av lagen till strandägarnas förmån. För fiskarbefolkningen,
            som här huvudsakligen har sin utkomst av kustfisket, kom detta
            såsom ett allvarligt slag och så- som en bitter kränkning av vad
            denna befolkning kände såsom sin urgamla rätt. Denna motgång kom
            snart att kännas ännu tyngre, när det visade sig, att en del strandägare
            på så sätt bereddes möjligheter till arbetsfri inkomst och andra
            strandägare först deltogo i hummerfångsten på de fiskevatten,
            som ännu voro fria, tills hummern i dessa uppfiskats och därefter
            fortsatte fisket vid sina fredade stränder. Detta är offentligen
            känt och erkänt av strandägare, som så förfarit. Vid Skånes västra
            kust blev fisket åter fritt på 1930-talet. Såvitt känt är, ha
            härav inga allvarliga olägenheter försports. För Bohusläns och
            Hallands del, där kustbefolkningen i vida större utsträckning
            är beroende av fisket för sin utkomst, framstår det såsom oförklarligt,
            att fiskarbefolkningen här skall förmenas en rättighet, som dess
            yrkesbröder annorstädes kunna få åtnjuta.
          </p>
          <pb facs="riksdagen-motions-pdf/data/1948/mot_1948__ak__148/mot_1948__ak__148-003.pdf"/>
          <p xml:id="i-FEo7HAS9f49eQ2Kh3tHzV5">
            Motioner i Andra kammaren, nr 148. 11
          </p>
          <p xml:id="i-AyGwxKobUxVpR6bEej3D1H">
            Med hänvisning till det nu anförda samt vad fiskerättskommittén
            före- slagit beträffande hummerfisket och fisket i Skälderviken
            få vi hemställa,
          </p>
          <p xml:id="i-K4yufX1LJx2tvZ4X8Z3uno">
            att allt fiske vid kusterna av Hallands samt Göteborgs och Bohus
            län göres fritt för varje svensk medborgare.
          </p>
          <p xml:id="i-ArBVDyVTnVDi4GCKeEZ4kS">
            Stockholm i januari 1948.
          </p>
          <p xml:id="i-Aqhne7o6oUNYEszU14uaUc">
            Birger Utbult.
          </p>
          <p xml:id="i-15XRE3hs4xENe28LrTWfQn">
            W. Svensson. Ernst V. Staxäng. C. O. Carlsson.
          </p>
        </div>
      </div>
    </body>
  </text>
</TEI>
