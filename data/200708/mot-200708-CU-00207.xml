<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00207">
  <teiHeader>
    <fileDesc>
      <titleStmt>
        <title>Trafikskadades livsvillkor</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafikskadades livsvillkor</title>
          <idno type="rdwebb">GV02C207</idno>
          <rs type="number">C207</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C207/text</ref>
          <ref type="dokument_url_html">http://data.riksdagen.se/dokument/GV02C207</ref>
          <ref type="dokumentstatus_url_xml">http://data.riksdagen.se/dokumentstatus/GV02C207</ref>
          <ref type="doc">http://data.riksdagen.se/fil/3FDAE2D1-F8CE-4D85-B355-C1FA75737B4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XXx5F7BpRRKojQb3HXWDx1" type="signed"/>
        <correspContext corresp="i-XXx5F7BpRRKojQb3HXWDx1">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-8CocQUVaFnLsqzb1LiXuiZ" type="referral">
          <date when="2007-10-16"/>
        </correspAction>
        <correspAction xml:id="i-4hVoew3U4MBRftsvvTMhgv" type="dismissal">
          <date when="2007-10-16"/>
        </correspAction>
        <correspAction xml:id="i-DEwknzndHaV8XnYnxbh4UP" type="numbering">
          <date when="2007-09-28"/>
        </correspAction>
        <correspAction xml:id="i-LugcXckyVeEzd3m19TjwCQ" type="submission">
          <date when="2007-09-26"/>
        </correspAction>
        <correspAction xml:id="i-Me9xXBC2d2qsBkRPy1dmPr" type="transfer">
          <date when="2007-09-26"/>
        </correspAction>
        <correspAction xml:id="i-5sxR5SfxAXZJgmCb39TE2w" type="assigned"/>
        <correspContext corresp="i-5sxR5SfxAXZJgmCb39TE2w">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Rta4AaXRYDSk6Vitjxa9mM" type="motBody">
        <div xml:id="i-4xcAXje3oYMp5JAsHkSQrd" type="motProposal" subtype="förslag">
          <head xml:id="i-CLXd6MYvaUbZoXGgvQKsv9">
            1 Förslag till riksdagsbeslut
          </head>
          <list xml:id="i-WyjpadjgBstwXDJdP4uPL1" style="ol">
            <item xml:id="i-3FfXbjezuLrF3QV1SpyNii">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              se över försäkringsbolagens handläggning av trafikskadeärenden.
            </item>
            <item xml:id="i-VuX1KrBJ1xKsQCzY6fVzdF">
              Riksdagen tillkännager för regeringen som sin mening vad som
              anförs i motionen om att utredningen även bör se över försäkringsbolagens
              egna läkares roll vid personskadereglering.
            </item>
            <item xml:id="i-69atXnBsca9byxJmAjm2J6">
              Riksdagen tillkännager för regeringen som sin mening vad som
              anförs i motionen om att utredningen även bör omfatta frågan om
              hur försäkringsbolagens handläggningstider ska kunna bli kortare
              och mer förutsägbara.
            </item>
            <item xml:id="i-SAZTLGbYRC67cWbx1xn2mw">
              Riksdagen begär att regeringen lägger fram förslag till sådan
              ändring i lagstiftning att rätten till omprövning av ersättningsbeslut
              gäller alla trafikskadade personer oavsett vilket år skadan inträffat.
            </item>
            <item xml:id="i-AGi5eDLyXkKiTgnSpa8zjs">
              Riksdagen tillkännager för regeringen som sin mening vad som
              anförs i motionen om att regeringen snarast bör tillsätta en utredning
              i syfte att se över hur de ekonomiska villkoren för rättsskydd
              vid trafikskador kan förbättras.
            </item>
          </list>
        </div>
        <div xml:id="i-LEjqK2i1QAtRVFj6BpYZrc" type="motContent">
          <head xml:id="i-6XPAd4jCbY3anKuaGbhTum" type="h1">
            2 Försäkringsläkares lojalitet med bolaget
          </head>
          <p xml:id="i-4Pi1ENtF7fg4rETnPCJ8kx">
            Vid regleringen av personskador till följd av olycksfall eller
            trafikskador hamnar ofta försäkringstagaren i ett underläge gentemot
            försäkringsbolaget. Detta förekommer särskilt vid de svårbedömda
            whiplashskadorna. Vi menar att det beror på att försäkringsbolaget
            har tillgång till fler läkare vid den medicinska bedömningen och
            att bolagen numera sällan beviljar juridiskt ombud till den drabbade.
          </p>
          <p xml:id="i-CeNYwrL5D6qwcBdr9pLwhA">
            Det är vanligt att försäkringsläkaren hänvisar till att försäkringstagarens
            skada är ett resultat av sjukdom som föreligger sedan tidigare
            eller en förslitningsskada som uppstått senare och att skadan
            därför inte har något orsakssamband med det trauma som försäkringstagaren
            råkat ut för vid olyckstillfället. Ofta tillmäts försäkringsläkarens
            medicinska bedömning större vikt vid skaderegleringen vid avvikelser
            från den behandlande läkarens bedömning, vilket drabbar den skadelidande
            negativt.
          </p>
          <p xml:id="i-RRaUidPHjdhBWMVTfbGWfC">
            Vid prövning i domstol går rätten ofta på försäkringsläkarens
            linje. Detta trots att HD uttalat att det rent principiellt inte
            torde finnas anledning att ge försteg åt den ena läkarens bedömning
            i de fall då två läkares bedömningar i fråga om orsakssambandet
            skiljer sig åt (NJA 2001 s. 657).
          </p>
          <p xml:id="i-8pyUQwuTrA2gkuiLtKfQFv">
            Vänsterpartiet anser att det finns ett orimligt lojalitetsförhållande
            mellan försäkringsläkare och försäkringsbolag. Försäkringsbolagets
            läkare gör ofta sin bedömning på handlingarna och träffar sällan
            den skadelidande. Vi har fått kännedom om att det finns försäkringsläkare
            som regelmässigt utfärdar intyg till nackdel för den skadelidande
            på löpande band.
          </p>
          <p xml:id="i-VE6GFw2szYtFCWSc4WPxkH">
            Uppdraget som försäkringsläkare är ofta mycket välbetalt och
            kan inbringa upp till tusen kronor för ett intyg. Således är uppdraget
            som försäkringsläkare en mycket inkomstbringande bisyssla i förhållande
            till den tid som läggs ned på att bedöma den skadelidandes situation.
            Det är under dessa omständigheter anmärkningsvärt att varken försäkringsbolagens
            läkare i sin funktion som sakkunniga eller Trafikskadenämndens
            medicinska rådgivare står under Socialstyrelsens tillsyn.
          </p>
          <head xml:id="i-Uqvmn6syDaMUtnyZXaKwvy" type="h2">
            2.1 Tillsynen över försäkringsläkare
          </head>
          <p xml:id="i-EnGTCJoKBSHALygmxjn6EZ">
            Socialstyrelsen har med anledning av ett uppdrag från regeringen
            i januari 2004 lagt fram en rapport om tillsyn över försäkringsläkare
            (dnr 00-10798/03). Enligt Socialstyrelsens bedömning är det av
            vikt för de trafikskadade att förtroendeproblemet då det gäller
            försäkringsbolagens medicinska rådgivare åtgärdas (s. 7).
          </p>
          <p xml:id="i-U4JsqpgxMw8ikG8U1pTNp2">
            Socialstyrelsen gör dock den bedömningen att Trafikskadenämnden
            bör kunna remittera de ärenden där den behandlande läkarens och
            försäkringsbolagets läkare kommit till olika slutsatser eller
            när orsakssambandet annars är svårbedömt till Socialstyrelsens
            rättsliga råd. Samtidigt konstaterar Socialstyrelsen att om även
            andra tvistiga försäkringsmedicinska ärenden som t.ex. bedömningar
            av orsakssamband vid olycksfall skulle hänskjutas till det rättsliga
            rådet skulle detta medföra en avsevärd arbetsbelastning (s. 7).
          </p>
          <p xml:id="i-JEMCL5gmkgxzTs7rtRPtSd">
            Vänsterpartiet kan konstatera att det saknas en övergripande
            genomlysning av försäkringsläkarnas roll vid personskadereglering.
            Regeringen bör därför tillsätta en utredning som ser över försäkringsbolagens
            handläggning av trafiksskadeärenden. Detta bör riksdagen som sin
            mening ge regeringen till känna.
          </p>
          <p xml:id="i-MVY4vzNjww4GNHFjp9mAEQ">
            Utredningen bör se över försäkringsbolagens egna läkares roll
            vid personskadereglering med betoning särskilt på frågor som deras
            lojalitetsförhållande gentemot försäkringsbolaget, deras medicinska
            ansvar och vilken vikt som i skaderegleringen tillmäts försäkringsläkarnas
            bedömning jämfört med de behandlande läkarnas bedömning. Detta
            bör riksdagen som sin mening ge regeringen till känna.
          </p>
          <head xml:id="i-MQyYMqRrWvmTAcLHouKHj8" type="h2">
            2.2 Försäkringsbolagens handläggningstider
          </head>
          <p xml:id="i-FtfNh9gMEZvooaHqxYR6bM">
            Finansinspektionen (FI) har på regeringens uppdrag undersökt
            hur trafikskadeärenden handläggs av försäkringsbolagen. I rapporten
            Stärkt skydd för trafikskadade åtgärder och förslag (dnr 03-513-601)
            har Finansinspektionen presenterat sina förslag till förbättringar.
            Undersökningen visade att bolagens handläggningstider inte hade
            blivit kortare sedan 1998. I en uppföljande rapport som presenterades
            år 2005 (2005:7 Stärkt skydd för trafikskadade, en granskning
            av handläggningstider och information) konstaterar FI att handläggningstiderna
            inte har sjunkit sedan år 2003 utan i stället ökat. FI anser att
            situationen är otillfredsställande, vilket vi håller med om.
          </p>
          <p xml:id="i-XW8Aycro8qYKn3ubKSDNUK">
            Enligt vår mening utgör de båda rapporterna dock inte tillräckligt
            underlag för att fatta beslut om vilka åtgärder som bör vidtas,
            bl.a. behandlar inte utredningarna relationen mellan försäkringsbolagen
            och deras sakkunniga läkare.
          </p>
          <p xml:id="i-S2BN7NoUw6Qw9fzrRSuRJR">
            Civilutskottet och det tidigare lagutskottet har vid flera tillfällen
            avslagit våra motioner med motiveringen att frågeställningarna
            ska övervägas i samband med den fortsatta beredningen av Finansinspektionens
            rapport (bet. 2004/05:LU17, bet. 2005/06:LU14 s. 34, bet. 2006/07:CU17
            s. 17).
          </p>
          <p xml:id="i-QfHcD7VEt5fmWzzNSVsbWh">
            Vänsterpartiet anser att det är nödvändigt att göra en djupare
            analys än den som Finansinspektionen har presenterat. Därför bör
            utredningen om försäkringsbolagens handläggning av trafikskadeärenden
            också behandla frågan om försäkringsbolagens handläggningstider
            och komma med förslag på hur de kan bli kortare och mer förutsägbara.
            Detta bör riksdagen som sin mening ge regeringen till känna.
          </p>
          <head xml:id="i-LiLYhuGrMShrPy1N7Ar4CE" type="h1">
            3 Omprövning av ersättningsbeslut
          </head>
          <p xml:id="i-V61fnwoxuwt2vXZPjZaXBH">
            Enligt trafikskadelagen ska varje motorfordonsägare ha trafikförsäkring
            för sitt fordon. Ersättning betalas ur trafikförsäkringen så snart
            någon i fordonet skadas. Både förare och passagerare har alltså
            rätt till ersättning (prop. 1975/76:15). När ett ärende enligt
            trafikskadelagen slutreglerats finns enligt nuvarande bestämmelser
            en begränsad rätt till omprövning.
          </p>
          <p xml:id="i-Gfx6qwHH4RDJ36NCsHYSH2">
            Ersättningsfrågan kan omprövas om förhållandena som legat till
            grund för ersättningens bestämmande väsentligen har förändrats
            (se 9 § trafikskadelagen som hänvisar till bl.a. 5 kap. 5 § skadeståndslagen).
            Från att tidigare endast ha omfattat ersättning för förlust av
            inkomst och underhåll, gäller omprövningsrätten inträffade skador
            fr.o.m. år 2002 alla former av ersättning, således även kostnader
            och ideell ersättning.
          </p>
          <p xml:id="i-GV3w7tHouYbS8hK5fKS3i3">
            Enligt den tidigare lagstiftningen (bilansvarighetslagen och
            trafikförsäkringslagen) fanns det inte några särskilda bestämmelser
            om rätt till omprövning av ett ersättningsbeslut. I äldre skadefall
            som inträffat före 1976 har försäkringsbolagen, utan särskilt
            lagstöd, i vissa fall godtagit omprövning vid väsentlig och bestående
            medicinsk försämring och man har i de fallen medgett den skadelidande
            rätt till omprövning av ersättningsfrågan i dess helhet. Omprövning
            kan även medges om förändringen inträffat senare.
          </p>
          <p xml:id="i-8KsbGmkbEuQnArgaS4Eqe7">
            Trafikskadenämnden har i ett av sina senaste yttranden (2006-02-07)
            gjort bedömningen att rätt till omprövning av ett ersättningsbeslut
            från år 1970 torde föreligga. Även civilutskottet har tidigare
            avslagit vår motion med motiveringen att branschens praxis från
            tiden före 1976 alltjämnt tillämpas på skadefall som inträffat
            före detta år (bet. 2006/07:CU17 s. 17).
          </p>
          <p xml:id="i-BUXbaDkkaS7s7LZwgVg5Rn">
            Enligt uppgifter från personer som själva är trafikskadade råder
            dock fortfarande en viss tveksamhet i praxis om det är möjligt
            för en person som skadats före år 1976 att få sitt ersättningsbeslut
            omprövat eftersom uttryckligt lagstöd för omprövning saknades
            innan den nya lagen trädde i kraft. Den rådande situationen har
            medfört att många trafikskadade människor drabbas av stora inkomstförluster
            p.g.a. att deras livräntor inte följer med i löneutvecklingen.
          </p>
          <p xml:id="i-Ya6pzvTf5axhMDXdZi7ZJF">
            Försäkringsbolagen är med andra ord fortfarande fria att neka
            en person rätt till omprövning av ersättningsbeslutet om skadan
            inträffat före 1976. Regeringen bör därför återkomma med förslag
            till lagstiftning som innebär att rätten till omprövning av ersättningsbeslut
            gäller alla trafikskadade personer oavsett vilket år skadan inträffat.
          </p>
          <head xml:id="i-SSqSwPrx6FShmkQEiQV89s" type="h1">
            4 Rättegångskostnader i mål om trafikskador
          </head>
          <p xml:id="i-YGNjVEq8Uk4xwANpEBkLU8">
            Tidigare studier av domar i försäkringstvister vid trafikskador
            (se tex Johansson, BH. Försäkringsbolag och skadade. En studie
            av domar vid Stockholms tingsrätt 19992000 Belastningsskadecentrum/Arbetslivsinstitutet
            2001-0942) visar att det innebär en stor ekonomisk risk för en
            enskild person att få en personskada prövad vid domstol. Vidare
            är möjligheten för den skadelidande att få ändring vid hovrätten
            liten.
          </p>
          <p xml:id="i-2h2DsqrdHytVQZrcJ4pAxg">
            Den som har råkat ut för en trafikolycka har inte möjlighet att
            få allmän rättshjälp för att driva en process mot sitt försäkringsbolag.
            För den skadade medges i stället rättsskyddsersättning som är
            tänkt att täcka alla kostnader i processen, d.v.s. kostnad för
            eget ombud och vittnen men även för motpartens ombudskostnader
            om personen förlorar målet.
          </p>
          <p xml:id="i-GECJzqq1F577qzoXnXTa63">
            Rättsskyddsersättningen varierar mellan de olika försäkringsbolagen
            men för en enskild trafikskadad person innebär förlusten av målet
            mot försäkringsbolaget nästan utan undantag en stor ekonomisk
            förlust. Summorna som den skadade personen kan tvingas betala
            själv kan uppgå till huntratusentals kronor beroende på i hur
            många instanser processen drivits. Även om den skadade vinner
            i tingsrätten löper hon eller han risk att försäkringsbolaget
            överklagar och vinner i hovrätten.
          </p>
          <p xml:id="i-Ts8hp7jctPbFnN57a3LPVs">
            Det ekonomiska rättsskyddet är således mycket dåligt för den
            person som skadats i trafiken. Vidare har de stora försäkringsbolagen
            genom sin tillgång till fler jurister och läkare redan i utgångsläget
            ett övertag gentemot den skadelidande. För en trafikskadad person
            som inte sällan är sjukpensionerad till följd av sina svåra skador
            och alltså redan befinner sig i ett ekonomiskt utsatt läge, framstår
            rättigheten att få sin sak prövad i domstol därför ofta som illusorisk.
          </p>
          <p xml:id="i-SkwyXm2KU6xoNM74mUMyjS">
            Vänsterpartiet anser att det är hög tid att se över hur personer
            som skadats i trafiken ska kunna få sitt behov av ekonomiskt rättsskydd
            tillgodosett. Regeringen bör därför snarast tillsätta en utredning
            i syfte att se över hur de ekonomiska villkoren för rättsskydd
            vid trafikskador kan förbättras. Detta bör riksdagen som sin mening
            ge regeringen till känna.
          </p>
        </div>
        <div xml:id="i-AxxR28rXZt8wzxzvv52XGN" type="signatureBlock">
          <list xml:id="i-8QSM5nQbu8djtUYPHWDrY7">
            <item xml:id="i-13YaaoEw1h24PkrmoBp1E3" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-Dsx1trhQgChZPdJDEqgvxs" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-H59CTzPFTDKraFWxUnK5G3" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-AGRq7vikUBh12vtQDeCnUT" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-RTEssvwxPEAUew6QpB3GKM" who="i-du5LHNwBWrCH1am94GCk1" type="signature">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
