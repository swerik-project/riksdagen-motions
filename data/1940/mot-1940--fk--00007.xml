<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__7/mot_1940__fk__7-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr &gt;. 1
          </p>
          <p>
            Nr 7.
          </p>
          <p>
            Av herr Wagnsson m. fl., rörande tiden för ikraftträdandet av
            lagstiftningen om villkorlig dom m. m. den 22 juni 1939.
          </p>
          <p>
            När första lagutskottet i utlåtande nr 35 vid 1939 års lagtima
            riksdag till- styrkte kungl. propositionen nr 86 med förslag till
            lag om villkorlig dom m. m., gav utskottet sin fulla anslutning
            till departementschefens uttalande, att förverkligandet av den
            i samband härmed föreslagna konsulentorgani- sationen torde utgöra
            en väsentlig förutsättning för att lagstiftningen skulle erhålla
            den praktiska betydelse som vore avsedd; och utskottet för- klarade
            sig vid tillstyrkande av en ny lagstiftning efter de grunder som
            angåves i propositionen hava utgått från att organisatoriska anordningar
            komme till stånd i huvudsaklig anslutning till vad sålunda föreslagits.
            I själva lagförslaget tog sig denna för departementschefen och
            utskottet samfällda uppfattning uttryck i bestämmelsen om lagstiftningens
            ikraft- trädande den dag Konungen förordnade. Första lagutskottets
            utlåtande blev av riksdagen godkänt. Samtidigt beviljades efter
            tillstyrkan av stats- utskottet anslag till den föreslagna konsulentorganisationen
            att utgå fr. o. m. den 1 januari 1940, då avsikten var att lagen
            skulle träda i kraft. På grund av det förändrade statsfinansiella
            läget blevo de planerade åtgär- derna beträffande skyddskonsulentorganisationen
            ej vidtagna och som följd härav ej heller den nya lagstiftningen
            satt i kraft (se bil. 1 till proposition nr 79 till 1939 års urtima
            riksdag angående åtgärder för begränsning av statsutgifterna för
            budgetåret 1939/40). Under andra huvudtiteln i årets statsverksproposition
            (sid. 83) meddelar justitieministern nu att han i be- traktande
            av rådande förhållanden vid förnyat övervägande nödgats avstå
            från att för närvarande föreslå att medel ställas till förfogande
            för reformens genomförande. Efter riksdagens uttalande förlidet
            år är det naturligt att justitieministern av angivna förhållanden
            funnit sig böra draga den slutsats, att med lag- stiftningens
            ikraftträdande får anstå även under nästa budgetår. Skall ett
            genomförande av lagreformen utan beviljande av några nya medel
            kunna komma under övervägande, torde alltså initiativ härtill
            böra tagas inom riksdagen. Undertecknade ansluta sig helt till
            den uppfattning om den föreslagna konsulentorganisationens stora
            betydelse för den nya lagstiftningens genom-
          </p>
          <p>
            Bihang till riksdagens protokoll 1940. 3 saml. Nr 7—09. I
          </p>
          <pb facs="riksdagen-motions-pdf/data/1940/mot_1940__fk__7/mot_1940__fk__7-002.pdf"/>
          <p>
            2 Motioner i Första kammaren, Nr 7.
          </p>
          <p>
            förande, som enligt vad ovan anförts kom till uttryck vid förra
            riksdagen. Under tider sådana som dem vi nu genomleva är det emellertid
            uppenbart att man kan bliva nödsakad att högst betydligt slå ned
            sina anspråk på statskassan för de sociala reformerna. Om man
            ej kan uppnå det bästa, kan man därför bli tvungen att nöja sig
            med det näst bästa; det bästa får ju inte bli fiende till det
            goda. Frågan blir därför huruvida den nya lag- stiftningen om
            villkorlig dom även utan konsulentorganisationen skulle tillföra
            rättsvården sådana nya värden, att den borde få träda i kraft
            även med en mindre fullkomlig organisation av de sociala arbetskrafterna.
            En- ligt undertecknades mening är detta förhållandet. Bristerna
            i den nuvarande villkorliga domen äro allmänt kända och ut- vecklades
            närmare vid ärendets riksdagsbehandling förra året. Den stora
            nyheten i 1939 års lag, den s. k. kvalificerade villkorliga domen,
            är avsedd att bliva ett effektivare medel än den äldre villkorliga
            domen bland annat och framför allt för ungdomsbrottslighetens
            bekämpande. Det centrala i den nya lagstiftningen är det omhändertagande
            av den dömde som med hjälp av den utsedde övervakaren kan äga
            rum allt under det att han får behålla sin frihet: domstolen kan
            i samband med den villkorliga domen meddela bestämmelser beträffande
            den dömdes utbildning, arbetsanställ- ning, vistelseort, bostad
            och användande av fritid av samma art som de bestämmelser vilka
            redan nu meddelas när en till ungdomsfängelse dömd på prov utskrives
            från ungdomsanstalten och ställes under tillsyn. Efter- vården
            av den på prov utskrivne och det förebyggande omhändertagandet
            av den villkorligt dömde utgöra sålunda tvenne alldeles likartade
            behand- lingsformer som åsyfta samma mål, förebyggandet av återfall
            i brott. Skyddskonsulenternas uppgift skulle också varit likartad
            vid båda be- handlingsformerna, i det att de, var och en inom
            sitt distrikt, skulle biträtt de lokala eller centrala vårdorganen
            med platsanskaffning och med över- uppsikten över de villkorligt
            dömda liksom över dem som utskrivits på prov. Man kan icke säga
            att konsulentverksamheten skulle varit mera bety- delsefull i
            fråga om vården av de villkorligt dömda än beträffande efter-
            vården av de på prov utskrivna. Ungdomsfängelselagstiftningen
            har emel- lertid redan trätt i kraft, och där får man nu tillsvidare
            reda sig utan kon- sulenterna. Frågan är om detsamma är möjligt
            beträffande de villkorligt dömda. Om den nya villkorliga domslagen
            träder i kraft utan konsulenter, blir följden den, att arbetsanskaffning
            och överuppsikt får mera decentraliseras och läggas på frivilliga
            socialt intresserade arbetskrafter inom de olika domkretsarna.
            Att detta innebär en olägenhet är självklart. Under normala tider
            skulle man också med iver hava hävdat att konsulenterna borde
            ha tillsatts samtidigt med lagens ikraftträdande. I nuvarande
            finansiella läge anse vi emellertid, att man tills vidare bör
            nöja sig med den mindre full- komliga organisationen och — såsom
            fallet är vid ungdomsfängelselagens
          </p>
          <pb facs="riksdagen-motions-pdf/data/1940/mot_1940__fk__7/mot_1940__fk__7-003.pdf"/>
          <p>
            Motioner i Första kammaren, Nr ?. 3
          </p>
          <p>
            tillämpning -— utnyttja de frivilliga arbetskrafterna hellre
            än att låta hela gagnet av den nya lagstiftningen anstå. De nackdelar
            som medfölja ett uppskov äro bland annat följande. I sådana fall
            då den kvalificerade villkorliga domen skulle ha kunnat kom- ma
            till användning med utsikt till gott resultat (d. v. s. med utsikt
            att förebygga återfall i brott) får domstolen antingen använda
            den nuvarande villkorliga domen utan betryggande övervakning och
            utan möjlighet till närmare föreskrifter om den dömdes livsföring,
            med det resultat som den nuvarande stora återfallsprocenten utvisar,
            eller också döma till frihets- straff: ungdomsfängelse, fängelse
            eller straffarbete, respektive för de yngre åldersklasserna tvångsuppfostran
            på Bona. Genom att passera ungdoms- anstalter komma de dömda —
            i regel efter ett års frihetsberövning — i åt- njutande av den
            i ungdomsfängelselagen reglerade eftervården i frihet. I ogynnsamma
            fall får alltså ett uppskov med lagens ikraftträdande till följd
            antingen att villkorligt dömda på grund av bristfälligt omhändertagande
            återfalla i brott och sålunda falla det allmänna till last även
            ekonomiskt, då det nu blir nödvändigt att utkräva frihetsstraff,
            eller också att perso- ner, särskilt unga lagöverträdare dömas
            till frihetsstraff, där ett omhänder- tagande i frihet enligt
            den nya lagen skulle varit tillräckligt. Även i detta fall inträder
            alltså en ekonomiskt ogynnsam effekt för det allmänna, som exempelvis
            kan bli nödsakat utvidga de nuvarande ungdomsanstalterna genom
            dyrbara nyanläggningar, vilka annars varit onödiga. På detta sätt
            kommer utan minsta tvivel det av sparsamhetshänsyn föranledda
            upp- skovet med lagens ikraftträdande att i olika avseenden hava
            till följd sta- tens belastande med onödiga utgifter. Men ännu
            viktigare är givetvis att de av riksdagen prövade och godkända
            åtgärderna för ett effektivare be- kämpande av kriminaliteten
            i samhället, särskilt ungdomsbrottsligheten, uppskjutas på obestämd
            tid. Inför dessa olägenheter, som vi äro benägna att betrakta
            såsom verkligt betydande, synes man böra göra allt för att snarast
            möjligt sätta lagen i kraft. Enligt vår mening är det också lika
            möj- ligt att, även utan skyddskonsulenter, nödtorftigt genomföra
            den nya la- gens omhändertagande av de villkorligt dömda, som
            det faktiskt visat sig möjligt att utan skyddskonsulenter genomföra
            ungdomsfängelselagens eftervård. I själva verket hålla vi före
            att det måste vara lättare att tills vidare reda sig utan skyddskonsulenter
            vid tillämpning av den nya villkorliga domslagen än vid eftervården
            av dem som på prov utskrivits från ung- domsanstalt. Lagen om
            villkorlig dom har nämligen till domstolarnas hjälp öppnat möjlighet
            för anlitande av vissa frivilliga arbetskrafter, vilka under förutsättning
            av en god samhällsanda böra kunna bli mycket betydelsefulla. De
            domstolar som så önska äga nämligen, varje domstol för sig eller
            i förening med annan domstol, tillsätta en övervakningsnämnd om
            minst tre ledamöter, vilka naturligtvis komma att tagas bland
            personer med
          </p>
          <pb facs="riksdagen-motions-pdf/data/1940/mot_1940__fk__7/mot_1940__fk__7-004.pdf"/>
          <p>
            4 Motioner i Första kammaren, Nr 7.
          </p>
          <p>
            socialt intresse och praktisk erfarenhet. På denna nämnd ankommer
            i så fall att medverka vid den villkorligt dömdes omhändertagande;
            den äger i domstolens ställe under prövotiden meddela alla erforderliga
            föreskrifter rörande den villkorligt dömdes livsföring och kommer,
            var inom sitt om- rade, då några skyddskonsulenter ej finnas,
            att utöva den erforderliga kon- sulentverksamheten. Med det intresse
            man har anledning förvänta från domstolarnas sida särskilt för
            genomförande av rationella åtgärder för ung- domsbrottslighetens
            bekämpande, kan det icke råda något tvivel om att domstolarna
            komma att sätta in all energi för att erhålla goda övervak- ningsnämnder.
            Icke heller tvivla vi på att det skall finnas kunniga och dugliga
            personer som vilja ställa sig till förfogande för de oavlönade
            för- troendeuppdrag det här är fråga om. Det är sant att uppdraget
            blir mera betungande utan stödet av skyddskonsulentorganisationen
            än med denna. Å andra sidan slås den ensamme skyddskonsulentens
            arbetsuppgifter inom ett stort distrikt ut på ett så stort antal
            övervakningsnämnder, att arbets- bördans ökning för var och en
            av dessa ej kan bli allt för betydande. Där den kunde antagas
            bli märkbar, står det domstolen öppet att kompensera stegringen
            genom att exempelvis insätta ytterligare en ledamot i nämnden.
            Vid sidan om övervakningsnämnderna disponera domstolarna vid den
            nya lagens tillämpning, såvitt angår ungdomsbrottsligheten, över
            ännu ett hjälporgan, nämligen barnavårds- respektive ungdomsnämnderna.
            I så- dana fall då skyddsuppfostran finnes vara lämpligaste reaktionsformen
            äger sålunda enligt den lydelse lagen om villkorlig dom erhöll
            i riksdagen, 8 $, domstolen överlämna åt barnavårds- eller ungdomsnämnd
            att vidtaga åtgärd för den dömdes omhändertagande för sådan uppfostran.
            Genom denna bestämmelse i förbindelse med den väsentliga utvidgningen
            av lagens tillämplighetsområde erhålla domstolarna i vida större
            utsträckning än för närvarande är fallet möjlighet att tillgodogöra
            sig den reformerade skydds- uppfostringsverksamheten beträffande
            ungdomliga lagöverträdare. För denna stora del av den nya lagens
            verksamhetsfält föreligger icke något behov av biträde av skyddskonsulent.
            Även en annan straffrättsreform som varit avsedd att träda i kraft
            den 1 juli 1940 har måst uppskjutas, nämligen den nya lagstiftningen
            av 1937 om förvaring och internering i säkerhetsanstalt. Ur besparingssynpunkt
            har ett uppskov med ikraftträdandet av denna lagstiftning en helt
            annan ka- raktär än ett uppskov med lagen om villkorlig dom. Medan
            denna senare, med hänsyn till det av densamma föranledda, minskade
            anstaltsbehovet, i längden medför betydande besparingar för statsverket,
            i det att kriminal- vård i frihet alltid är ojämförligt mycket
            billigare än anstaltsvård, så med- för den nya interneringslagen
            behov av ökat anstaltsutrymme. Vid dessa förhållanden synes det
            i nuvarande läge tyvärr ofrånkomligt att dröja med interneringslagens
            ikraftträdande, medan villkorliga domslagens ikraftträ- dande
            i sig självt får betraktas som en besparingsåtgärd.
          </p>
          <pb facs="riksdagen-motions-pdf/data/1940/mot_1940__fk__7/mot_1940__fk__7-005.pdf"/>
          <p>
            Motioner i Första kammaren, Nr 7. 5
          </p>
          <p>
            Med hänsyn till vad ovan anförts finna vi olägenheterna av ett
            ytter- ligare uppskov med ikraftträdandet av 1939 års lagstiftning
            om villkorlig dom vida överväga olägenheterna av att låta lagstiftningen
            träda i kraft utan samtidigt genomförande av skyddskonsulentorganisationen.
            Vi få där- för hemställa, att riksdagen, enligt närmare av vederbörande
            lagutskott utformat förslag, måtte besluta att den nya lagstiftningen
            om villkorlig dom och därmed sammanhängande ämnen skall träda
            i kraft den 1 juli 1940.
          </p>
          <p>
            Stockholm den 17 januari 1940.
          </p>
          <p>
            Ruben Wagnsson. William Linder. Gustaf Velander.
          </p>
          <pb facs="riksdagen-motions-pdf/data/1940/mot_1940__fk__7/mot_1940__fk__7-006.pdf"/>
        </div>
      </div>
    </body>
  </text>
</TEI>
