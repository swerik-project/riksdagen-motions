<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-NU-00402">
  <teiHeader>
    <fileDesc>
      <titleStmt>
        <title>Privat produktion av välfärdstjänster</title>
        <author corresp="i-J74sVAjCTSxzD8rbnxRRA">av Åsa Torstensson m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Privat produktion av välfärdstjänster</title>
          <idno type="rdwebb">GS02N402</idno>
          <rs type="number">N402</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GS02N402/text</ref>
          <ref type="dokument_url_html">http://data.riksdagen.se/dokument/GS02N402</ref>
          <ref type="dokumentstatus_url_xml">http://data.riksdagen.se/dokumentstatus/GS02N402</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J74sVAjCTSxzD8rbnxRRA</idno>
            <name>Åsa Torstensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XxqQtZTdHUTphXEbUJ35Ss</idno>
            <name>Håkan Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-LHnM4Er87J2DaH7xRg62zz</idno>
            <name>Roger Tiefensee</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-D33H5dL4TMdTn9ZXMMYEbb</idno>
            <name>Rigmor Stenmark</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7yX4w475bAMKVqnwnR2Pvy" type="signed"/>
        <correspContext corresp="i-7yX4w475bAMKVqnwnR2Pvy">
          <note type="signatory" corresp="i-J74sVAjCTSxzD8rbnxRRA"/>
          <note type="signatory" corresp="i-XxqQtZTdHUTphXEbUJ35Ss"/>
          <note type="signatory" corresp="i-LHnM4Er87J2DaH7xRg62zz"/>
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-AyN7HRP1y38PeQoLunJifb"/>
          <note type="signatory" corresp="i-D33H5dL4TMdTn9ZXMMYEbb"/>
        </correspContext>
        <correspAction type="referral" xml:id="i-S2TtiYhw3DzpjnrFP8poro">
          <date when="2004-10-14"/>
        </correspAction>
        <correspAction type="dismissal" xml:id="i-DXiK4jXPCqxwC1yn6mf4tU">
          <date when="2004-10-14"/>
        </correspAction>
        <correspAction type="submission" xml:id="i-RG8L93wZh84Vc3BjmTpjWA">
          <date when="2004-10-05"/>
        </correspAction>
        <correspAction type="assigned" xml:id="i-4whbPV5hzb7UWCLZmQ8L2m"/>
        <correspContext corresp="i-4whbPV5hzb7UWCLZmQ8L2m">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_N_402/mot_200405_N_402-0001.pdf"/>
      <div type="motHeader" xml:id="i-LFQmSC2iDmvvRY4z8mfW5H">
        <div type="motTitle" xml:id="i-38xfhe8wMRCeQ6JU8cWnjc"/>
        <div type="motSubmissionInfo" xml:id="i-P5SJcvTsJSmBtKM5dAU422"/>
      </div>
      <div type="motBody" xml:id="i-MMXGn95oCZ3f1EfsiUK6a1">
        <div xml:id="i-NTcZc2DFX7nzbXdiFdhMcX">
          <p xml:id="i-E5aPyeKB9QBPqa8HA3ovmw">
            2004/05
          </p>
          <p xml:id="i-XVRZebmhDu9in6fZosM3zb">
            Motion till riksdagen 2004/05:N402
          </p>
          <p xml:id="i-TJf19j2uLWoY6RBh5rFoKu">
            av Åsa Torstensson m.fl. (c)
          </p>
          <p xml:id="i-TXipcB8HG92rXbKAgdghBX">
            Privat produktion av välfärdstjänster
          </p>
          <p xml:id="i-TSoq8cqCBWd2nNKuXZGLGm">
            Motionen delad mellan flera utskott
          </p>
          <p xml:id="i-KXtgbbaKm9wpnfWWH9UEjK">
            1 Innehållsförteckning
          </p>
          <p xml:id="i-KH9w2UJXBWk1nWLsMAVBq8">
            NOUBWNHE
          </p>
          <p xml:id="i-K2hL3C1AhuxJYzoWDMfNQs">
            Innehållsförteckning Förslag till riksdagsbeslut Inledning. Könssegregering,
            Läge för välfärdsentreprenörer. Strategi för fler välfärdsentreprenörer..
            Från vilja till verklighet
          </p>
          <p xml:id="i-QFVbTBp9dnpLbZgMg45QFp">
            NOR RBWWNH
          </p>
          <p xml:id="i-4m3QF14WNdrC9M1jD64RZg">
            mnr: N402 pnr: c145
          </p>
          <pb facs="riksdagen-motions-pdf/data/200405/mot_200405_N_402/mot_200405_N_402-0002.pdf"/>
          <p xml:id="i-T4jSPVAMYyr3qeDqR1swAM">
            2004/05:N402
          </p>
          <p xml:id="i-Nad5LUXTPQMYFVwxLTW4UN">
            2 Förslag till riksdagsbeslut
          </p>
          <p xml:id="i-Y3VJUx9vvvYDvb9eizQynd">
            1. Riksdagen tillkännager för regeringen som sin mening vad som
            i motionen anförs om att Sveriges könssegregerade arbetsmarknad
            samt lönegapet mellan könen är en demokratisk brist.' 2. Riksdagen
            tillkännager för regeringen som sin mening vad som i motionen
            anförs om att ökat privat företagande i offentlig sektor leder
            till en mer integrerad arbetsmarknad med bättre villkor för dem
            som verkar där. 3. Riksdagen tillkännager för regeringen som sin
            mening vad som i motionen anförs om behovet av privat produktion
            av välfärdstjänster samt vinsterna av att fler kvinnor driver
            företag. 4. Riksdagen tillkännager för regeringen som sin mening
            vad som i motionen anförs om att vårdföretagande skall tillåtas
            vara lönsamt för att entreprenörskapet i offentlig sektor skall
            stimuleras. 5. Riksdagen tillkännager för regeringen som sin mening
            vad som i motionen anförs om intraprenörskap i offentlig sektor,
            erhållande av F-
          </p>
          <p xml:id="i-N4gJQu54asAmqHXktpcL9d">
            skattsedel från födseln samt utökad entreprenad.”
          </p>
          <pb facs="riksdagen-motions-pdf/data/200405/mot_200405_N_402/mot_200405_N_402-0003.pdf"/>
          <p xml:id="i-M5Z14wyfY5C7Yd8wtiddey">
            2004/05:N402
          </p>
          <p xml:id="i-3R2N3TUJXHxEiV1hY43wRN">
            "Yrkande 1 hänvisat till AU. Yrkande 5 hänvisat till SkU.
          </p>
          <pb facs="riksdagen-motions-pdf/data/200405/mot_200405_N_402/mot_200405_N_402-0004.pdf"/>
          <p xml:id="i-6BFdCD2uCMPtZTWuf42Vi2">
            2004/05:N402
          </p>
          <p xml:id="i-GLvdwrtw2BhfbnbwhyxS1K">
            3 Inledning
          </p>
          <p xml:id="i-ABpTXGmrdrCNrfo7bF5GQs">
            Länge har vänstertolkningar av feminism dominerat totalt i den
            svenska samhällsdebatten. Fokus har lagts på frågor av akademisk
            art, språkbruk och normsystem. Centerpartiet instämmer i att normer
            och könsroller existerar, men om vi vill komma framåt måste vi
            se till konkreta åtgärder och rikta kraften mot att ändra de system
            som politiken kan påverka. Politiken kan bidra till att uppmärksamma
            vissa frågor, men den kan inte ändra normsystem genom att införa
            kvotering. Vi anser det upprörande att Socialdemokraterna är så
            tillfreds med den könssegregerade arbetsmarknaden, helt utan att
            se de demokratiska bristerna i det system de själva skapat. Internationellt
            riktas nu kritik mot Sverige, för vår könssegregerade arbetsmarknad
            och för lönegapet mellan könen, som inte minskat på många decennier.
            Vad som ovan anförs om att Sveriges könssegregerade arbetsmarknad
            samt lönegapet mellan könen är en demokratisk brist bör ges regeringen
            tillkänna. I den här motionen presenteras Centerpartiets syn på
            hur vi reformerar villkoren på arbetsmarknaden genom att öppna
            upp den offentliga sektorn för privat företagande. Vi tror att
            det leder till en bättre integrerad arbetsmarknad med bättre villkor
            för dem som verkar där. Detta bör ges regeringen tillkänna.
          </p>
          <p xml:id="i-H3YMgmroGtiD9zDxwZ3LZD">
            4 Könssegregering
          </p>
          <p xml:id="i-KPRojW536JwUJmCbtjTUfU">
            Entreprenörskap har definierats som individers och företags förmåga
            och drivkrafter att upptäcka, pröva och kommersialisera nya möjligheter.
            Nya möjligheter och nya produkter skapas påfallande ofta i småföretagens
            dynamiska miljöer, vilka i sin tur kan sägas vara upphov till
            ekonomisk utveckling, tillväxt och välfärd. Fler entreprenörer
            och fler småföretag är därför som buljong i tillväxtsoppan, de
            ger både smak och stomme. Inom den kvinnodominerade offentliga
            sektorn motarbetas du som vill använda din kompetens och starta
            t.ex. en barnmorskemottagning. Den socialdemokratiska regeringen
            gör sitt bästa för att försvåra för välfärdsentreprenörerna, och
            därmed för alla som vill starta eget inom offentlig sektor. Dynamiken
            inom den offentliga sektorn hålls inlåst, liksom möjligheterna
            för dem som jobbar där. Centerpartiet anser att det är ett dubbelfel
            att både försämra kvinnors utvecklingsmöjligheter som företagare
            samt att hindra en bättre mångfald och kvalitet i vården. Internationellt
            sett har Sverige både låga nivåer av entreprenörskap? och få företagare.
            Detta är ett resultat av Socialdemokraternas småföretagar- fientliga
            politik, där systemens och maktens fortlevnad är i fokus på
          </p>
          <p xml:id="i-LNjjA8rtJnKGNKVrmkSv3E">
            ! Henrekson, M., Ekonomisk Debatt 2003. ? Global Entrepreneurship
            Monitor 2003.
          </p>
          <pb facs="riksdagen-motions-pdf/data/200405/mot_200405_N_402/mot_200405_N_402-0005.pdf"/>
          <p xml:id="i-L8PeRJvPJuFmmu51EbMdmU">
            bekostnad av enskilda människors initiativ och självbestämmande.
            Det finns tre gånger fler manliga företagare än kvinnliga, och
            minskningen av de kvinnliga företagarna är dessutom större än
            minskningen bland män (—12 procent för kvinnor och —5,7 procent
            för män sedan 1995”). Vi anser att fler kvinnor borde ges möjlighet
            att starta och driva företag av det självklara skälet att kvinnors
            företag bidrar till välfärden och ökar Sveriges konkurrenskraft.
            Med fler kvinnor som startar och driver företag får vi en starkare
            ekonomisk utveckling, men det har även andra positiva effekter.
            En sådan effekt är att fler kvinnor skapar, och deltar i, de informella
            nätverk från vilka styrelseledamöter, VD:ar och ordförande rekryteras.
            Fler kvinnor i näringslivet undergräver de könsroller och normer
            som exkluderar kvinnor från inflytande och delaktighet i näringsliv
            och samhälle. I Sverige jobbar kvinnor och män i mycket hög utsträckning
            på skilda arbetsplatser, bara 10 procent av arbetskraften i Sverige
            arbetar inom yrken där det finns ungefär lika många män som kvinnor.
            Resten har mindre än 40 procent av det andra könet inom yrket.
            Ungefär 75 procent av kvinnorna jobbar i offentlig sektor och
            75 procent av männen återfinns i den privata sektorn. Detta brukar
            oftast förklaras med att förvärvsfrekvensen är relativt hög i
            Sverige jämfört med andra länder. Upplysningsvis jobbar 86 procent
            av svenska kvinnor i barnafödande ålder (25-44 år) utanför hemmet.
            I övriga Europa (utom Norden) är den siffran 66 procent. Förvärvsfrekvensen
            = förklarar dock knappast den = segregerade arbetsmarknaden, den
            bara visar på normbilden. Kvinnor förväntas med andra ord att
            vara evigt hänvisade till antingen offentlig sektor, om hon råkar
            vara född i Skandinavien, eller, om hon råkar komma någon annanstans
            ifrån, obetalt hemarbete. Med denna finfina retorik har Socialdemokraterna
            lurat oss
          </p>
          <p xml:id="i-oDQKebnyQX9ELYmPZyLSq">
            att tro att kvinnor ska vara tacksamma Över att ha jobb utanför
            hemmet över huvud taget. Centerpartiet anser att det är dags att
            reformera villkoren på kvinnors arbetsmarknad. De facto återfinns
            de allra flesta kvinnor för närvarande i offentlig sektor. Låt
            oss hitta ett sätt att öppna upp offentlig sektor så att det skapas
            incitament till lönehöjningar och ökad effektivitet samtidigt
            som kvalitén på välfärdstjänsterna höjs. Vad som ovan anförs om
            behovet av privat produktion av välfärdstjänster samt vinsterna
            av att fler kvinnor driver företag bör ges regeringen tillkänna.
          </p>
          <p xml:id="i-WH3TVWR9tnfmKMKpjr6LMq">
            5 Läge för välfärdsentreprenörer
          </p>
          <p xml:id="i-CaZmtGuDWAvoBZNfJz6ufc">
            Försiktiga beräkningar utförda av Svenskt Näringsliv och Konkurrensverket
            visar att det inom den offentliga sektorn finns en potential för
            konkurrensutsättning värd omkring 300 miljarder kronor.” Eftersom
            många företagare blir aktiva inom den bransch där de tidigare
            verkat är alltså den
          </p>
          <p xml:id="i-7C4WF9an3ZcF1y8QGmwe2f">
            &gt; Wikner, G. och Fölster, S., Allt färre kvinnliga företagare,
            Svenskt Näringsliv 2004. " Erixon, O., Konkurrensutsätt den offentliga
            sektorn, Svenskt Näringsliv 2004.
          </p>
          <p xml:id="i-9PZDQhGUtNBh2WhFBAwmg6">
            2004/05:N402
          </p>
          <pb facs="riksdagen-motions-pdf/data/200405/mot_200405_N_402/mot_200405_N_402-0006.pdf"/>
          <p xml:id="i-QYLTGjhjjJ511aLxYVvFYn">
            2004/05:N402
          </p>
          <p xml:id="i-VFk433jtajr4mX1RLndfTZ">
            offentliga sektorns anställda att betrakta som en grupp högintressanta
            potentiella företagare. Hälften av Sveriges kvinnor arbetar inom
            offentlig sektor, men endast 9 procent av dagens kvinnliga företagare
            har en yrkesbakgrund i offentlig sektor.” Resultatet ser vi i
            den låga andelen kvinnliga företagare samt i tveksamheten inför
            att starta och driva företag i offentlig sektor. En undersökning
            (våren 2004) genomförd av Centerpartiet TEMO visar, liksom liknande
            kartläggningar, att offentligt anställda samt medlemmar i TCO
            och LO inte är lika intresserade som privatanställda, samt medlemmar
            i andra fackförbund eller icke fackanslutna, när det gäller att
            starta företag. Cirka en tredjedel av LO- och TCO-medlemmarna
            skulle vilja starta företag. Inom Övriga fackförbund ligger andelen
            på 46 procent, respektive 48 procent för icke fackligt anslutna.
            Bland den tredjedel inom LO och TCO som är intresserade av att
            starta företag anger den största delen (36 procent som skäl) att
            de saknar bra idéer om vad företaget skulle syssla med. Ungefär
            hälften av dem som inte är intresserade av att starta företag
            uppger att de är nöjda med sitt nuvarande jobb. Svårigheterna
            som möter entreprenörer inom välfärdssektorn är välkända. Vårdföretag
            lever under osäkra förhållanden och tar större risker än andra
            företagare, t.ex. vad gäller förutsättningarna för att utveckla
            ett företag långsiktigt. Regeringen har aviserat nya påbud och
            det finns anledning att tro att förutsättningarna för välfärdsentreprenörer
            inte kommer att förbättras under nuvarande regering. Enligt Skolverket
            minskar även antalet ansökningar för att starta friskolor, en
            följd av ett stelbent regelsystem, misstänksam regering och motsträviga
            lokalpolitiker." Det finns därför logiska skäl till varför anställda
            i offentlig sektor är tveksammare än Övriga till att starta företag.
            I tillägg till de formella hindren finns även andra förklaringar
            till varför inte fler vill bli välfärdsentreprenörer. Myter och
            nidbilder av privata vårdgivare förekommer ofta i samhällsdebatten,
            där dessa företagare framställs som värre krösusar än några andra
            företagare.
          </p>
          <p xml:id="i-XvoA7wG4YWf3tMoY2ZJvd5">
            Patientnöjdhet - öppen sjukvård och tandvård 2000
          </p>
          <p xml:id="i-6gLNxiKooGNcwsoCkkFmBX">
            Offentlig Privat Offentlig Privat öppenvård — öppenvård tandvård
            = tandvård Patientnöjdhet 66 73 73 82 Upplevd kvalitet 69 79 79
            88 Förväntningar 69 gl 7 86 Prisvärdhet 66 7n 59 6 Lojalitet n
            82 7” 9”
          </p>
          <p xml:id="i-2SaPA8znML2wGubcxwnVQG">
            Källa: Socialstyrelsen: Arbetsmaterial 2001-04-25
          </p>
          <p xml:id="i-6U1bFuq8s6TvrgNQ88VBjB">
            Ur Myter och fakta om privat bedriven vård och omsorg i Sverige,
            Kerstin Einevik- Bäckstrand, Vårdföretagarna, 2001.
          </p>
          <p xml:id="i-Epp5mHVtZMA579xtfTgNof">
            &gt; Dahlman, C., Kvinnors företagande, Svenskt Näringsliv 2004.
            f Ibid.
          </p>
          <pb facs="riksdagen-motions-pdf/data/200405/mot_200405_N_402/mot_200405_N_402-0007.pdf"/>
          <p xml:id="i-4BghYVwpWkrqkmezAmZtSC">
            Näringsminister Leif Pagrotsky uttalar följaktligen i en intervju
            i Dagens Nyheter (10.08.04) att det skulle vara fler som startade
            företag om bilden av livet som småföretagare inte utmålades så
            negativt. Felet ligger hos media anser näringsministern. Eller
            möjligtvis hos de gnälliga småföretagarna själva. Pagrotsky målar
            upp en bild av småföretagande, som Centerpartiet delar, nämligen
            den att människor lockas av företagandets frihet och möjligheten
            att göra något man brinner för. Vi kan inte förstå hur näringsministern
            vill hylla småföretagandet samtidigt som han står bakom ett regelverk
            och ett socialförsäkringssystem som diskriminerar företagare jämfört
            med anställda. Trots bilden av vårdföretagare som hänsynslösa
            cyniker som producerar dålig vård endast för rika människor visar
            fakta att knappt var fjärde företagare inom hälso- och sjukvård
            kan försörja sig på sitt yrke.” I SOU 2003:98 Aktiebolag med begränsad
            vinstutdelning argumenteras det för en ny form av aktiebolag som
            förbjuder eller begränsar vinstutdelning till ägarna. Att på detta
            sätt tvinga in vårdföretagare i icke lönsam verksamhet är detsamma
            som att strypa entreprenörskapet bland kvinnor i offentlig sektor.
            Vad som ovan anförs om att vårdföretagande ska tillåtas vara lönsamt
            för att entreprenörskapet i offentlig sektor ska stimuleras bör
            ges regeringen tillkänna.
          </p>
          <p xml:id="i-J7dXd1XtkicdxccA5R9Tdh">
            6 Strategi för fler välfärdsentreprenörer
          </p>
          <p xml:id="i-4ooUwEBf6yuM3cKTdj4u1E">
            Genom att uppmuntra intraprenörskap i offentlig sektor kan de
            offentliga arbetsgivarna öka intresset och motivationen bland
            anställda att starta eget. Det kan handla om att ta ansvar för
            enhetens resultat, budget eller andra områden med inflytande.
            Det kräver att politiker i landsting och kommuner tillämpar en
            entreprenöriell ledarskapsstrategi som lägger grunden för en kultur
            som karaktäriseras av entreprenörsanda. Men det beror även på
            hur medarbetarna hanterar denna möjlighet. Centerpartiet anser
            att i ett företagsamt samhälle bör alla erhålla F- skattsedel
            vid födseln. Vid 18 års ålder ska F-skattsedeln sedan kunna aktiveras
            av de personer som vill starta företag. Den får sedan endast återkallas
            på sakliga grunder. På så sätt ska människor uppmuntras till att
            starta företag, och förhoppningsvis även få fler förebilder. Utmaningsrätt
            möjliggör för anställda i offentlig sektor att ta över driften
            för den egna enheten. Givet att en sådan drift är mer effektiv
            än den nuvarande driften så bör den som regel beviljas. De gällande
            upphandlingsreglerna (LOU) gynnar stora företag framför små entreprenörer
            och bidrar till den märkliga bild som målas upp av entreprenörer
            i t.ex. vården. Vi vill ta vara på den drivkraft som ligger i
            att offentlig verksamhet kan knoppas av till anställda som vill
            ta över och driva verksamheten i egen regi. Samtidigt har kommuner
            och landsting en möjlighet att bidra till
          </p>
          <p xml:id="i-LakD9KcJm6x9H8iTDwmvQZ">
            7 Kvinnors företagande — format av samhället, NUTEK 2003.
          </p>
          <p xml:id="i-MNXP3jFC6T4m27TqKqH9QJ">
            2004/05:N402
          </p>
          <pb facs="riksdagen-motions-pdf/data/200405/mot_200405_N_402/mot_200405_N_402-0008.pdf"/>
          <p xml:id="i-AuuWvhUxhbEeTKKuD6CjRF">
            2004/05:N402
          </p>
          <p xml:id="i-YVVMXM9uQgRfx7iGnEndia">
            tillväxten genom att lägga ut fler verksamheter på andra aktörer,
            såsom företag, kooperativ m.m. Välfärdsentreprenörer ska behandlas
            lika som verksamheter som drivs av landsting eller kommuner. Privata
            och offentliga aktörer ska omfattas av samma momsregler. Vad som
            ovan anförs om intraprenörskap i offentlig sektor, erhållande
            av F-skattsedel från födseln, samt utökad entreprenad bör ges
            regeringen tillkänna. Affärsrådgivning som vänder sig enbart till
            kvinnor har visat sig framgångsrik, till skillnad från traditionell
            företagsutbildning, som i princip bara attraherat män. Kanske
            för att kvinnor inte identifierar sig själva som företagare, enligt
            de normer som könsbestämmer företagaren.” Centerpartiet initierade
            den kvinnliga affärsrådgivning som inrättades under den borgerliga
            regeringen i början av 1990-talet, liksom vi var den drivande
            kraften bakom forskning kring kvinnors företagande. Till skillnad
            från regeringen vill vi omsätta forskningen i verklighet, men
            även fortsätta stödja forskning samt den praktiska verksamhet,
            med uttalat tillväxtperspektiv, som idag bedrivs vid kvinnliga
            resurscentra. Vi satsar 50 miljoner kronor årligen i vårt budgetförslag
            för att utveckla kvinnors företagande.
          </p>
          <p xml:id="i-G85cHkFdfuFSFxb37Tk7Rs">
            7 Från vilja till verklighet
          </p>
          <p xml:id="i-9a8Q31QsvFiE5jxwzrU7we">
            Centerpartiet/TEMO visar att 40 procent av de tillfrågade kvinnorna
            (ej egna företagare i nuläget) svarar ja på frågan om de kan tänka
            sig att starta och driva företag. Den mest positiva gruppen i
            är kvinnor i åldern 16-29 år, där hela 68 procent svarar att de
            är intresserade av att starta företag. Deltagarna i undersökningen
            har graderat sina svar mellan ”ja, absolut” och ”ja, kanske”.
            Det visar sig att 18 procent vill absolut starta företag och 51
            procent anger att de ”ja, kanske” vill starta företag. Att man
            inte anser sig ha någon bra företagsidé är förmodligen ett resultat
            av bristen på förebilder, snarare än brist på idéer. Den mycket
            låga andelen kvinnliga företagare gör att få människor har en
            bild av vad en sådan person arbetar med. Rådande normer och könsroller
            definierar företagare som en manlig domän. Skolsystemets ensidiga
            fokus på ”anställning” samt bristen på entreprenörskapsundervisning
            är sannolikt ytterligare en orsak till varför människor inte är
            tränade i att tänka i företagarbanor. Inom offentlig sektor är
            förebilderna än färre, och de privata alternativen fortsatt få,
            t.ex. jobbar endast 15 procent av sjuksköterskorna inom privat
            sektor. Att den bristande jämställdheten i de svenska hemmen påverkar
            kvinnors yrkeskarriär är det få som bestrider. Sannolikt påverkar
            det även kvinnors vilja att starta eget. För att kunna kombinera
            företagande och familj måste förutsättningarna för kvinnors arbete
            förändras. Som Svenskt Näringsliv påpekar i sin rapport om ”Kvinnors
            företagande” vore det önskvärt att dela upp arbetet i hemmet mellan
            man och kvinna på ett jämställt vis. Problemet blir då färre arbetade
            timmar, vilket inte gagnar tillväxten och välfärden.
          </p>
          <p xml:id="i-A5tJtQGXEKqnNxaK2kvKNi">
            ? Dahlman, C., Kvinnors företagande, Svenskt Näringsliv 2004.
          </p>
          <pb facs="riksdagen-motions-pdf/data/200405/mot_200405_N_402/mot_200405_N_402-0009.pdf"/>
          <p xml:id="i-VCKLSoGuonxwY5WJHAZ6qR">
            Centerpartiet anser att avdrag för hushållstjänster är en framkomlig
            väg för att lösgöra kvinnors tid ur hemmen. Det skapar också möjligheter
            för fler företag inom området hushållsnära tjänster. Enligt vårt
            förslag skulle ett RUT-avdrag (rengöring, underhåll, tvätt) innebära
            en skattereduktion på 50 procent av arbetskostnaden på hushållstjänster
            som utförs i hemmet med ett belopp upp till 25 000 kronor per
            hushåll och år (se Centerpartiets skattemotion). De mer kända
            ROT- avdragen (reparation, ombyggnad, tillbyggnad) har resulterat
            i positiva effekter för byggnadsarbetares arbetsmarknad. Fler
            jobb har skapats och dessutom har en omvandling skett från s.k.
            svarta jobb till beskattade inkomster. Eftersom kvinnor alltjämt
            utför merparten av hushållssysslorna skulle ett RUT-avdrag möjliggöra
            för fler kvinnor att kunna disponera sin tid mer fritt.
          </p>
          <p xml:id="i-Pq1vo4dpAyuUXFu7namGAM">
            Trygghet är avgörande för att människor ska våga satsa på företagande.
            Förutom att förändra förutsättningarna för företagande i offentlig
            sektor krävs det ett övergripande arbete med företagsklimatet.
            I vår tillväxtmotion beskrivs vår företagarpolitik samt hur vi
            definierar politikens roll i att skapa förutsättningar för tillväxt.
            Det handlar t.ex. om utökad företagsfinansiering, regionalt självstyre,
            regelförenkling, förändringar i socialförsäkringssystem och sjuklöneansvaret.
          </p>
          <p xml:id="i-6cjPoqAS3y9RQBQzfaZiPg">
            Stockholm den 5 oktober 2004
          </p>
          <p xml:id="i-PhprwdtQLuKkF1r975m3Vz">
            Åsa Torstensson (c)
          </p>
          <p xml:id="i-87Hqgf3bshdvkndH8n2qV2">
            Håkan Larsson (c) Roger Tiefensee (c) Sven Bergström (c) Staffan
            Danielsson (c) Jörgen Johansson (c) Rigmor Stenmark (c)
          </p>
          <p xml:id="i-HXmv7PpiB6AeJw2pWtEmxV">
            2004/05:N402
          </p>
        </div>
      </div>
    </body>
  </text>
</TEI>
