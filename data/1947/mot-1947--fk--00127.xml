<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--fk--00127">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__127/mot_1947__fk__127-001.pdf"/>
      <fw xml:id="i-CCzZb1ebfcqwVjnxU9Jd7R">
        Motioner i Första kammaren, nr 127. 3
      </fw>
      <div xml:id="i-Phi3sJu1SApwZL8WPvPBzG" type="motHeader">
        <div xml:id="i-VbtQVpSWVMJLCPBRmgqAvk" type="motTitle"/>
        <div xml:id="i-GLWRH9gEW2JWDCbik7DUBY" type="motSubmissionInfo"/>
      </div>
      <div xml:id="i-4rMec7CmRGNgCcBkrtdHqc" type="motBody">
        <div xml:id="i-CJ3kTWBMMzsjcXtCtdw9in">
          <p xml:id="i-7VQXUBB6xoUiWDAb7FoAgt">
            Nr 127.
          </p>
          <p xml:id="i-Jvg1PxChPXi7EMviPVC1iw">
            Av herr Mannerskantz m. fl., angående fortsatt elektrifiering
            av statsbanenätet.
          </p>
          <p xml:id="i-F3jzdwPTGpmEfESMb7Gvc3">
            I en till Konungen ställd skrivelse av den 31 augusti 1946 har
            järnvägs- styrelsen framlagt förslag om fortsatt elektrifiering
            av statsbanenätet. Elek- trifieringsprogrammet omfattar ett antal
            bandelar med en sammanlagd längd av cirka 1250 bankilometer. Det
            vore önskvärt, att detta program kunde genomföras under loppet
            av en femårsperiod med ett årligt anslag av 33 miljoner kronor.
            Därest materialsvårigheter och bristande tillgång på arbetskraft
            bleve bestående under längre tid med framtvingande av en sänkning
            av arbetstakten, borde det enligt styrelsen icke vara möjligt
            att stanna vid ett lägre produktionsminimum än 125 kilometer bana
            per år, varvid det föreslagna programmet skulle kunna genomföras
            under en tio- årsperiod med en i förhållande till förstnämnda
            alternativ till hälften redu- cerad årskostnad. Styrelsen har
            med skärpa framhållit vikten av att vissa materielbeställningar
            snarast inordnas i industriens leveransprogram, enär följden i
            annat fall skulle bliva ett avbrott i elektrifieringsarbetet,
            då de nu pågående arbetena avslutats. För undvikande därav och
            för fullföljande av sådana beställningar, vid vilka betydande
            förskottslikvider utginge, samt även för vissa förberedelsearbeten
            torde å tilläggsstat för innevarande bud- getår anvisas ett belopp
            av 10 miljoner kronor. Elektrifieringsarbetet vid statens järnvägar
            har under krigsåren och tiden därefter bedrivits i en takt, som
            mera bestämts av läget på arbetsmark- naden och tillgången på
            material än av till förfogande ställda anslag. Icke ens det hittillsvarande
            elektrifieringsprogrammet har alltid kunnat föras framåt med den
            snabbhet, som ur trafiktekniska och driftekonomiska syn- punkter
            varit önskvärt. Under senaste kalenderår lär även en åtstramning
            ha förmärkts, i det att leveranstiderna förlängts för flertalet
            av de effekter, som elektrifieringsarbetet kräver. Järnvägsstyrelsen
            lär därför vid olika tillfällen ha måst revidera sitt program,
            och ett antal viktiga, tidigare be- slutade arbeten ha ytterligare
            försenats. Denna försening, som jämförd med de ursprungliga planerna
            uppgår till cirka 34 år, medför en icke önskvärd fördröjning av
            rationaliseringsarbetet inom den betydelsefulla sektor av landets
            kommunikationsväsende, som järnvägsnätet utgör. I årets statsverksproposition,
            Bilaga 27: Kapitalbudgeten: Kommunika- tionsdepartementet, framhåller
            även föredragande departementschefen så-
          </p>
          <pb facs="riksdagen-motions-pdf/data/1947/mot_1947__fk__127/mot_1947__fk__127-002.pdf"/>
          <fw xml:id="i-947QLFNqGXbGJR68tcFVNs">
            4 Motioner i Första kammaren, nr 127.
          </fw>
          <p xml:id="i-6FBBNEjdhbJruKcGVfs99N">
            som önskvärt, att de fortsatta elektrifieringsplanerna genomföras
            i ett sam- manhang och under relativt kort tidrymd. Detta arbete
            borde enligt före- draganden icke bedrivas i lägre takt än som
            motsvarar 125 bankilometer per år, men om möjligt i betydligt
            högre takt. Den av järnvägsstyrelsen för de planerade elektrifieringsarbetena
            beräknade räntabiliteten av mellan 3,5 och 6 procent anser departementschefen
            tillfredsställande under framhållan- de samtidigt av att densamma
            skulle göra elektrifieringen ekonomiskt moti- verad. Därefter
            diskuteras de materiella förutsättningarna för programmets genomförande.
            Sålunda skulle räls, som erfordras för banförstärkning av de linjer,
            som äro planerade att elektrifieras, enligt statsrådet icke kunna
            framskaffas 1 erforderliga mängder förrän efter en ytterligare
            utvidgning av den svenska järnindustrien, då tillgängliga rälskvantiteter
            i första hand borde gå till rälsutbyten och i andra hand till
            dubbelspårsanläggningar å västra stambanan. Även kabelförsörjningen
            skulle bereda svårigheter, och slutligen skulle de planerade arbetena
            ställa stora anspråk på den redan hårt belastade elektriska industrien.
            Med hänsyn till dessa omständigheter har statsrådet ansett sig
            böra för- orda ett uppskov med fullföljandet av statsbanenätets
            elektrifiering och vill sålunda icke tillstyrka det av järnvägsstyrelsen
            äskade anslaget å 10 miljoner kronor för nästa budgetår. Därest
            denna ståndpunkt accepteras av riksdagen, uppstår snart — redan
            i mitten av år 1949 — ett avbrott i det elektrifieringsarbete,
            som hittills fortlöpande bedrivits sedan 1930. Järnvägsstyrelsen,
            som vid olika tillfäl- len haft anledning att överväga denna eventualitet,
            har också klargjort dess konsekvenser, senast i ovannämnda skrivelse
            den 31 augusti 1946. Underlåtenhet att investera kapital i nya
            banelektrifieringar kommer så- lunda att medföra kapitalbehov
            inom andra områden av järnvägsdriften, såsom anskaffning av därav
            föranlett ytterligare vagnmaterial och även i stor utsträckning
            för förnyelse av den föråldrade och utslitna ånglokpar- ken. Vagnmaterialet
            utnyttjas nämligen väsentligt sämre i ångdrift än i eldrift, och
            ångloken lära dessutom med få undantag ha nått den ålder, då de
            måste ersättas av nya. Väljes alternativt uppskov med fortsatt
            elek- trifiering kommer därför den statsfinansiella, temporära
            besparingen därav att på något längre sikt motvägas av ökade utgifter
            för anskaffning av annan järnvägsmateriel, som ej heller medgiver
            en sådan förräntning som eldriften. Ångdriften vid järnvägarna
            är för närvarande oerhört kostnads- krävande, beroende på de höga
            bränslepriserna. Enligt statens järnvägars statistik för år 1945
            voro maskinavdelningens kostnader per 1 000 brutto- tonkilometer
            för elektrolok 1 krona 86 öre och för ånglok 18 kronor 22 öre
            eller således nära 10 gånger högre. Därvid har räknats med ett
            konsum- tionspris av 65 kronor per ton utländska stenkol och 23
            kronor 25 öre per kubikmeter lokved. Då det förefaller föga troligt,
            att nämnda bränslekostnader komma att
          </p>
          <pb facs="riksdagen-motions-pdf/data/1947/mot_1947__fk__127/mot_1947__fk__127-003.pdf"/>
          <fw xml:id="i-A4bEyiRt2HBXhU1p5kRsB6">
            Motioner i Första kammaren, nr 127. 5
          </fw>
          <p xml:id="i-3mmvyVNXG5bpJDkpfdPF4D">
            sjunka mera nämnvärt under de närmaste åren, synes fortsatt järnvägs-
            elektrifiering kunna medföra en avsevärd sänkning av statens järnvägars
            driftkostnader samtidigt som detta skulle medföra uppenbara trafiktekniska
            fördelar speciellt för de landsändar, som hittills blivit försummade
            vid elek- trifieringsutbyggnaden. Dessutom minskas behovet av
            utländska stenkol, varvid därigenom frigjorda kvantiteter kunna
            ställas till industriens för- fogande, och slutligen sparas betydande
            mängder svenskt trä undan bränsle- konsumtion för att i stället
            kunna föras ut i såväl den svenska som den utländska marknaden
            i förädlat skick. Under år 19435 konsumerade statens järnvägar
            cirka 66 500 ton utländska stenkol och 1,7 miljoner kubikmeter
            lokved, och under tiden januari —oktober 1946 har förbrukningen
            uppgått till cirka 142 000 ton respektive 1,2 miljoner kubikmeter.
            Det torde därför med skäl kunna ifrågasättas, huruvida icke redan
            nu bör beslutas, att de av järnvägsstyrelsen planerade elektrifieringsarbetena
            skola genomföras, eventuellt med företräde framför vissa andra
            föreslagna arbeten inom järnvägens område såsom rälsutbyten och
            dubbelspårsanlägg- ningar, därest det verkligen anses, att alla
            dessa arbeten tillsammans skulle kunna rubba den samhällsekonomiska
            investeringsbalansen. Sådana inve- steringar, som endast företagas
            i syfte att öka bekvämligheten och person- tågshastigheten, samtidigt
            som de resultera i höjda driftkostnader, synas under nuvarande
            förhållanden icke vara lika starkt motiverade som fort- satta
            elektrifieringsarbeten. Inskränkas arbetena med dubbelspår, rälsbyten
            m. m. till vad som kan motiveras med hänsyn endast till driftekonomien
            och trafiksäkerheten, torde tillgången på såväl material som arbetskraft
            under de närmaste åren kunna möjliggöra fortsatt elektrifiering
            av statens järnvägars linjer i den arbetstakt, som järnvägsstyrelsen
            angivit såsom produktionsminimum eller med omkring 123 bankilometer
            per år. Bland de större elektrifieringsföretag, som av järnvägsstyrelsen
            planerats, märkes Uddevalla—Strömstad, ostkustbanan, Borås—Alvesta—Karls-
            krona—Kalmarjärnvägen samt Ludvika—Tillberga—5Salalinjen. Vad
            den förstnämnda bandelen beträffar, har just i dagarna konstaterats
            inom järn- vägsstyrelsen, att erforderliga materielkvantiteter
            finnas tillgängliga för dess elektrifiering. Vidare är att märka
            att riksdagen 1945 uttalade sig för att denna elektrifiering skulle
            komma till stånd samt att 1946 års riksdag anvisat belopp för
            påbörjande därav under innevarande budgetår. Det torde sålunda
            icke vara skäl att nu rygga dessa beslut. Angående ostkustbanan
            kan framhållas, att norra stambanan är hårt ansträngd, varför
            det av tra- fiktekniska och säkerhetsmässiga skäl skulle vara
            lämpligt om en del av trafiken på denna bana skulle kunna överföras
            till ostkustbanan sedan denna elektrifierats. Att en elektrifiering
            av denna bana på dessa grunder är motiverad kan indirekt utläsas
            ur järnvägsstyrelsens under hand änd- rade inställning till denna
            fråga. Därest ostkustbanan icke kommer att elektrifieras, blir
            det inom den närmaste framtiden helt enkelt nödvändigt
          </p>
          <pb facs="riksdagen-motions-pdf/data/1947/mot_1947__fk__127/mot_1947__fk__127-004.pdf"/>
          <fw xml:id="i-Gvzz12bcSzaumL4ximwpmy">
            6 Motioner i Första kammaren, nr 127.
          </fw>
          <p xml:id="i-EAmemtuj6DNhVgSfjEWvoY">
            att bygga en ny omformarstation i Bollnästrakten enbart för att
            förstärka elförsörjningen mellan Ljusdal och Ockelbo, som med
            hänsyn till trafik- intensiteten nu är för svag. Detta skulle
            emellertid icke vara nödvändigt, om ostkustbanan elektrifieras,
            då en omformarstation kommer att byggas 1 Söderhamnstrakten, vilken
            i sådant fall även skulle kunna mata sträckan Ljusdal—Ockelbo.
            Linjen Borås—Alvesta bör enligt 1945 års riksdags be- slut elektrifieras
            såsom en naturlig följd av införandet av eldrift å linjen Varberg—Borås—Herrljunga.
            I detta sammanhang uttalade även riks- dagen sig för en elektrifiering
            av linjerna Alvesta—Karlskrona och Emma- boda— Kalmar med särskild
            hänsyn till förstnämnda banas militära bety- delse. Linjen Ludvika—Tillberga—Sala
            bör enligt järnvägsstyrelsens skri- velse av den 31 augusti 1946
            elektrifieras på ett relativt tidigt stadium bland annat av den
            orsaken, att enligt det mellan järnvägsstyrelsen och Västerås
            stad av 1945 års riksdag godkända avtalet angående vissa mark-
            frågor måste den nuvarande ångloksstationen i Västerås nedläggas
            före den 1 januari 1953. Om de betydande kostnader, som äro förenade
            med upp- förandet av en ny ånglokstation av jämförlig storlek,
            skola kunna undvikas, måste också ifrågavarande elektrifiering
            vara slutförd före sistnämnda datum. Hade icke även andra omedelbara
            krav ställts på landets produktionsför- måga, torde ett avbrott
            i det planerade fortsatta elektrifieringsprogrammet icke ha kommit
            i fråga. Det är visserligen riktigt, att situationen nu kräver
            återhållsamhet även på detta område, men emellan ett fullständigt
            avbrott och en om än i ringa omfattning pågående fortsatt utbyggnad
            av järnvägs- elektrifieringen är steget stort. Det förstnämnda
            alternativet medför en oviss trafikteknisk utveckling med stora
            risker i olika hänseenden. Därigenom nödvändiggörs en relativt
            oekonomisk anskaffning av ytterligare vagnmateriel och ånglok,
            vilka sist- nämnda med hänsyn till sysselsättningsgraden inom
            den tunga mekaniska verkstadsindustrien och dess exportförpliktelser
            torde vara betydligt mera svåranskaffbara än ellok. Dessutom kan
            uppenbarligen den fortsatta ut- vecklingen inom elektroteknikens
            område bliva lidande på att utsättas för ett fullständigt avbrott
            när det gäller att utprova nya elloktyper m. m. Som en liten jämförelse
            kan här nämnas, att Schweiz under krigsåren for- cerat och slutfört
            elektrifiering av hela järnvägsnätet trots att arbetskrafts- och
            materielsvårigheterna där torde ha varit större än 1 vårt land.
            Det andra av de ovannämnda alternativen ger en klar linje för
            det fort- satta elektrifieringsarbetet och erbjuder också i långt
            högre grad än det förstnämnda möjligheter att utnyttja de lättnader
            på arbetsmarknaden och i fråga om materialsituationen, som framdeles
            kunna uppstå och som måhända kunna komma fortare än vad nu förutses.
            Det beslut i denna fråga, som nu måste fattas, får ju sina mera
            påtagliga verkningar först om bortåt 3 år. Vidare är det långt
            ifrån otänkbart att situationen på arbets- marknaden och beträffande
            materialförsörjningen lättat vid denna tid-
          </p>
          <pb facs="riksdagen-motions-pdf/data/1947/mot_1947__fk__127/mot_1947__fk__127-005.pdf"/>
          <fw xml:id="i-TzLW56Q6zJpMb9vuZVfYMM">
            Motioner i Första kammaren, nr 127. 7
          </fw>
          <p xml:id="i-7HAPEekKD6aubQzPMYzMRn">
            punkt. Även med hänsyn till nuvarande läge torde det icke vara
            omöjligt att etappvis genomföra den av statens järnvägar planerade
            elektrifieringen. Något hinder på detta område för en fortsatt
            elektrifiering torde icke före- ligga. Vad beträffar kabelförsörjningen
            torde även denna fråga kunna ordnas. Leveranstiden på dessa effekter
            är sålunda för närvarande endast cirka 1 år mot 2 å 3 år för omformare
            och ellok. Alternativet bör ej ställas så, att antingen skall
            vattenkraften och därtill hörande ledningar för överfö- ring utbyggas
            eller också banelektrifieringen. Dessa åtgärder, som på ett naturligt
            sätt komplettera varandra, böra i stället gå hand i hand. Även
            med hänsyn till de ekonomiska och trafiktekniska fördelar, som
            det fort- satta elektrifieringsprogrammets realiserande erbjuder,
            synas de uppgjorda planerna i möjligaste mån böra komma till utförande.
            Det nu anförda leder till att kontinuiteten i elektrifieringsarbetet
            bör tryggas. Det vore därför naturligt, om genom riksdagens försorg
            från järn- vägsstyrelsen inhämtades uppgift om det minsta anslag,
            som erfordras för nästa budgetår härför. Bland annat den omständigheten,
            att elektrifierings- arbetet redan utsatts för fördröjning, giver
            anledning att antaga, att nämnda medelsbehov kan begränsas till
            en betydligt lägre summa än den som järnvägsstyrelsen äskade i
            sin skrivelse av den 31 augusti 1946. Ur den samhälleliga investeringsbalansens
            synpunkt torde detta belopp icke spela någon roll, särskilt om
            summan betydligt kan reduceras från 10 miljo- ner kronor. Om så
            likväl skulle anses vara fallet återstår möjligheten att i stället
            inskränka på planerade rälsbyten och dubbelspårsanläggningar en-
            ligt vad ovan antytts. Att märka är att elektrifiering av en bandel
            icke fordrar rälsutbyten. Tåghastigheten blir likväl större på
            grund av ellokens snabbare accelerationsförmåga och jämnare gång,
            även om densamma givet- vis betydligt kan ökas om rälsutbyte sker.
            Därför föreslås, att riksdagen dels i princip fattar beslut om
            fastställande av järnvägsstyrelsens i skrivelse till Kungl. Maj:t
            av den 31 augusti 1946 angivna elektrifieringsprogram, att utföras
            i den takt, som möjliggöres av den framtida tillgången på arbetskraft
            och materiel, dels ock, sedan närmare uppgift till ledning därför
            inford- rats från järnvägsstyrelsen, måtte anvisa lämpligt investe-
            ringsanslag för budgetåret 1947 /48 till fortsatt elektrifiering
            av statsbanenätet, varvid möjligheterna till motsvarande besparingar
            å andra punkter enligt vad ovan antytts böra
          </p>
          <p xml:id="i-Qc3EYrizaTHmr9nVGbCApp">
            tillvaratagas. Stockholm den 23 januari 1947. Axel Mannerskantz.
            Gustav Velander. Carl Sundberg.
          </p>
          <p xml:id="i-SApdSqHcKXvxC43B6Sskff">
            Olof Löthner. Ivar Ekströmer.
          </p>
        </div>
      </div>
    </body>
  </text>
</TEI>
