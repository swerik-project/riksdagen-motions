<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-00399">
  <teiHeader>
    <fileDesc>
      <titleStmt>
        <title>En konkurrenskraftig svensk flygindustri</title>
        <author corresp="i-3VxwEBzyEfCdex2ZrmdQru">av Jimmy Ståhl m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:399 av Jimmy Ståhl m.fl. (SD)</title>
          <idno type="rdwebb">HB02399</idno>
          <rs type="number">399</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB02399/text</ref>
          <ref type="dokument_url_html">https://data.riksdagen.se/dokument/HB02399</ref>
          <ref type="dokumentstatus_url_xml">https://data.riksdagen.se/dokumentstatus/HB02399</ref>
          <ref type="pdf">https://data.riksdagen.se/fil/D13A98E3-00C8-4020-8066-8E63BF76D647</ref>
          <ref type="docx">https://data.riksdagen.se/fil/04867EA6-2ABC-4BCD-8401-BD6B9E1C8C1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Jp2SVaPsoe1zxx7gTHC64g</idno>
            <name>Rashid Farivar</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5QsM75VvzYYRCpVjV6ax78</idno>
            <name>Patrik Jönsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6RcHVCGVunnQ53QYQSKqqy" type="signed"/>
        <correspContext corresp="i-6RcHVCGVunnQ53QYQSKqqy">
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-G9Ze2ayHon2kkwVgXWott8"/>
          <note type="signatory" corresp="i-Jp2SVaPsoe1zxx7gTHC64g"/>
          <note type="signatory" corresp="i-5QsM75VvzYYRCpVjV6ax78"/>
        </correspContext>
        <correspAction xml:id="i-CZg2myHEj5m2ajPbPvZ1kr" type="submitted">
          <date when="2023-09-29"/>
          <time when="14:52:40"/>
        </correspAction>
        <correspAction xml:id="i-DTuzbbY9L27FsFqgAZFphJ" type="reviewed">
          <date when="2023-09-30"/>
          <time when="00:11:13"/>
        </correspAction>
        <correspAction xml:id="i-GhjP4o5gAmKSffgQXj4A2T" type="referred">
          <date when="2023-10-17"/>
        </correspAction>
        <correspAction xml:id="i-PjKSAaynkaCs96ahTnWNWo" type="assigned">
          <date when="2024-04-18"/>
          <time when="16:08:23"/>
        </correspAction>
        <correspContext corresp="i-PjKSAaynkaCs96ahTnWNWo">
          <ref type="assignedTo">Trafikutskottet</ref>
        </correspContext>
        <correspAction xml:id="i-F6891FRBdyXZibSZptgw8s" type="behandlas_i"/>
        <correspContext corresp="i-F6891FRBdyXZibSZptgw8s">
          <ref type="uppgift">2023/24:SkU13</ref>
          <ref type="ref_dok_id">HB01SkU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU13</ref>
          <ref type="ref_dok_titel">Punktskatt och tull</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hq3sQA3oEBoTJj9tKdH8yo" type="behandlas_i"/>
        <correspContext corresp="i-Hq3sQA3oEBoTJj9tKdH8yo">
          <ref type="uppgift">2023/24:TU14</ref>
          <ref type="ref_dok_id">HB01TU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ck1JQa3AH7evaEPNDjJQo1" type="behandlas_i"/>
        <correspContext corresp="i-Ck1JQa3AH7evaEPNDjJQo1">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:399 av Jimmy Ståhl m.fl. (SD) En
          konkurrenskraftig svensk flygindustri
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BLqsjkZ73t3EtmDWGQ42Qi">
            Förslag till riksdagsbeslut
          </head>
          <list>
            <item xml:id="i-PeZL3yDT2WFcgn98eAcms7" sortKey="Yrkande 1">
              Riksdagen ställer sig bakom det som anförs i motionen om att
              underkasta flygskatten en kritisk granskning och tillkännager
              detta för regeringen.
            </item>
          </list>
          <list>
            <item xml:id="i-HBGvnfzYs32KVWpf4GHGp6" sortKey="Yrkande 2">
              Riksdagen ställer sig bakom det som anförs i motionen om investeringsstöd
              för utbyggnad av flygplatser och tillkännager detta för regeringen.
            </item>
          </list>
          <list>
            <item xml:id="i-FuaFwqyCcW2viTz1GSAAaU" sortKey="Yrkande 3">
              Riksdagen ställer sig bakom det som anförs i motionen om att
              bygga ut Arlanda flygplats och tillkännager detta för regeringen.
            </item>
          </list>
          <list>
            <item xml:id="i-4anY8reZFEFD4pPstrjVfj" sortKey="Yrkande 4">
              Riksdagen ställer sig bakom det som anförs i motionen om riksintresseflygplatser
              och tillkännager detta för regeringen.
            </item>
          </list>
          <list>
            <item xml:id="i-DztV87zodiK4kDP3MYx3mL" sortKey="Yrkande 5">
              Riksdagen ställer sig bakom det som anförs i motionen om vikten
              av en trygg och säker flygindustri och tillkännager detta för
              regeringen.
            </item>
          </list>
          <list>
            <item xml:id="i-PwdKc9qCx2X2Xtb9CSR2ed" sortKey="Yrkande 6">
              Riksdagen ställer sig bakom det som anförs i motionen om att
              arbetsuniformer på statliga flygplatser ska vara fria från politiska
              och religiösa budskap och tillkännager detta för regeringen.
            </item>
          </list>
          <list>
            <item xml:id="i-6jw1gKTgyRt9yNSsMg42GX" sortKey="Yrkande 7">
              Riksdagen ställer sig bakom det som anförs i motionen om ökad
              säkerhet på direktlinjer och tillkännager detta för regeringen.
            </item>
          </list>
          <list>
            <item xml:id="i-Xw9ZohLsyW2mcRyZM27WvR" sortKey="Yrkande 8">
              Riksdagen ställer sig bakom det som anförs i motionen om skärpta
              nykterhetskontroller på flygplatser och tillkännager detta för
              regeringen.
            </item>
          </list>
          <list>
            <item xml:id="i-KzR2xzaCn7qL2tkkuCGgZ6" sortKey="Yrkande 9">
              Riksdagen ställer sig bakom det som anförs i motionen om utökad
              rätt att använda videokamera i tjänsteutövandet och tillkännager
              detta för regeringen.
            </item>
          </list>
          <list>
            <item xml:id="i-aR87L7Vy1sMrUxgZsHSK4" sortKey="Yrkande 10">
              Riksdagen ställer sig bakom det som anförs i motionen om att
              snabbutreda ett förtydligande i luftfartslagen och i luftfartsförordningen
              och tillkännager detta för regeringen.
            </item>
          </list>
          <list>
            <item xml:id="i-TFwSNKhxXiqinkVaqDCtzp" sortKey="Yrkande 11">
              Riksdagen ställer sig bakom det som anförs i motionen om att
              snabbutreda möjligheten att öka minimistraffet i luftfartslagen
              och tillkännager detta för regeringen.
            </item>
          </list>
          <list>
            <item xml:id="i-YLFBPuf45zFMga9JxuZqHd" sortKey="Yrkande 12">
              Riksdagen ställer sig bakom det som anförs i motionen om att
              utreda hur användning av drönare kan underlättas och tillkännager
              detta för regeringen.
            </item>
          </list>
          <list>
            <item xml:id="i-Nn8F2MVsapeKMKuZj54M8o" sortKey="Yrkande 13">
              Riksdagen ställer sig bakom det som anförs i motionen om att
              vidta åtgärder mot drönarattacker mot flygplatser och tillkännager
              detta för regeringen.
            </item>
          </list>
          <list>
            <item xml:id="i-SPaSKR8PQLaEHiT9T8yLvM" sortKey="Yrkande 14">
              Riksdagen ställer sig bakom det som anförs i motionen om att
              miljösatsningar som berör svensk flygindustri ska innefatta beräkningar
              av koldioxidläckage och tillkännager detta för regeringen.
            </item>
          </list>
          <list>
            <item xml:id="i-5x122za5MS9PMrRrVt2Cre" sortKey="Yrkande 15">
              Riksdagen ställer sig bakom det som anförs i motionen om att
              utse samtliga regionala flygplatser med beredskapsverksamhet till
              beredskapsflygplatser och tillkännager detta för regeringen.
            </item>
          </list>
          <list>
            <item xml:id="i-PJKmV5fJDXh5yceLTAr4nZ" sortKey="Yrkande 16">
              Riksdagen ställer sig bakom det som anförs i motionen om att
              regionala flygplatser bör erhålla ersättning för all jourverksamhet
              och tillkännager detta för regeringen.
            </item>
          </list>
          <list>
            <item xml:id="i-6bJr3rUfnfoxLKCXLz3kDK" sortKey="Yrkande 17">
              Riksdagen ställer sig bakom det som anförs i motionen om att
              utreda ett utökat och förutsägbart driftsstöd till de icke statligt
              ägda flygplatserna och tillkännager detta för regeringen.
            </item>
          </list>
          <list>
            <item xml:id="i-TkbMVb5CPyqRHf3tfsBrnA" sortKey="Yrkande 18">
              Riksdagen ställer sig bakom det som anförs i motionen om elflyg
              och tillkännager detta för regeringen.
            </item>
          </list>
          <list>
            <item xml:id="i-CE7z9uJ7zomihp2MUKV1a5" sortKey="Yrkande 19">
              Riksdagen ställer sig bakom det som anförs i motionen om behovet
              av ett utökat nordiskt samarbete för elflyg och tillkännager detta
              för regeringen.
            </item>
          </list>
          <list>
            <item xml:id="i-9CE7MzbP6Ch6BFygpz68Z3" sortKey="Yrkande 20">
              Riksdagen ställer sig bakom det som anförs i motionen om att
              beakta elflygets framtida behov av infrastruktur och tillkännager
              detta för regeringen.
            </item>
          </list>
          <list>
            <item xml:id="i-FTYVZPbUtUbFzrb9dY1Yug" sortKey="Yrkande 21">
              Riksdagen ställer sig bakom det som anförs i motionen om att
              Sverige ska verka för ett gemensamt luftrum för civilflyget i
              Europa för att effektivisera flygresandet och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-PxfdGJvvxgWH2PVKBgBbBp" type="h1">
            Motivering
          </head>
          <p xml:id="i-3dSMyAR2nvJqSBmka5Pvsg">
            Sverigedemokraterna ser flygets stora betydelse för Sverige och
            vill värna dess existens och fortsatta utveckling. Flyget möjliggör
            transporter av personer och gods mellan små regionala delar av
            Sverige och våra stora städer samt till resten av världen. Ett
            normalt år genererar flyget cirka 40 miljoner resenärer till svenska
            flygplatser, vilket i sin tur genererar utbildningsmöjligheter,
            jobb och tillväxt. Flygtrafiken tillgodoser både med­borgarnas
            och näringslivets behov men är även en förutsättning för att försvar,
            sjukvård och polis ska fungera. Strategin för en konkurrenskraftig
            svensk flygindustri omfattar inte enbart flyget som trafikslag
            utan inkluderar en väl sammanhållen infrastruktur med andra trafikslag
            samt digital informationsöverföring och infrastruktur. Den svenska
            flygindustrin är även av stor betydelse för att konkurrenssäkra
            Sverige som en ledande kunskaps- och industrination. Det är därför
            av stor vikt att tillgodose tillgängligheten till flygplatser
            samt att lyfta de svenska företag som både direkt och indirekt
            är en del av den svenska flygindustrin. Den svenska flygindustrin
            bidrar med cirka 40 000 direkta arbetstillfällen och är både direkt
            och indirekt kopplad till alla typer av företag i hela varukedjan
            oavsett storlek, bolagsform eller profession. Flygindustrin är
            forsknings­intensiv med nära relation till bland annat rymdindustrin
            och andra högteknologiska områden. Sverige har goda förutsättningar
            att driva en stark flygindustri tack vare våra utbildningar samt
            tillgång till välrenommerade flygtekniska svenska bolag och adekvat
            arbetskraft. Flygindustrin är dock hårt ansatt genom sund och
            mindre sund konkurrens och den internationella konkurrensen är
            knivskarp. Det finns många andra faktorer som påverkar den svenska
            flygindustrin, men Sverige har goda möjligheter att hävda sig
            internationellt tack vare bra utbildningsmöjligheter, spetskompetens,
            flygtekniskt inriktade branscher och industrier, forskning och
            utveckling. För att behålla vår position som en flyg- och kunskapsnation
            behöver arbetet med upphandlingar och internationella avtal stärkas.
            Nationella lagförslag bör heller inte överregleras och generera
            onödiga administrativa kostnader för såväl företag som skattebetalare.
            För att tillförsäkra en hållbar flygindustri behöver samtidigt
            arbetet avseende arbetsvillkor, koldioxidläckage och säkerhet
            framhållas. Sammanfattningsvis är flyget av största betydelse
            för Sverige som tillväxt‑, turist- och kunskapsnation samt internationell
            affärspartner. Sverige har många anledningar att värna flyget
            som transportmedel.
          </p>
          <head xml:id="i-DrqXVGLTKXuoyrN8H3vdne" type="h1">
            1 Nej till flygskatt
          </head>
          <p xml:id="i-RB2U94wsLM9EPEsZoNzeyh">
            Den införda flygskatten syftar till att reducera utsläpp av växthusgaser
            och verka för en minskning av flygresandet i en regional, europeisk
            och global kontext. Vid resor från en svensk flygplats är skatten
            upp till 424 kronor beroende på destination. Den stats­finansiella
            nettoeffekten kan därmed bli negativ beroende på vidden av kompensationen
            för särskilt drabbade flygplatser. Den minskning av växthusgasutsläpp
            som kan åstad­kommas genom en svensk flygskatt är vidare mycket
            liten ur ett globalt perspektiv samtidigt som konsekvenserna för
            vissa delar av Sverige blir dramatiska.
          </p>
          <p xml:id="i-Pwpm1xGA44RogFqCReZHBu">
            Flyget har liksom alla andra trafikslag en viss miljöpåverkan
            och målet är att minska denna. Införandet av flygskatten är ett
            alldeles för högt pris för en väldigt marginell miljövinst. Flygsektorn
            ingår även redan i det europeiska systemet för handel med utsläppsrätter
            och finansierar därmed redan införande av utsläppsreducerande
            teknik. Eftersom systemet är marknadsbaserat åstadkoms därmed
            maximal reduktion till lägsta möjliga kostnad. Dessutom är Sveriges
            utsläpp av växthusgaser per capita redan bland de lägsta inom
            OECD. Flygskatten är därför kontraproduktiv ur ett samhällsperspektiv
            och regeringen bör överväga att planera för dess avskaffande.
          </p>
          <head xml:id="i-E9btKoSkhRgjaaYCaE2xNW" type="h1">
            2 Investeringsstöd till flygplatser
          </head>
          <p xml:id="i-JwHeXhhWEPqRvc68Fcxxpj">
            Det finns ett behov för både små och stora flygplatser av att
            bygga ut kapaciteten för att möjliggöra fler avgångar och trafik
            av större flygplan, minimera negativa miljöeffekter samt förstärka
            infrastrukturen som är kopplad till respektive flygplats. Införande
            av ett investeringsstöd, i syfte att exempelvis bygga ut, utveckla
            och förbättra existerande infrastruktur och som inte strider mot
            europeiska konkurrensregler, ska därför utredas.
          </p>
          <head xml:id="i-MJiz9vSVcMDHHCWAYH3e5s" type="h1">
            3 Bygg ut Arlanda flygplats
          </head>
          <p xml:id="i-8JpFd2JvnouKpaQ5kidyJP">
            Arlanda har en viss särställning och betydelse som Sveriges största
            flygplats och utgör ett nav för nationella och internationella
            affärsresor men även för turism, forskning, utbildning och diplomatiska
            relationer. Arlanda utgör ett ansikte utåt och speglar Sverige,
            både kulturellt och som kunskapsnation. För att Sverige och Arlanda
            fortsätt­ningsvis ska kunna hävda sig internationellt behöver
            framtidens trafikvolymer och kommande generationers flygbehov
            ses över. Arlanda behöver ges förutsättningar att följa med i
            utvecklingen, inte minst vad gäller kommunikationerna med kringliggande
            städer. Inte minst gäller detta tillgång till parkeringar och
            snabba anslutningar från Stockholm och Uppsala till rimlig kostnad.
          </p>
          <head xml:id="i-PiX8KP4B4474h4gX2YfD74" type="h1">
            4 Riksintresseflygplatser
          </head>
          <p xml:id="i-5kBFmAHETVLiioeJY2k6gv">
            Ett riksintresse ska skydda anläggningar mot åtgärder som försvårar
            åtkomsten till eller funktionen av det skyddade objektet. Fler
            flygplatser bör ligga till grund för detta skydd än idag, eftersom
            flygplatser är av stor betydelse vid extraordinära händelser.
            Ett riks­intresse innebär inte ansvar för ekonomi eller förvaltning,
            men enligt Trafikverket, som pekar ut dessa intressen, är avsikten
            att säkra den framtida funktionen och nyttjandet. Vi anser att
            en översyn behöver göras gällande riksintresseflygplatser för
            att på så sätt poängtera betydelsen av att bevara flyginfrastruktur.
          </p>
          <head xml:id="i-56ZhB7xAnf2oEsUwy52cEe" type="h1">
            5 Trygg och säker flygindustri
          </head>
          <p xml:id="i-U1j5ANjAMWcEdxEESy16nN">
            Sverigedemokraterna applicerar inga ideologiska värderingar i
            de olika trafikslagen. Tryggheten ska prioriteras oavsett trafiksätt
            och ett omfattande säkerhetsarbete ska genomföras för att förebygga
            kapningar, attentat och triggerfaktorer samt nya typer av ideologisk
            brottslighet. Säkerheten ska ökas och nya rutiner införas för
            att underlätta resandet både inom och utanför Europa.
          </p>
          <head xml:id="i-DGAUKrAWCAGHrgoWQVaJDQ" type="h1">
            6 Neutral arbetsuniform på statliga flygplatser
          </head>
          <p xml:id="i-4wXMySKULCgkLRLjzsQzvK">
            Flyget har utöver resor och transporter också en viss särställning
            när det gäller att marknadsföra Sverige som turist‑, handels-
            och industrination. Personer som reser till och från Sverige med
            flyg ska bemötas med respekt och professionalism. Arbetande personal
            ska kunna kännas igen utifrån både profession och identitet, men
            även med en viss mån av religiös neutralitet för att tydliggöra
            att Sverige är en sekulär välfärdsstat. Uniformer på arbetande
            personal på statliga flygplatser ska utformas neutralt med betoning
            på säkerhet, öppenhet och igenkännbarhet gentemot kollegor och
            resenärer. Arbetsuniformer på statliga flygplatser ska vara fria
            från politiska och religiösa budskap.
          </p>
          <head xml:id="i-F2SinmKVefDorbHj7yhX8X" type="h1">
            7 Ökad säkerhet på direktlinjer
          </head>
          <p xml:id="i-2xUUx9rfUMutv14mCd32CT">
            Det finns ett behov av att förenkla resandet samtidigt som ökad
            säkerhet är viktigt. Detta gäller exempelvis direktlinjer från
            Arlanda flygplats och kanske i extra hög utsträckning resor till
            USA men även till Storbritannien efter utträdet ur Europeiska
            unionen. Kapacitet, teknik och anslutande infrastruktur behöver
            ses över och byggas ut för att säkerställa särskilda direktlinjer.
          </p>
          <head xml:id="i-85AZpibKT7egjgvUsL2D4q" type="h1">
            8 Stärkta nykterhetskontroller på flygplatser
          </head>
          <p xml:id="i-YWnZHgFJ3BJ2E4DoKoKMyp">
            Nykterhetskontroller är positivt oavsett transportslag. Trenden
            är dock ett minskat antal nykterhetskontroller inom flyget. Regelbundna
            kontroller inom yrkestrafiken förhindrar olyckor men fungerar
            även proaktivt för piloter och övrig personal och genererar ett
            ökat förtroende för flygpersonal och flygbolag. Resurserna till
            polisen ska utökas för ett ökat antal nykterhetskontroller i nära
            anslutning till flygplatser.
          </p>
          <head xml:id="i-YBAKYJbdVky4jGujZyDMyi" type="h1">
            9 Rätt att använda videokamera i tjänsteutövandet
          </head>
          <p xml:id="i-5hjnbp2j8wFbj6cxswsz1Y">
            Trygghet och säkra transporter är viktigt. När övervakningskameror
            används minskar brottsligheten. I infrastrukturen där miljontals
            personer färdas varje dag har kameror en viktig funktion för att
            förebygga brottslighet. Tunnelbanan, bussar, spårvagnar och bland
            annat plattformar vid stationer är idag utrustade med kameror.
            Parkeringsvakter, väktare, militärer och poliser bär redan idag
            kamera på jobbet. Antalet hot minskar när folk ser att de bär
            videokamera. Som ett led i att stävja det ökande våldet bör personal
            som arbetar som t.ex. ombordpersonal på flyg men även flygplatspersonal
            ges möjlighet att bära kameror som en del av arbetsutrustningen.
          </p>
          <p xml:id="i-PkgNyz6TovFDcnq54iAfhk">
            De kameror som personalen bär aktiveras genom att linsskyddet
            på kameran fälls ned. Inget material som spelas in kan redigeras,
            utan filmerna lagras som låsta filer. Bara de filer som ska användas
            vid en eventuell polisanmälan sparas. Allt annat material raderas.
            Om en konflikt eller ett brott uppstår är det enklare att utreda
            vad som hänt med hjälp av filmerna, och personalens trygghet ökar.
          </p>
          <head xml:id="i-LtctWkGSTooqibLgNAQsKf" type="h1">
            10 Förtydliga luftfartslagen och luftfartsförordningen
          </head>
          <p xml:id="i-G1D5Uz2UmJ37SB1N9DfDWY">
            Sveriges flygindustri har under senare tid fått uppleva en ny
            typ av brottslighet där förövaren utför ett slags sabotage genom
            att aktivt och uppsåtligt motsätta sig flygpersonalens anvisningar
            och gällande säkerhetsrutiner. Detta agerande har bland annat
            använts för att förhindra verkställande av utvisningar. Det är
            allvarligt att vissa individer ställer sig över svensk lag. Ett
            problem är att den nuvarande luftfartslagen inte är tillräckligt
            tydlig. Luftfartslagen och luftfartsförordningen bör snabbutredas
            och förtydligas.
          </p>
          <head xml:id="i-K13ZnxktRHYaAZp5L39hmL" type="h1">
            11 Minimistraff i luftfartslagen
          </head>
          <p xml:id="i-WZ5A34hcuY77v2sxkNXYhF">
            Den nuvarande luftfartslagen är inte tillräckligt långtgående
            och en översyn avseende vilka gärningar som ska anses straffbara
            bör skyndsamt ske. Luftfartslagen och luftfarts­förordningen behöver
            snabbutredas gällande möjligheten att öka minimistraffet i dessa
            lagar.
          </p>
          <head xml:id="i-E3FASgF9wmYygej8rnZiWK" type="h1">
            12 Underlätta för drönare
          </head>
          <p xml:id="i-2QofnHT19D1y5neLDXEH4M">
            Genom att använda drönare kan kostnader för leveranser till svåråtkomliga
            platser minskas. Drönare kan också med fördel nyttjas vid övervakning
            exempelvis för att upptäcka skogsbränder och för gränsbevakning.
            Med hjälp av drönare möjliggörs välfärdstransporter som tidigare
            inte var möjliga. På västkusten görs det försök att transportera
            hjärtstartare ut till skärgården med hjälp av drönare. Det är
            därför angeläget att regeringen utreder var i landet drönare kan
            göra mest nytta. Vidare kan utredningen peka ut eventuella undantag
            som underlättar försök med olika drönartransporter samt övervakningsflyg.
          </p>
          <head xml:id="i-7DJyaLkF8vKMXLc9he8GP4" type="h1">
            13 Skydd mot drönare
          </head>
          <p xml:id="i-R1Y2UdEtVJ3cTfWsGieRh1">
            Drönare innebär stora möjligheter i många sammanhang, men kan
            också ge upphov till problem. Drönarna utgör en stor säkerhetsrisk
            för flyget och det finns regler som drönarpiloterna skall följa,
            regler som tyvärr inte alltid efterföljs. Dessutom kan drönare
            användas som ett sätt att avsiktligt störa eller helt stoppa flygtrafiken.
            Detta är förhållandevis lätt att genomföra, men effekterna blir
            stora, i synnerhet när det får följdverkningar på internationell
            trafik.
          </p>
          <p xml:id="i-JZwdBXAr7dAYBUSv3fTvU4">
            För att undvika eller minimera störningar på flygplatser bör
            regeringen ta fram en plan för hur man lämpligast stoppar denna
            typ av attacker. Åtgärder måste vidtagas mot de drönarpiloter
            som väljer att bryta mot flygförbudszonerna och regeringen bör
            ta fram en plan för hur drönare snabbt och effektivt kan avlägsnas
            från ett flygplatsområde. Detta för att undvika onödigt långa
            stopp i flygtrafiken där man måste leda om flygplanen till andra
            flygplatser.
          </p>
          <head xml:id="i-6Ax3w8HnYChdAMqU9TqnTw" type="h1">
            14 Miljösatsningar som berör svensk flygindustri ska innefatta
            beräkningar av koldioxidläckage
          </head>
          <p xml:id="i-4JssfRTVho6LCtmDEhdhmg">
            Miljöproblem i allmänhet och växthusgaser i synnerhet tar inte
            hänsyn till nationsgränser. En konstruktiv och realistisk miljöpolitik
            utgår från det mest slagkraftiga och kostnadseffektiva sättet
            att bekämpa miljöförstöring globalt. Alltför betungande ekonomiska
            pålagor som läggs på svenska företag och flygindustrin resulterar
            i att svensk produktion och industri flyttar till mindre nogräknade
            nationer med sämre reglerade miljömål, vilket resulterar i ökade
            utsläpp. Koldioxidläckage bidrar till en negativ utveckling. Miljösatsningar
            som berör svensk flygindustri ska innefatta beräkningarna gällande
            koldioxidläckage och satsningar ska styras mot internationella
            åtgärder och forskning framför höjda skatter på flygande.
          </p>
          <head xml:id="i-4RwfP59EHGSrCXNE2BUk2Z" type="h1">
            15 Beredskapsflygplatser
          </head>
          <p xml:id="i-XzgWSC1x9bq6Q3w5qBrMNg">
            Landets beredskapsflygplatser är av vital betydelse för viktiga
            samhällsfunktioner i samhället. Det kan gälla allt från ambulansflygningar
            och brandbekämpning till Försvarsmarsmaktens olika behov. Det
            är därför viktigt att de flygplatser som bedriver beredskapsverksamhet
            av olika slag, oavsett vem som är huvudman för själva flygplatserna,
            får status som beredskapsflygplatser och kompenseras för sina
            merkostnader för dessa tjänster av staten.
          </p>
          <head xml:id="i-XCBSEsr7N3ELCZphCdaYSJ" type="h1">
            16 Ersättning för jourverksamhet
          </head>
          <p xml:id="i-Nb2CXUKLADmQFFDjANDNBw">
            Flygplatser är en viktig del av svensk infrastruktur. Runt om
            i Sverige slåss kommuner och regioner för att kunna behålla sina
            flygplatser, något som blivit en allt större ekonomisk börda på
            grund av pandemin. Våra regionala flygplatser utför flera viktiga
            insatser för samhället, såsom ambulanstransporter, sjö- och fjällräddning
            och brand­spaning, samt ger stöd till flera myndigheter. Denna
            typ av insatser bör kvalificera våra regionala flygplatser att
            klassificeras som beredskapsflygplatser. Därutöver bör alla typer
            av jourverksamhet som sker på flygplatserna ersättas ekonomiskt.
          </p>
          <head xml:id="i-Hn1aYHYphgp1kgwwfTuVBY" type="h1">
            17 Driftsstöd till icke-statliga flygplatser
          </head>
          <p xml:id="i-V7nG6QVkjVeZcEztCirrTb">
            Sverige är ett stort och glesbefolkat land. Detta gör att det
            finns ett stort behov av flygtransporter i Sverige. Tidigare tog
            staten ett större helhetsansvar för flygplatser i Sverige. Tyvärr
            har staten under åren avyttrat flera flygplatser, varav många
            motvilligt tagits över av kommuner och regioner. Staten har dock
            valt att behålla de mest frekvent trafikerade och mest lukrativa
            i sin egen ägo. Det borde dock vara i statens intresse att man
            kan ha en väl fungerande flyginfrastruktur och tillgänglighet
            i hela landet. Vi anser därför att staten bör utreda hur vi på
            bästa sätt kan stödja de icke statligt ägda flyg­platserna finansiellt.
          </p>
          <head xml:id="i-YJXgqqpGYEbYhSnsPWSDDn" type="h1">
            18 Elflyg
          </head>
          <p xml:id="i-VGLSN13txUbnT9PbdT5RQT">
            Nyligen gav den europeiska flygsäkerhetsmyndigheten Easa för
            första gången typ­certifikat till ett elflygplan, vilket beskrivs
            som det första steget mot kommersiellt användande av planet. Elflyget
            har potential och forskningen gällande elflyg bör bevakas. Detta
            även om vissa hinder förekommer för att i stor skala kunna konkurrera
            med den befintliga industrin. Forskningen inom drivmedel går dock
            framåt på alla områden – även inom batterier och laddinfrastruktur.
            När energiförhållandena mellan dagens bränsle och exempelvis morgondagens
            batterier jämnas ut, kommer elflyget att vara mer konkurrenskraftigt.
            Detta kan på sikt gynna Sverige, eftersom svensk elproduktion
            redan idag är i stort sett fri från fossila utsläpp. Svenska Heart
            Aerospace har utvecklat ett eldrivet flygplan som ska kunna tas
            i drift redan år 2025, med plats för nitton passagerare och med
            en räckvidd på 40 mil. Eldriften är inte bara klimatsmart, den
            är också billigare än konventionell teknik och flyget skulle i
            princip kunna trafikera andra linjer än de som idag är kommersiellt
            gångbara.
          </p>
          <head xml:id="i-3WqCSrGskAf92bN4JrCxjv" type="h1">
            19 Utökat nordiskt samarbete
          </head>
          <p xml:id="i-VScdiSRq8SvyQSKg98EgG9">
            Genom ett gott samarbete med våra nordiska grannländer kommer
            övergången till elflyg att kunna bli både billigare och mer effektiv.
            Sverige saknar dock ett politiskt mål för elflyg, vilket kan ställas
            i relation till Norge som har uttalat ett mål i den norska regeringsöverenskommelsen
            som innebär att inrikesflyget ska vara elektrifierat 2040.
          </p>
          <head xml:id="i-MVPyp4kMSrpPghE2AKygrr" type="h1">
            20 Infrastruktur för elflyg
          </head>
          <p xml:id="i-6eV3eZtHgR3faqPnFFrtHg">
            Regeringen bör ge Trafikverket, Transportstyrelsen, Luftfartsverket
            och Energi­myndigheten ett gemensamt uppdrag att analysera förutsättningarna
            för introduktion av elflyg i Sverige, utreda förutsättningarna
            för en innovationsupphandling av elflyg för upphandlade linjer
            med trafikplikt samt överväga ett nationellt mål för elflyg. Slutligen
            behöver elflygets framtida behov gällande infrastruktur bejakas
            för att Sverige ska vara ledande inom området.
          </p>
          <head xml:id="i-Vm6hYAB6YD7uZ5aYMspEFM" type="h1">
            21 Gemensamt luftrum i Europa
          </head>
          <p xml:id="i-D4m9VZ8928YTQai6gDufKb">
            Europeiska kommissionen har sedan 2004 arbetat för ett gemensamt
            luftrum i Europa. Projektet, kallat Single European Sky, syftar
            till att alla medlemsländer ska samverka för att effektivisera
            både flygrutter och flygledning för civilflyget i hela EU. Vi
            anser att Sverige behöver prioritera detta viktiga samarbete för
            att flyget ska bli både snabbare och mer miljövänligt.
          </p>
        </div>
        <div type="motSignatures">
          <list>
            <item xml:id="i-UYNx9NMV6rSuLKAmFgkNmk" who="i-3VxwEBzyEfCdex2ZrmdQru">
              Jimmy Ståhl (SD)
            </item>
            <item xml:id="i-NUheXz8gTXYhNnPyxfT3Kh" who="i-G9Ze2ayHon2kkwVgXWott8">
              Thomas Morell (SD)
            </item>
            <item xml:id="i-ByBjtBZaHu8iphvZyBXWiY" who="i-Jp2SVaPsoe1zxx7gTHC64g">
              Rashid Farivar (SD)
            </item>
            <item xml:id="i-YPFEfjvxMewHJNPjjzNfJG" who="i-5QsM75VvzYYRCpVjV6ax78">
              Patrik Jönsson (SD)
            </item>
          </list>
        </div>
      </div>
    </body>
  </text>
</TEI>
