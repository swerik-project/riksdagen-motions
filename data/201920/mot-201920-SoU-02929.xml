<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02929">
  <teiHeader>
    <fileDesc>
      <titleStmt>
        <title>Stärk hjärt-kärlsjukvården</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2929 av Camilla Waltersson Grönvall m.fl. (M)</title>
          <idno type="rdwebb">H7022929</idno>
          <rs type="number">2929</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022929/text</ref>
          <ref type="dokument_url_html">http://data.riksdagen.se/dokument/H7022929</ref>
          <ref type="dokumentstatus_url_xml">http://data.riksdagen.se/dokumentstatus/H7022929</ref>
          <ref type="docx">http://data.riksdagen.se/fil/FAAF749C-C145-4FB6-B570-FC303FFCB80F</ref>
          <ref type="pdf">http://data.riksdagen.se/fil/77D8F9FE-37D1-4729-B17F-5628035F9379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4W4ifbz4YEgCfiKg11qtjc" type="signed"/>
        <correspContext corresp="i-4W4ifbz4YEgCfiKg11qtjc">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction type="submitted" xml:id="i-4jbnSCYP365kqnbywo1Bi5">
          <date when="2019-10-03"/>
          <time when="13:09:52"/>
        </correspAction>
        <correspAction type="reviewed" xml:id="i-JgJwqF2eQkCm9yBeBxEjF9">
          <date when="2019-10-03"/>
          <time when="15:26:13"/>
        </correspAction>
        <correspAction type="referred" xml:id="i-3TfGdKVxAb7C8HdYmfZvMj">
          <date when="2019-10-11"/>
        </correspAction>
        <correspAction type="assigned" xml:id="i-AH5FtGiXCR189DeYzqb7R1">
          <date when="2020-07-17"/>
          <time when="12:48:00"/>
        </correspAction>
        <correspContext corresp="i-AH5FtGiXCR189DeYzqb7R1">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-HS6rBcnowGSCHLcMQwmhhH"/>
        <correspContext corresp="i-HS6rBcnowGSCHLcMQwmhhH">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B8VXxcE7HhFj1VD4KvYZHS"/>
        <correspContext corresp="i-B8VXxcE7HhFj1VD4KvYZHS">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2929 av Camilla Waltersson Grönvall m.fl. (M) Stärk hjärt-kärlsjukvården</div>
      </div>
      <div type="motBody">
        <div type="motProposal" subtype="förslag">
          <head xml:id="i-Eqw21GK3L4KAWnHmKUq8Nx">
            Förslag till riksdagsbeslut
          </head>
          <list style="ol">
            <item xml:id="i-N2kS7vg6oNMFoqus1Y4qWz">
              Riksdagen ställer sig bakom det som anförs i motionen om en nationell
              handlingsplan i syfte att stärka hjärt-kärlsjukvården och tillkännager
              detta för regeringen.
            </item>
            <item xml:id="i-BuS51VNZzPvCZVxNqrVvuw">
              Riksdagen ställer sig bakom det som anförs i motionen om att
              koncentrera högspecialiserad hjärt-kärlsjukvård och tillkännager
              detta för regeringen.
            </item>
            <item xml:id="i-72gof2wHCUU3SmZkmsaQwp">
              Riksdagen ställer sig bakom det som anförs i motionen om att
              långsiktigt säkerställa det nationella kvalitetsregistret gällande
              hjärt-kärlsjukdomar och tillkännager detta för regeringen.
            </item>
            <item xml:id="i-BxTNyGNw6BxZuUjg1aHxpy">
              Riksdagen ställer sig bakom det som anförs i motionen om en digital
              kvalitetslista i hjärt-kärlsjukvården och tillkännager detta för
              regeringen.
            </item>
            <item xml:id="i-Y6FdAj1KaNyHy1jwxnhwfH">
              Riksdagen ställer sig bakom det som anförs i motionen om en fast
              vårdkontakt i hjärt-kärlsjukvården och tillkännager detta för
              regeringen.
            </item>
            <item xml:id="i-WXEWXDzZ2TNW5pDtyvK6jW">
              Riksdagen ställer sig bakom det som anförs i motionen om att
              förbättra förutsättningarna för ökat samarbete mellan hjärt-kärlsjukvården
              och diabetesvården och tillkännager detta för regeringen.
            </item>
            <item xml:id="i-PqmKhXsSinSVZHdN5zi5kK">
              Riksdagen ställer sig bakom det som anförs i motionen om att
              prioritera tillsyn, uppföljning och utvärdering av hjärt-kärlsjukvården
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8JeihxsMcAgBPXBevCgm5w">
            Motivering
          </head>
          <p xml:id="i-37wq1bFFdppHX6DKqJNoxD">
            Varje enskild människa är den viktigaste utgångspunkten och perspektivet
            för mode­raternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            vill ta ansvar för och forma sina egna liv. Vi anser att vården
            av hjärt-kärlsjukdomar ska vara av hög kvalitet, tillgänglig och
            jämlik för alla patienter. Den ska ges i rätt tid. Den ska därtill
            arbeta förebyggande i form av såväl hälsofrämjande som sjukdomsförebyggande
            arbete. Den ska vara solidariskt finansierad.
          </p>
          <p xml:id="i-PZztqeQUF1fqDUnRNCi12G">
            Vi vet att kända riskfaktorer för hjärt-kärlsjukdomar är högt
            blodtryck, övervikt, höga blodfetter och rökning. Dels om ärftlighet.
            Människans gener är det inte mycket vi kan göra något åt och hur
            mycket dessa spelar in varierar beroende på vilken typ av hjärt-kärlsjukdom.
            Tobaksrökning däremot är en av de allra mest påverkbara risk­faktorerna
            för människors hälsa.
          </p>
          <p xml:id="i-XN9uh2zNFevVuF9T29oros">
            Därmed är det centralt att kunna genomföra såväl förebyggande
            åtgärder som medicinska. Varje individ har emellertid ett stort
            eget ansvar för hur man lever sitt liv. Självbestämmande är centralt.
            Det stärker exempelvis hälsan om man som individ har inflytande
            över sin arbetstid och arbetsmiljö.
          </p>
          <p xml:id="i-PEytNEfvPHkwfoidM3Ntja">
            Lika viktigt är emellertid vad samhället kan, bör och ska göra
            respektive inte ska göra. Regering och riksdag ska inte peka finger
            åt människor och fördöma olika levnadssätt. Det leder bara fel.
            Totala förbud och förmaningar gör inte att människor börjar leva
            sundare. Den motivationen kommer inifrån människan själv och därtill
            hur exempelvis föräldrar uppfostrar sina barn. Däremot kan ett
            aktivt förebyggande hälsofrämjande arbete bedrivas systematiskt
            vilket Moderaterna beskriver i motionen
          </p>
          <p xml:id="i-PJ9VHHQCpgZh6d282LdATn">
            Däremot kan förskolan, skolan, vården, forskningen, idrottsrörelsen,
            kulturen, politiska partier, övriga föreningslivet, frivilliga
            organisationer och nätverk bidra till att skapa debatt, dialog
            och öka den samlade kunskapen om hur man effektivast motverkar
            framväxten av hjärt-kärlsjukdomar.
          </p>
          <p xml:id="i-K3W1YhkLsAKq4LREKFaPuT">
            Därtill kan och ska samhället stödja ytterligare forskning, framväxt
            av nya kraft­fullare mediciner och försöka se till att dessa nya
            läkemedel kan introduceras på ett effektivt och jämlikt sätt.
            Därutöver skapa bättre förutsättningar för vården att patientsäkert
            och effektivt kunna hjälpa alla som drabbats av hjärt- och kärlsjukdomar.
          </p>
          <head type="h1" xml:id="i-UYWi7V3qPJ3N7tnziZPnuY">
            Svensk hjärtinfarkt vård i världsklass
          </head>
          <p xml:id="i-LJnCp8rYo1p6uh2oaP1aaP">
            Hjärt-kärlsjukdomar är den allra vanligaste dödsorsaken i såväl
            Sverige som övriga världen. Ungefär en miljon fyrahundratusen
            människor lever idag i Sverige som någon gång i livet drabbats
            av hjärt-kärlsjukdom. Det är fler kvinnor än män som avlider i
            hjärt-kärlsjukdomar. Dödligheten i hjärtinfarkt har sjunkit kraftigt
            de senaste decen­nierna. Däremot ökar dödligheten i hjärt-kärlsjukdomar
            så som hjärtsvikt och hjärt­rytmrubbningar.
          </p>
          <p xml:id="i-TKe4P1vJ9rJ8tvva7kHLiU">
            Samtidigt ger verktyget Öppna jämförelser stöd för att död i
            förtid i behandlingsbara sjukdomar så som stroke och hjärtinfarkt
            minskar. Dödligheten i exempelvis hjärt­sjukdomar som är orsakade
            av en försämrad syretillförsel till hjärtat har minskat med 40
            procent mellan åren 1997 och 2010.
          </p>
          <p xml:id="i-3DHVbx4D93HtTU3RtcyqDT">
            Den akuta vården för hjärtinfarkt i Sverige håller världsklass.
            Det är glädjande och bra. Tre av varandra oberoende studier stödjer
            denna utveckling. Den medicinska tidskriften The Lancet visar
            i en studie av Chung att svensk hjärtsjukvård är i toppklass.
            Dödligheten 30 dagar efter att patienten drabbats av en hjärtinfarkt
            var 30 procent lägre i Sverige jämfört med i Storbritannien.
          </p>
          <p xml:id="i-Qf4ZRct5urezQJeUreHimA">
            En annan undersökning baserad på liknande forskningsdata visar
            att den akuta hjärtsjukvården i Sverige är lika bra som den hjärtsjukvård
            som ges vid de 15 till 20 procent bästa sjukhusen i USA. Därtill
            visar Euro Health Consumer Index 2015 även den att svensk hjärtsjukvård
            står sig väl.
          </p>
          <p xml:id="i-5b5kPahCkvRAABWAvjpsvy">
            Samtidigt kvarstår stora utmaningar. Swedehearts kvalitetsregister
            visar att kvaliteten inom svensk hjärtsjukvård visserligen har
            ökat mellan åren 2011 och 2014. Samtidigt är spridningen avseende
            uppnådd kvalitet inom hjärtsjukvården omfattande. Detta är inte
            acceptabelt eftersom alla patienter ska ha rätt till en jämlik
            vård enligt
          </p>
          <p xml:id="i-3DkXzgtRFh1P69iv2Qmcut">
            hälso- och sjukvårdslagen.
          </p>
          <p xml:id="i-9P9gHXNQr74oJQc1kJsXpc">
            Därtill finns det en betydande variation mellan olika regioner
            när det gäller dödlighet i hjärtinfarkt i förtid, visserligen
            till största delen beroende på hur många personer som avlider
            utan att ha vårdats på ett sjukhus men det finns även skillnader
            när man jämför dem som har vårdats. Därtill finns det stora skillnader
            i vården av stroke när det gäller exempelvis tidsfördröjning vid
            akut omhändertagande.
          </p>
          <p xml:id="i-UEapKxkmQfU45YFZf3iKRJ">
            Det finns ett antal orsaker till att variationerna i uppmätt
            dödlighet mellan olika regioner. Det handlar exempelvis om tillförlitligheten
            i diagnossättning. Därtill skillnader i benägenhet att söka vård
            i tid och hälsorelaterade levnadsvanor som skiljer sig åt i olika
            delar av landet. Därtill andra sjukvårdsrelaterade förklaringar
            så som avstånd till ett akutsjukhus, effektivitet avseende ambulanstransporter,
            det direkta omhändertagandet på plats samt det akuta omhändertagandet
            på berört sjukhus. Därutöver kan skillnader i sociala faktorer
            ha betydelse.
          </p>
          <p xml:id="i-JK5mZfsDocXhPBMoDEeUFY">
            De delar som behöver förbättras är exempelvis att samordna och
            förbättra såväl den akuta behandlingen som hur patienternas tas
            om hand efter att de drabbats av en hjärtinfarkt. Bristerna handlar
            vidare om att det tar för lång tid att öppna kranskärl som stängts
            av blodpropp.
          </p>
          <p xml:id="i-CMjUc6MkqP92nauVJ1KtEo">
            Därtill får en del patienter med mindre infarkter vänta länge
            på kranskärlsröntgen. Vården måste därtill bli effektivare på
            att få patienter som drabbats av en hjärt-kärlsjukdom att ändra
            livsstil i förebyggande syfte. Det handlar exempelvis om att endast
            drygt hälften av de som röker tobak slutat med tobaksrökning ett
            år efter att de drabbats av en hjärtinfarkt.
          </p>
          <p xml:id="i-6dX2FWBBPcfKixt1QsePR2">
            I hälso- och sjukvården som avser vård av hjärt-kärlsjuka personer
            finns betydande variationer såväl mellan olika regioner som mellan
            olika sjukhus. Det handlar om insatser för att återställa blodflödet
            till hjärtat efter en infarkt, att efterleva rökstopp efter hjärtinfarkt
            och att sätta in behandling vid rytmrubbningar.
          </p>
          <p xml:id="i-4sJV2mY8hYbkLbkxa8neki">
            Det finns även betydande skillnader mellan kvinnor och män inom
            hjärt-kärlsjuk­vården. Det handlar exempelvis om insättande av
            sviktpacemaker hos patienter med svår hjärtsvikt samt behandling
            med vissa typer av läkemedel hos sviktpatienter. Kvinnor får ta
            del av dessa vårdinsatser i lägre utsträckning jämfört med män.
            Därtill förekommer viss underbehandling av blodtryckssänkande
            läkemedel vid kvinnlig hjärtsvikt.
          </p>
          <p xml:id="i-EmHjFitcaD7J4Jahu83UpK">
            Det har också kommit flera nyheter de senaste åren som verkligen
            förbättrat situationen när hjärtstopp har inträffat. Om någon
            drabbas av hjärtstopp krävs insatser omedelbart om personen ska
            ha en chans att överleva. För varje minut som går minskar överlevnaden
            med 10 procent. Det krävs att någon larmar på nödnumret 112, men
            också att någon påbörjar hjärt-lungräddning (HLR) och använder
            sig av en hjärtstartare. SMS-livräddare kan här göra en stor insats
            i väntan på ambulans.
          </p>
          <p xml:id="i-QvTE1zJYAGdpfKWD1r29ri">
            Om jag som medborgare kan HLR, kan jag registrera mig i appen
            ”SMSlivräddare” och vid ett larm om hjärtstopp i min närhet få
            ett larm via 112-funktionen. När jag får larmet kan jag få två
            val, antingen bege mig till platsen för att göra HLR eller få
            instruktioner om var närmaste hjärtstartare finns, hämta den och
            bege mig till platsen. Hjärtstartarens lokalisation hämtas till
            SMSlivräddar-appen via hjärtstartarregistret.se som drivs av Svenska
            HLR-rådet www.hlr.nu.
          </p>
          <p xml:id="i-JE2pLppKF4qP7B4Zcrd3eY">
            Idag finns SMS-livräddarefunktionen i Region Stockholm, Västra
            Götalands­regionen, Region Västmanland och Region Sörmland. Fler
            regioner är på gång som Region Blekinge och Region Östergötland.
            I Västra Götalandsregionen och Region Stockholm pågår forskning
            kring effekten av SMSlivräddare. Även Norrbotten har liknande
            funktion ”Mobilräddarna”.
          </p>
          <p xml:id="i-VppS2T41o28Z1ZE3fXjgM5">
            Vården som ges vid stroke är i stort sett jämställd mellan kvinnor
            och män, samtidigt känner sig fler kvinnor än män nedstämda vid
            en uppföljning tre månader efter att man drabbats. En högre andel
            kvinnor än män behandlas med antidepressiva läkemedel. I vissa
            landsting är andelen kvinnor mer än dubbelt så omfattande avseende
            att behandlas med antidepressiva läkemedel. Detta är oroande eftersom
            vården vet om att nedstämdhet och depression dels kan leda till
            sämre resultat av behandlingar, dels sämre anpassning till det
            dagliga livet och överlevnad efter att ha drabbats av stroke.
          </p>
          <p xml:id="i-5kaJtZ5HpeTsRK3u97ZsEd">
            När det gäller behandling av blodfettssänkande läkemedel, så
            kallade statiner, efter att ha drabbats av stroke ges däremot
            en högre andel män än kvinnor denna behandling. Detta handlar
            således om förebyggande insatser som ges redan när man drabbats
            av exempelvis stroke eller hjärtinfarkt för att minska risken
            för återinsjuknande.
          </p>
          <p xml:id="i-RZYm89Ex87GJFVyrLsjbfg">
            Det är en oroande utveckling att stroke ökar bland yngre. I åldersgruppen
            35 till 44 år har förstagångsinsjuknanden i stroke sedan mitten
            av 1990-talet ökat med 18 procent för män och 16 procent för kvinnor.
            Orsakerna till denna ökning av stroke bland yngre är inte klarlagda.
            En rapport från patientföreningen visar att endast 5 av 21 landsting
            och regioner uppfyller Socialstyrelsens riktlinjer gällande sjukdomen
            familjär hyper­kolesterolemi.
          </p>
          <p xml:id="i-X5126zeApaG3sJ1mjQHC8T">
            Detta är en ärftlig sjukdom som medför kraftigt förhöjda värden
            LDL-kolesterol i blodet. Denna sjukdom riskerar, om den inte upptäcks
            i tid, att leda till att många drabbas av en hjärt-kärlsjukdom
            i unga år vilket kan leda till en för tidig död i hjärtinfarkt
            eller stroke. Totalt uppskattas uppemot 50 000 personer i Sverige
            bära på gener som ger denna sjukdom. Skillnaderna är mycket stora
            gällande hur regionerna hanterar denna sjukdom. De största bristerna
            förefaller finnas i primärvården.
          </p>
          <p xml:id="i-P6gh9n85hSLENb2sFAvA8u">
            Insjuknande i hjärtinfarkt minskar inte bland yngre kvinnor.
            Risken för hjärtinfarkt bland yngre kvinnor med förgymnasial utbildning
            har istället ökat sedan år 1994. Kända riskfaktorer för stroke,
            övriga hjärtsjukdomar samt kärlsjukdomar är högt blodtryck, övervikt,
            rökning och höga blodfetter.
          </p>
          <head type="h1" xml:id="i-9VCYLBtLt9Tjo5FFQdVQgD">
            Stärk hjärt-kärlsjukvården
          </head>
          <p xml:id="i-HpYLZF4qkNKYuZ4uzRtVco">
            Moderaterna föreslår att en nationell handlingsplan tas fram
            och genomförs för att stärka hjärt-kärlsjukvården. Detta i syfte
            att säkra hög kvalitet och se till att alla patienter får en likvärdig
            vård. Det finns idag stora regionala skillnader avseende kvalitet
            och väntetider i hjärt- och kärlsjukvården. Detta kräver i sin
            tur att konkreta nationella strategier tas fram. Till dessa hör
            att där det så krävs och behövs nationellt samla avancerad högspecialiserad
            hjärt-kärlsjukvård.
          </p>
          <p xml:id="i-JrkNCM9d7qtCFrXePjtfia">
            Vi menar att det är viktigt att dels långsiktigt säkra satsningar
            på de nationella kvalitetsregistren avseende hjärt-kärlsjukdomar,
            dels sträva efter att långsiktigt stärka och säkra den patientnära
            kliniska forskningen inom vården för hjärt-kärlsjukdomar. Den
            är central för att kunna ta ytterligare steg mot en ännu mer avancerad
            vård.
          </p>
          <p xml:id="i-RxwtgEhbXrSwQ8vVwkUKFw">
            Svensk hjärt-kärlsjukvård är avseende den akuta hjärtinfarktvården
            redan av världsklass. Den ligger på nivå med de bästa klinikerna
            i USA, men inte i hela landet. Alla patienter har rätt till en
            likvärdig vård. Det gäller att säkerställa att den hjärt-kärlsjukvården
            kan komma alla akut sjuka patienter till del. När det gäller övriga
            delar av hjärt-kärlsjukvården är vår ambition med en nationell
            handlingsplan att ytterligare steg ska tas för att säkra kvalitet,
            likvärdighet och kortare väntetider.
          </p>
          <p xml:id="i-nDZCBgGzKNBaWC9SRBaqP">
            Hjärt-kärlsjukvården behöver koncentreras ytterligare när det
            gäller högspecialiserad vård. Det är vårdens kvalitet som ska
            prioriteras så att varje hjärtpatient får bästa möjliga vård.
            Om man som hjärt-kärlpatient inte får den vård man behöver i sin
            hemregion ska man kunna välja slutenvård i en annan region. Detta
            skulle bland annat kunna sätta ytterligare tryck på att korta
            väntetiderna. Vi föreslår att patientlagen utvecklas i syfte att
            stärka patienternas inflytande över att fritt kunna få välja slutenvård.
            Hittills visar tyvärr gjorda analyser och utvärderingar att patientlagen
            är en lag utan genomslag. Detta är inte rimligt.
          </p>
          <p xml:id="i-J6ND2utW5sHRKyeHi8QdUw">
            Patienternas säkerhet behöver stärkas. Den införda patientlagen
            har hittills inte fått det genomslag i vården som var avsett.
            Därtill behöver den utvecklas för att stärka bland annat patienternas
            möjligheter att få rätt vård i tid i hela landet. Det behövs mer
            öppenhet och tillgänglighet för patienter och anhöriga att hitta
            säkra uppgifter kring väntetider, resultat och kvalitet inom hjärt-kärlsjukvården.
            Vi föreslår att det tas fram och utvecklas en nationell digital
            kvalitetslista för att kunna möjliggöra för alla patienter och
            anhöriga att jämföra såväl väntetider som kvalitet i hjärt-kärlsjukvården.
            Vi vill därtill stärka patientsäkerhetslagen som en viktig del
            i det långsiktiga arbetet med att minska de undvikbara vårdskadorna
            i hjärt-kärlsjukvården. Det är närmare 100 000 patienter totalt
            sett som varje år drabbas av undvikbara vårdskador.
          </p>
          <p xml:id="i-HWqu7fKraySXf7GqvG5PUt">
            Det behöver tas fram och genomföras en nationell plan gällande
            personalförsörjning inom hjärt-kärlsjukvården. I denna ska det
            bland annat ingå att pröva möjligheterna att kunna ge personal
            i hjärt-kärlsjukvården kontinuerlig vidareutbildning i syfte att
            stärka kvalitet och kontinuitet. Vi vill betona vikten av att
            digitalisera vårdkedjan för patienter med hjärt-kärlsjukdomar
            och att i denna process skyndsamt ta fram nationell teknisk standardisering
            och gemensam informationsstruktur så att olika sjukhus i olika
            regioner kan kommunicera med varandra avseende exempelvis patienternas
            journaler.
          </p>
          <p xml:id="i-UpnBvz5gVtvGucJ6t4KXDW">
            Vi föreslår därtill att öka trygghet och kontinuitet i hjärt-kärlsjukvården
            genom att det tas fram konkreta strategier för att den praktiska
            möjligheten ska finnas för hjärt­patienter till en fast vårdkontakt,
            som exempelvis fast läkarkontakt eller fast kontakt­sjuksköterska.
            Idag finns det brister avseende kontinuitet i kontakterna mellan
            patient och vårdpersonal. Vi vill att vården ska kunna ta mer
            av ett helhetsansvar för patienter med hjärt-kärlsjukdomar. Den
            svenska hälso- och sjukvården är i dagsläget inte organiserad
            för att någon ska ta ett helhetsansvar för varje patient med en
            allvarlig sjukdom. Det är en brist. Vid framtagande och genomförande
            av en nationell handlings­plan bör denna aspekt av vården beaktas
            och prioriteras.
          </p>
          <p xml:id="i-ACEewRBwC7NohmU9uZwVPE">
            Moderaterna föreslår att regeringen ger i uppdrag att särskilt
            se över och ta fram förslag som leder till ett ökat samarbete
            mellan diabetesvården och hjärt-kärlsjukvården i syfte att minska
            antalet människor som drabbas av hjärtinfarkt. Personer som drabbas
            av diabetes löper en högre risk att även drabbas av någon hjärt-kärlsjukdom.
            Det är viktigt att långsiktigt kunna säkra satsningar på nationella
            kvalitetsregister inom vården gällande hjärt-kärlsjukdomar. Vi
            avser det världsledande arbetet med Swedehearts register och kvalitetsindex.
            Det är även helt centralt att tillsyn och uppföljning av hjärt-
            och kärlsjukvården prioriteras. De brister som finns inom hjärt-kärlsjukvården
            bör åtminstone delvis kunna åtgärdas metodiskt med hjälp av bland
            annat strukturerad kontinuerlig tillsyn och uppföljning.
          </p>
        </div>
        <div type="motSignatures">
          <list>
            <item xml:id="i-XPzzHDo5piCVtr5rGFA2p1" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-RRnZV6JaifxPncVPW6GAuv" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-9VoMiGDU5HnM3MqRhU4bSV" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-XRQArP1izYapT99UyfZ8p3" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-J8FTNANDKsvtarf6Rxmae6" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-FrKfPeRcRYz6EfkwmTFj93" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-LK5hjyJww6BNqw34X3XgYM" who="i-RNLiVMpCYiPgzxr2ERSxMt">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
