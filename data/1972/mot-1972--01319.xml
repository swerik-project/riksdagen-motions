<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01319">
  <teiHeader>
    <fileDesc>
      <titleStmt>
        <title>om allmänna riktlinjer för de anställdas deltagande i företagens sparande.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om allmänna riktlinjer för de anställdas deltagande i företagens sparande.</title>
          <idno type="rdwebb">FV021319</idno>
          <rs type="number">1319</rs>
          <ref type="dokument_url_text">http://data.riksdagen.se/dokument/FV021319/text</ref>
          <ref type="dokument_url_html">http://data.riksdagen.se/dokument/FV021319</ref>
          <ref type="dokumentstatus_url_xml">http://data.riksdagen.se/dokumentstatus/FV021319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-2uokPe53JLYm2qWYfk8uEY</idno>
            <name>THORVALD KÄLLSTAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M4TcmZQpDfkvVva1YmG5iW" type="signed"/>
        <correspContext corresp="i-M4TcmZQpDfkvVva1YmG5iW">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-2uokPe53JLYm2qWYfk8uEY"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-MHvgjmzw3jqPLk3AHQUFKw"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1319/mot_1972__1319-001.pdf"/>
      <fw xml:id="i-74NrbtmVgnXgK3Ay8Zehox">
        Mot. 1972:1319 5
      </fw>
      <div type="motHeader" xml:id="i-eftMFdejjVWTro4tMU6x7">
        <div type="motTitle" xml:id="i-7VfCLG8ns7Tjj2aF68d4ku"/>
        <div type="motSubmissionInfo" xml:id="i-H9MvkUAJmbTikV2s7RcAN"/>
      </div>
      <div type="motBody" xml:id="i-Hc8VH5xvBfjW7u62ZDt9DH">
        <div xml:id="i-3QF6uwNiJ3iKp7P18q9RVN">
          <p xml:id="i-FTbuo4g8sTkfBHQVPRHWtU">
            Nr 1319
          </p>
          <p xml:id="i-AEkr8Fx8socAZaNRmADAGi">
            av herr Helén m. fl. om allmänna riktlinjer för de anställdas
            deltagande i företagens sparande.
          </p>
          <p xml:id="i-CTvzD9oJd1s6QxWWGW7mk5">
            En ledande tanke i den senaste långtidsutredningen var att näringsliv-
            et, särskilt industrin, snabbt och kraftigt måste bygga ut sin
            produktions- kapacitet. På så sätt skulle vår konkurrensutsatta
            industri bättre kunna hävda sig och de strukturella balansrubbningarna
            i våra utrikes- transaktioner kunna hävas. LU:s tankegångar har
            i denna del i princip mötts av gillande från riksdagens fyra stora
            partier. För att förverkliga ambitionerna för industriinvesteringarna
            räcker det inte att friställa reala resurser och se till att det
            totala sparandet hålls på en hög nivå. Det gäller också att se
            till att företagen är villiga att utnyttja de ”friställda” resurserna
            och att sparandet sker i ändamålsenliga former. Utan rimlig lönsamhet
            och utan tillgång till riskvilligt kapital kan det vara svårt
            att få någon fart på industriinvesteringarna hur hög den totala
            kapitalbildningen i samhället än är och hur mycket reala resurser
            som än finns att tillgå. Mot denna bakgrund är det illavarslande
            att lönsamheten liksom självfinansieringsgraden gått ner så kraftigt
            under 1960-talet. Därmed vill vi självklart inte säga, att de
            åter bör föras upp till den mycket höga nivå som de befann sig
            på under stora delar av 1950-talet. Något sådant vore av flera
            skäl — fördelningspolitiska och allokeringsmässiga — inte lämpligt.
            Som Bertil Ohlin klargjort i sin bok Obekväma fakta skulle emellertid
            även mycket måttliga förbättringar i förräntningen av det i företag
            placerade egna kapitalet betyda mycket. Ohlin finner att den räntabilitetsförbättring
            i jämförelse med låg- konjunkturåret 1971 som är nödvändig för
            att nå upp till en ”vanlig” nivå — efter skatt på bolagen och
            ägarna — bara rör sig om ”ett eller annat hundratal miljoner kronor”.
            Siffran är naturligtvis en relativt vag uppskattning, men den
            torde ange storleksordningen av beloppet vad bolagens verksamhet
            beträffar. Det får anses vara en obetydlighet ty det är en engångssak
            att räntabiliteten når en ”vanlig” nivå. Senare nettovinstförbättringar
            därutöver räknas i några få tiotal miljoner kronor varje år. Att
            så blygsamma nettovinstökningar efter skatt kan få så stor betydelse
            förklarar Ohlin med att bolagens vinster före skatt — som är sju
            å åtta gånger så stora som vinsterna efter skatt på bolag och
            ägare — till mycket stor del stannar obeskattade i företagen en
            avsevärd tid. De hjälper till att finansiera investeringarna och
            minskar lånebehovet i jämförelse med vad det eljest skulle ha
            varit. På så sätt främjas investeringslusten och investeringarna.
            En genomsnittligt något gynnsammare lönsamhet för företagen skulle
          </p>
          <pb facs="riksdagen-motions-pdf/data/1972/mot_1972__1319/mot_1972__1319-002.pdf"/>
          <fw xml:id="i-3t1bYV1qw77WZyVBz29jYV">
            Mot. 1972:1319 6
          </fw>
          <p xml:id="i-S4eUTHpfWADzWMYiHm9RYQ">
            ur investeringssynvinkel ha dubbla fördelar. Företagets egetsparande
            kunde stärkas. Samtidigt skulle möjligheterna för företaget att
            bredda sitt ägarkapital öka genom att nyemissioner blev mer attraktiva.
            För löntagarna skulle, som bland annat finansminister Sträng framhållit,
            företagens ökade stabilitet skapa tryggare sysselsättning och
            bättre lönebetalningsförmåga. Som folkpartiet betonat i motioner
            till tidigare riksdagar vore det emellertid felaktigt att ensidigt
            satsa på metoder, som skulle öka företagssparandet och bortse
            från betydelsen av en rättvis fördelning av detta. Även om en
            förbättring av företagsamhetens lönsamhet är angelägen, måste
            tyngdpunkten i ett program för ökat företagssparande därför ligga
            på åtgärder, som å ena sidan ökar lönsamheten och å den andra
            ser till att inte förmögenhetstillväxten och dess avkastning förbehålles
            en begränsad krets kapitalägare — och givetvis stat och kommun
            via skattesystemet. Vi redogör nedan för några tänkbara metoder
            att göra löntagarna delaktiga i företagens förmögenhetstillväxt
            på att sådant sätt att företagens behov av riskvilligt kapital
            samtidigt kan tillgodoses. Först skall dock bara återges två citat
            som visar att tankar av det slaget vunnit ökad förståelse på senare
            tid. Vid 1970 års världskongress för de privatanställda tjänstemännens
            fackliga international framlade det tyska tjänstemannaförbundet
            ett resolutionsförslag med bland annat följande passus: Organisationer
            anslutna till FIET är inställda på att, under villkor fastställda
            vid kollektiva avtalsförhandlingar, ge de anställda en andel i
            det produktiva kapitalet inom samhällsekonomin genom tilläggsersätt-
            ningar, som gör det möjligt för dem att själva bli delaktiga i
            kapitalbild- ningen. Kongressen beslöt enhälligt att låta FIET:s
            exekutivkommitté utreda denna fråga. Statsminister Palme förklarade
            samma år vid Arosmässan: Jag tror att det skulle underlätta om
            man kunde finna något vettigt system för löntagarna att få del
            av den förmögenhetsackumulation, som en hög självfinansieringsgrad
            inom företagsamheten utgör. Vår generella inställning till vinsten
            är ju den, att vinsten är ett otillräckligt mått på ett företag,
            men den är ett mått. Vi har alltid haft den linjen, att om vinsten
            används till att plöja tillbaka, bygga ut, förbättra företaget,
            då har den också en social funktion. Och det är naturligtvis bättre
            att jobba i ett vinstgivande företag än i ett icke vinstgivande
            företag, det har löntagarna också förståelse för. Men då måste
            man också på längre sikt lösa fördelningsaspekterna på detta på
            ett ur löntagarnas synvinkel mer acceptabelt sätt än för närvarande.
          </p>
          <pb facs="riksdagen-motions-pdf/data/1972/mot_1972__1319/mot_1972__1319-003.pdf"/>
          <fw xml:id="i-7LNkqBPbWdeA7NDHuFTSeW">
            Mot. 1972:1319 då
          </fw>
          <p xml:id="i-2P7fBMCDfZgSWQ1Fse9gFz">
            Andel i företagens sparande
          </p>
          <p xml:id="i-HMnUhwXpSYGw282rfGbWns">
            En möjlighet att ge de anställda del i företagets långsiktiga
            sparande har från vårt håll framförts åtskilliga gånger tidigare
            i riksdagen. Vi återger med utgångspunkt i fjolårets motion nr
            1096 av herr Wedén m. fl. de viktigaste principerna för ett sådant
            andel i sparande-system. a) De anställda bör genom andelar i företagssparandet
            få en personligt ägd tillgång, som de för varje år kan disponera
            avkastningen av men som de inte vid varje tillfälle de skulle
            önska kan ta ut ur företaget. Det skall röra sig om en för avsevärd
            tid uppskjuten andel i vinst. (Frågan om kontant och för varje
            år utbetald andel i vinst är ett annat problem, som inte faller
            inom sparandesektorns ram. Det står i mer omedelbar relation till
            frågan om olika företags och företagsgruppers lönebetalningsförmåga
            liksom till den solidariska lönepolitikens problem över huvud
            taget. Vi tar inte i detta sammanhang upp denna fråga.) Det måste
            dock finnas omständigheter, t. ex. dödsfall eller personlig investering
            för bostadsända- mål, då den anställdes efterlevande eller han
            själv helt eller delvis skall kunna tillgodogöra sig själva kapitalbeloppet.
            b) Särskilda grunder måste finnas att bland de anställda fördela
            ett inom företaget för lång tid bundet sparande. c) Andelen i
            sparandet inom ett visst företag och av dess avkastning måste
            den anställde kunna föra med sig vid flyttning till annat företag
            eller till annan verksamhet över huvud taget. Förbehåll bör inte
            finnas i detta avseende. Detta torde inte möta några oöverkomliga
            svårigheter med tillämpning av modern datateknik. d) Beträffande
            formerna för de tillgångsbevis i företagen, som skall lämnas de
            anställda är det förmodligen lämpligt att undersöka val mellan
            olika möjligheter. De kan ges typen av reverser, som löper med
            en viss ränta, obligationer av särskilt slag eller aktier i företaget.
            e) Risken för de anställda av förlust av tidigare erhållna andelar
            genom konkurser, företagsnedläggelser etc. bör täckas genom ett
            särskilt försäkringssystem. I sådana fall då de anställda själva,
            såsom bestämman- de delägare i eller delägare av ett företag,
            avgjort dess väsentliga beslut bör de dock bära ansvar som andra
            ägare i företag. f) För framgången av en ordning av det här skisserade
            slaget skulle det antagligen ha avsevärd betydelse om avkastningen
            av de andelar de anställda erhåller i företagssparandet i varje
            fall under en period av icke obetydlig längd, behandlades förmånligt
            i beskattningshänseende. g) Det är nödvändigt att en ordning av
            den här skisserade typen från början får en vid anslutning inom
            företagslivet. Eljest skulle olika slag av svårbemästrade obalansproblem
            uppträda. Därför bör det utredningsar- bete vi förordar och de
            beslut av statsmakterna, som därav kan följa, dra upp allmänna
            ramar för de insatser det allmänna vill göra och de regler i övrigt
            som bör gälla. Utformningen i övrigt och beträffande väsentliga
            detaljer, icke minst punkten b) ovan, bör diskuteras och utformas
            genom avtal mellan arbetsmarknadens parter. Mot olika andel i
            sparandeförslag har den invändningen rests att
          </p>
          <pb facs="riksdagen-motions-pdf/data/1972/mot_1972__1319/mot_1972__1319-004.pdf"/>
          <fw xml:id="i-Fazm733L6Z8ZrBZ7Mfdug5">
            Mot. 1972:1319 8
          </fw>
          <p xml:id="i-FwCobGb1nNdx2NsavbWnvk">
            endast anställda i vinstdrivande verksamhet kan få del av sparandet
            och att värdet av att tillhöra systemet kan vara stort för dem
            som arbetar i företag med goda vinster men skäligen ointressant
            för dem som jobbar i företag med dålig lönsamhet. En orättvisa
            skulle med andra ord kunna uppstå mellan olika typer av löntagare.
            Invändningen kan inte helt frånkännas tyngd, men enligt vår mening
            måste det dock ur strikt fördelningspolitisk synvinkel vara lättare
            att acceptera att stora löntagargrupper får del i det ökade företagssparande
            som under alla omständigheter är nödvändigt än att detta enbart
            förbehålles de traditionella kapitalägarna.
          </p>
          <p xml:id="i-JEGTvnT4DmWs6CRgSn32Tb">
            ”Förmögenhetsbildning” -- västtysk modell
          </p>
          <p xml:id="i-E9XCCgDxugFzmrAEpPdP3v">
            En annan modell som kan vara förtjänt av ett närmare studium
            är det västtyska systemet. Modellen går i korthet ut på att arbetsmarknadens
            parter — både på den offentliga och privata sidan — träffar kollektivavtal
            om att arbetsgivarna skall betala ut ett visst belopp per anställd
            till ett individuellt sparkonto för löntagaren. Denne måste skatta
            för beloppet men får i stället en statlig sparpremie på 30 6 av
            det avsatta beloppet vilket f.n. uppgår till högst 624 mark per
            år. Enligt huvudregeln får löntagaren ta sparkapitalet i anspråk
            först efter sex år. Detta tyska system ger ett sparande i individuell
            och decentraliserad form som arbetsmarknadens parter beslutar
            om och som statsmakterna kraftigt subventionerar. Systemet är
            visserligen ganska färskt, men det är redan uppenbart, att det
            inte är fråga om något harmlöst ytverk, utan om en genomgripande
            förändring av hela förmögenhetsstrukturen. Under uppbyggnadsskedet
            berörs över åtta miljoner arbetstagare och i färdigt skick beräknar
            man, att det skall omfatta cirka en tredjedel av allt sparande
            som sker i Västtyskland. De tre stora partierna sluter upp bakom
            förmögenhetsspridningen och den inledande misstänksamheten från
            arbetsmarknadens parter har nu i stort sett skingrats. Enligt
            bedömningar av Charles Levinson, generalsekreterare i Interna-
            tional Federation of Chemical and General Workers” Unions har
            ”fackföreningarna i de flesta fall haft framgång med att förmå
            arbets- givarna att medge att förmögenhetsbildningen måste beviljas
            helt vid sidan av och ovanpå vanliga löneökningar och att den
            inte skall förekomma i nästa omgång av de sedvanliga löneförhandlingarna”.
            (Capital, inflation and the multinationals s. 224). Det förtjänar
            att understrykas att en förutsättning för att ett system av detta
            slag skall kunna tänkas i vårt land är att detta sparande sker
            vid sidan av och ovanpå de absoluta löneökningarna. För att ett
            system av den västtyska modellen skall fylla syftet att öka företagens
            investeringsvilja måste dock sparandet riktas särskilt mot näringslivets
            behov av riskvilligt kapital. En möjlighet vore därvid att ge
            särskilt stora sparpremier för sparmedel, som binds i företagande.
            För löntagarna kan intresset för att placera sin förmögenhetsandel
            i företag- samhet öka, om företagen får rätt att utge värdepapper
            av något lägre
          </p>
          <pb facs="riksdagen-motions-pdf/data/1972/mot_1972__1319/mot_1972__1319-005.pdf"/>
          <fw xml:id="i-EHEhvFuTytioaWuR1JFdTL">
            Mot. 1972:1319 9
          </fw>
          <p xml:id="i-DuGtQoEQ7Dv5iJVdRPzV7Z">
            risknivå än vanliga aktier — t. ex. participating debentures
            och konver- tibla obligationer. De förslag som aktiebolagslagsutredningen
            lagt fram är ett steg i den riktningen.
          </p>
          <p xml:id="i-RfJqk77SZwnDfRoCqPRuPo">
            Fransk participation
          </p>
          <p xml:id="i-W2Lfy4fJLvFFk5L4Qm435h">
            Den franska modellen för participation kan trots en del uppenbara
            svagheter också vara värd att något studera. Näringsutskottet
            beskrev i sitt betänkande 1971:38 tämligen fylligt detta system
            varför vi här bara helt kort anger dess huvuddrag. Enligt lagen
            om vinstdelning har arbetstagarna rätt till hälften av den del
            av nettovinsten som överstiger 5 Z av företagets eget kapital.
            Företaget får i efterhand göra avdrag vid beskattningen för utbetalade
            vinstandelar, vilka dessutom är skattefria också i mottagarnas
            händer. Den anställde får under de fem första åren i princip inte
            röra sparandet som kan placeras både inom och utom företaget.
          </p>
          <p xml:id="i-8cJqeJHSWdkGnVoUiRp4Tg">
            Holländska uppslag
          </p>
          <p xml:id="i-EheCJ1WoqBkR8YemWKQvrx">
            Också i Holland har intresse skymtat för någon ordning som skulle
            ge de anställda del i företagens tillväxt. Bl. a. har de holländska
            fackföre- ningarna enligt Levinson lagt fram förslag med modeller
            för hur tillgångar skall byggas upp för löntagarna vid sidan av
            löneökningarna. En tanke går ut på att de anställda skall få del
            i kapitaltillväxten genom viss andel i den vinst som blir kvar
            sedan alla kostnader och utgifter inklusive avskriv- ningar och
            utdelningar räknats bort. Därvid har nämnts att vinsten så beräknad
            skulle fördelas mellan arbete och kapital i samma proportioner
            som lönekostnaderna står till det samlade förädlingsvärdet (total
            value added) i företaget eller industrin i fråga. Också i andra
            länder än de här nämnda — bl.a. i Italien — har diskussioner förts
            om hur de anställda skall kunna göras delaktiga i företagens långsiktiga
            sparande.
          </p>
          <p xml:id="i-QZpW7Fgn46sisq7xeKvK62">
            De grundläggande motiven
          </p>
          <p xml:id="i-JKJCxPKi2bhdfqkMRE8AjF">
            I de flesta fall ligger i botten de önskemål, som inledningsvis
            framförts i denna motion — behovet av ett ökat tillskott av riskvilligt
            kapital för industrins investeringar och önskvärdheten att kunna
            skapa detta ökade företagssparande utan att värdetillväxten kommer
            bara de traditionella kapitalägarna till godo. Därutöver finns
            kompletterande men icke oviktiga motiv som t. ex. det värde ett
            eget sparkapital har för individerna, inte minst från trygghetssynpunkt.
            Som ett motiv har nämnts att i de fall där företagssparandet tar
            sig formen av aktieägande, detta kan medföra en breddning av inflytandet
            i näringslivet. För oss är det dock angeläget att slå fast, att
            de anställda kan, bör och skall beredas medbestämmande i de företag
            där de arbetar utan att behöva stödja sig på något aktieinnehav.
          </p>
          <pb facs="riksdagen-motions-pdf/data/1972/mot_1972__1319/mot_1972__1319-006.pdf"/>
          <fw xml:id="i-MLmRxaynG1erTZHcsmqJnC">
            Mot. 1972:1319 10
          </fw>
          <p xml:id="i-P4Jb37EKqNAKg6B5tn6W9D">
            Decentralisering
          </p>
          <p xml:id="i-DhLh7q3k2YpRYXrMLdvN9f">
            Vi vill också här betona att de problem som behandlats i motionen
            inte kan lösas på ett lyckligt sätt genom en ständigt fortgående
            absolut och relativ ökning av det offentliga sparandet — även
            om kollektivt sparande alltid kommer att vara nödvärdigt — så
            att detta till slut får en helt dominerande ställning på kapitalmarknaden.
            Såväl enskild som statlig maktkoncentration över kapitaltillgångarna
            och deras användning bör enligt vår mening motverkas både av effektivitetsskäl
            och med hänsyn till det decentraliserade beslutsfattandets betydelse
            för en väl fungerande demokrati. Vi betvivlar dessutom möjligheterna
            att inom ramen för ett i verklig mening demokratiskt samhälle
            åstadkomma ett tillräckligt sparande om motiven för enskilt sparande
            och företagssparan- de blir för svaga. De huvudfrågor vi behandlat
            i denna motion är komplicerade och har beröringspunkter på skilda
            håll. En uppenbar länk finns till det förslag att ge AP-fonden
            rätt att inom vissa gränser förvärva aktier, som väckts av LO,
            och som kapitalmarknadsutredningen fått i uppdrag att behandla.
            De olika former för decentraliserat riskvilligt sparande som här
            berörts kan i väsentliga delar ses som alternativ eller komplement
            till LO:s uppslag. Det vore därför i och för sig värdefullt, om
            frågan om ett decentraliserat företagssparande kunde belysas parallellt
            med frågan om AB-fondens aktieköpsrätt. Trots detta vill vi emellertid
            föreslå att en särskild utredning tillsätts med uppdrag att överväga
            olika modeller för hur löntagarna på individuell basis bäst kan
            göras delaktiga i företagens långsiktiga sparande. Utredningsarbetet
            bör emellertid bedrivas i nära kontakt med kapital- marknadsutredningen.
          </p>
          <p xml:id="i-RduzRsk6LiMCbEgZdNWgGg">
            Hemställan
          </p>
          <p xml:id="i-PLCsHMazXXFdKubcQz2hhj">
            Med hänvisning till vad vi ovan anfört hemställer vi att riksdagen
            hos Kungl. Maj:t begär att en parlamentarisk utredning tillsättes
            under medverkan av arbetsmarknadens parter och erforderlig expertis
            med uppgift att avge förslag om hur allmänna riktlinjer bör uppdragas
            för att ge löntagar- na andel i långsiktigt företagssparande och
            hur metoder att
          </p>
          <pb facs="riksdagen-motions-pdf/data/1972/mot_1972__1319/mot_1972__1319-007.pdf"/>
          <fw xml:id="i-45UHsyyWNsajCvavyQ2rX3">
            Mot. 1972:1319 11
          </fw>
          <p xml:id="i-XGakiqMsh3gpd5B58WEK2v">
            från statsmakternas sida gynna en sådan utveckling bör utformas.
          </p>
          <p xml:id="i-UBMGuBZuLK3eKgfsyb2dXt" type="date">
            Stockholm den 26 januari 1972 GUNNAR HELÉN (fp)
          </p>
          <p xml:id="i-SE9Nu1xmHyMJd4hyMGdTou">
            OLLE DAHLÉN (fp) CECILIA NETTELBRANDT (fp) SVEN ANTBY (fp) THORVALD
            KÄLLSTAD (fp) INGEMAR MUNDEBO (fp) ROLF WIRTÉN (fp) SVEN GUSTAFSON
            (fp) SIGVARD LARSSON (fp) i Göteborg i Umeå
          </p>
          <p xml:id="i-TkeV6CUymbM84wgRmx4rUM">
            KARL ERIK ERIKSSON (fp) i Arvika
          </p>
        </div>
      </div>
    </body>
  </text>
</TEI>
