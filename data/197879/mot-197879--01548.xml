<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01548">
  <teiHeader>
    <fileDesc>
      <titleStmt>
        <title>om regionalpolitiken</title>
        <author>av Filip Johansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalpolitiken</title>
          <idno type="rdwebb">G2021548</idno>
          <rs type="number">1548</rs>
          <ref type="dokument_url_text">http://data.riksdagen.se/dokument/G2021548/text</ref>
          <ref type="dokument_url_html">http://data.riksdagen.se/dokument/G2021548</ref>
          <ref type="dokumentstatus_url_xml">http://data.riksdagen.se/dokumentstatus/G2021548</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-APdYmA6gEZ5MaLN6tJK7ae</idno>
            <name>FILIP JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4L3RupkmJsW37eGn5fppsN</idno>
            <name>TORSTEN STRIDSMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CZ1vByYs1pDjB2khTfEZ19" type="signed"/>
        <correspContext corresp="i-CZ1vByYs1pDjB2khTfEZ19">
          <note type="signatory" corresp="i-APdYmA6gEZ5MaLN6tJK7ae"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-4L3RupkmJsW37eGn5fppsN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1548/mot_197879__1548-001.pdf"/>
      <fw xml:id="i-KbkAin988pkxiBvfHxLfXf">
        Motion 1978/79:1548
      </fw>
      <div xml:id="i-5cAvsJSioB44svijMiMMjo" type="motHeader">
        <div xml:id="i-GUuteQ6qDuvB635xUcWYtm" type="motTitle"/>
        <div xml:id="i-BTjZ5nNYJwMm9ebsN2joUB" type="motSubmissionInfo"/>
      </div>
      <div xml:id="i-Xdc5H1PhzSum1jNXwP7LRL" type="motBody">
        <div xml:id="i-MNfUSFsUskn3KQSLAsewZX">
          <p xml:id="i-2bCjbvkf2A7jXQtwqMiK23">
            av Filip Johansson m. fl. om regionalpolitiken
          </p>
          <p xml:id="i-LMNWERSMt37WYkcZ8FostX">
            Tusentals människor har varje år flyttat från Norrbotten och
            andra norrlandslän till södra och mellersta Sverige för att där
            söka sin utkomst. Samtidigt har en flyttningsström gått från Norrlands
            inland till kustbygderna, där förhållandena varit bättre. För
            många har denna flyttning blivit en etapp på vägen söderut. Erfarenheten
            visar att de som efter flyttningen erbjudits arbete i hemorten
            ofta med glädje flyttat tillbaka. Strömmen söderut har inte varit
            en ström av frivilliga utan till största delen en av brist på
            arbete framtvingad avfolk- ning. Befolkningsomflyttningen har
            lett fram till en kraftig utglesning frånsett de större tätorterna,
            av vilka de flesta ligger i kustlandet. Denna utglesning är starkare
            än vad som framgår av befolkningsstatistiken för län och kommuner,
            eftersom det hela tiden sker en koncentration av den kvarvarande
            befolk- ningen till tätorterna. Svårigheterna att upprätthålla
            en rimlig samhällsser- vice förstärks av att andelen pensionärer
            hos den kvarboende befolkningen blir allt högre. Uppenbart är
            att de regionalpolitiska åtgärder, som samhället hittills satt
            in, inte har varit tillräckliga för att stoppa avfolkningen och
            åstadkomma balans. Särskilt inom vissa inlandskommuner är situationen
            närmast desperat. Därför krävs nu mer kraftfulla insatser. Enligt
            vår mening är det nödvändigt att kommun för kommun, län för län,
            göra upp realistiska utvecklings- och aktionsprogram för att öka
            antalet sysselsättningstillfällen. Trepartirege- ringen tillsatte
            hösten 1976 den s.k. Norrbottendelegationen bl.a. med uppgift
            att inventera möjligheterna att öka sysselsättningen och genomföra
            konkreta projekt. En aktiv regionalpolitik måste i första hand
            baseras på de resurser som finns inom varje område i form av naturtillgångar,
            befolkning, institutioner, företag osv. Framför allt i glesbygden
            måste man vidare utgå ifrån att alla inte kan få full sysselsättning
            inom ett yrke. I stället bör man ta fasta på att glesbygdsborna
            av tradition ofta är mångsysslare. Denna princip ligger till grund
            för det särskilda stöd till lantbruksföretag m. m. i vissa glesbygder,
            som på förslag av regeringen beslutades av riksdagen våren 1978.
            Regionalpolitiken har hittills i hög grad varit inriktad på att
            genom stöd till nylokaliseringar åstadkomma fler arbetstillfällen.
            Det har medfört att de företag som redan finns i stödområdena
            i viss mån blivit bortglömda. I fortsättningen är det nödvändigt
            att i första hand ta till vara expansionsmöj- ligheterna vid redan
            etablerade företag och ge dem stöd. På initiativ av
          </p>
          <pb facs="riksdagen-motions-pdf/data/197879/mot_197879__1548/mot_197879__1548-002.pdf"/>
          <fw xml:id="i-J5ARfc4fk4uoCNSy7KTCGq">
            Mot. 1978/79:1548 4
          </fw>
          <p xml:id="i-8AWgZKRyVgkSWBrL4uNXma">
            centern sänktes allmänna arbetsgivaravgiften i det inre stödområdet.
            När den nu slopats i hela landet kvarstår inte denna favör. Det
            finns skäl att pröva på vad sätt ett liknande generellt stöd lämpligen
            bör utformas. Bl. a. bör det vara möjligt att utvidga tillämpningsområdet
            för fraktstödet. Genom att ge stöd åt transporter av massaved
            från inlandet till kusten kan man möjliggöra avverkningar som
            eljest är olönsamma utan att försvåra råvaruttillförseln till
            sågverken i inlandet. En sådan åtgärd kan faktiskt öka tillgången
            på timmer för dessa sågverk. De rika naturtillgångar som finns
            i norra Sverige —- inte minst i Norrbotten — bör ge underlag för
            ett avsevärt större antal arbetsplatser än som nu finns. Här ingår
            främst mineralfyndigheter, skog, torv, åkerjord, outbyggd vattenkraft
            och den vackra naturen, som kan utnyttjas för en mer omfattande
            turism. Ett näringspolitiskt aktionsprogram för Norrbotten bör
            baseras på en noggrann kartläggning av de möjligheter som finns
            att utveckla de företag och verksamheter som nu finns och dessutom
            stimulera till nyetableringar. Viktigt är att man även då knyter
            an till bygdens traditioner. Det är inte storslagna program och
            satsningar som främst behövs utan realistiska projekt, som har
            chans att bli långsiktiga. Vi vill peka på att detta också gäller
            de insatser som nu görs med bidrag från AMS. Erfarenheterna från
            Norrbottendelegationens arbete visar hur viktigt det är att utnyttja
            de naturliga förutsättningarna. Den socialdemokratiska jord- brukspolitiken
            på 1960-talet ledde till en omfattande nedläggning av jordbruk
            och till att stora arealer åker lämnades obrukade i Norrbotten.
            Norrbottendelegationen har tagit fram ett projekt för iståndsättning
            av sådan nedlagd åkermark samt uppbyggnad av driftfärdiga brukningsenheter
            i 28 olika byar i länet. Genom projektet skulle 84 brukningsenheter
            byggas upp, vilka beräknas ge ett varaktigt tillskott på ca 120
            årsarbeten. Delegationens projekt, som syftar till att genom bidrag
            till investeringar inom jordbruk och trädgårdsnäring komplettera
            nuvarande utkomstmöjlig- heter, visar att betydande effekter kan
            uppnås med måttliga insatser av bidragsmedel. Hittills har 4 milj.
            kr. disponerats inom projektet. Tillskottet av varaktig sysselsättning
            beräknas uppgå till 38 årsarbeten. Såvitt vi kan finna är sysselsättningseffekten
            i förhållande till den statliga insatsen mycket hög vid Norrbottendelegationens
            projekt inom jordbruk och trädgårdsnäring. Detsamma är förhållandet
            inom hantverk, slöjdarbeten och turism. Erfarenheten visar också
            hur viktigt det är att ta till vara även enstaka tillfällen till
            deltidsarbete. Det kan t. ex. gälla anskaffning av en båt till
            en glesbygdsbo som hjälper turister att ta sig över ett vattendrag.
            I dessa bygder kan ett kontanttillskott på 10 000-20 000 kr. till
            årsinkomsten vara avgörande för att familjen skall kunna bo kvar.
            En intensifierad skogsvård, exempelvis avledning av vatten, ger
            arbetstill- fällen både på kort och lång sikt. Statligt stöd till
            sådana åtgärder är välmotiverade med hänsyn till att ett stort
            antal markägare i regel är berörda och till att det tar lång tid
            innan den ökade avkastningen ger ekonomiskt
          </p>
          <pb facs="riksdagen-motions-pdf/data/197879/mot_197879__1548/mot_197879__1548-003.pdf"/>
          <fw xml:id="i-MgskimVbE3kTgqnuFUD9aK">
            Mot. 1978/79:1548 5
          </fw>
          <p xml:id="i-BTFBKst9Un4mp9zGLUxhyC">
            utbyte. Markförbättringar inom jordbruket förhåller sig på samma
            sätt. Ett sådant stort markavsättningsprojekt har utarbetats inom
            dens. k. Fyrkanten i Norrbotten. Inom detta område saknas en fullgod
            och fungerande dränering på 95 926 av åkerarealen samtidigt som
            ägosplittringen är stor. Brukningen försvåras starkt av öppna
            diken. Ett statligt engagemang för att lösa avloppsfrågan skulle
            reducera förrättningskostnaderna och därmed innebära en samhällsekonomisk
            vinst. De totala kostnaderna för projektet har kalkylerats till
            450 milj. kr. fördelade med ca 50 milj. kr. per år under en 9-
            årsperiod. Vi kan inte här ta ställning till om hela projektet
            bör genomföras, men vi anser att det är mycket angeläget att en
            första etapp igångsätts så snart som möjligt och att medel anvisas
            härför. Omfattningen bör avpassas så att inte överhettning uppstår
            inom den sektor som berörs. I detta sammanhang vill vi också nämna
            renskötseln och den samiska befolkningens problem. Vi finner det
            naturligt att statsmakterna snarast formulerar en allmän målsättning
            för rennäringen, som bör anknyta till de målsättningar som redan
            antagits för jordbruk och fiske och som förbereds beträffande
            trädgårdsnäringen. En sådan målsättning bör avse såväl produk-
            tionens omfattning som näringsutövarnas sociala standard. Med
            hänsyn till att majoriteten av den samiska befolkningen inte är
            renägande samer bör den sociala målsättningen vidgas till att
            gälla även denna grupp. Det är viktigt därför att samekulturen
            visserligen är starkt knuten till renskötseln men för att kunna
            leva vidare och utvecklas måste den få en bas som befolknings-
            mässigt är så bred som möjligt. Universitetet och skogshögskolan
            i Umeå och tekniska högskolan i Luleå utgör mycket viktiga resurser
            för utvecklandet av näringslivet i norra Sverige. Det är viktigt
            att dessa institutioner får sådana resurser och en sådan inriktning
            att de kan utvecklas till forskningscentra för de speciella naturtill-
            gångar som finns i regionen. Bl. a. bör den metallurgiska forskningsstationen
            utvecklas. Tanken på att till Luleå förlägga en form- och designhögskola
            bör också fullföljas. Norrbottens fjällvärld är Europas största
            och mest imponerande vild- marksområde. Det är en svår balansgång
            att skydda området från störande inslag av mänsklig aktivitet
            och samtidigt göra det mer tillgängligt och tryggare för de människor
            som söker sig till denna vildmark för att finna avkoppling. På
            initiativ av centern har en utredning genomförts om fjällräddningens
            organisation, där syftet varit att öka effektiviteten. Ett viktigt
            inslag i fjällturismens säkerhet är väl markerade vandringsleder
            med rast- och övernattningsstugor. Dessa leder och stugor måste
            underhållas och bevakas regelbundet, bl. a. för att hindra nedskräpning.
            Sådana uppgifter bör anförtros lokalbefolkningen. Här vill vi
            också påpeka behovet av utvecklings- arbete för att få fram bra
            modeller för bl.a. raststugor, ledmarkeringar, toaletter och sopstationer,
            som är lämpliga i fjällterräng. Turismen är av väsentlig betydelse
            för Norrbottens län och bör kunna utvecklas avsevärt. F. n. pågår
            en samordning av vissa större intressenters
          </p>
          <pb facs="riksdagen-motions-pdf/data/197879/mot_197879__1548/mot_197879__1548-004.pdf"/>
          <fw xml:id="i-6HhJjRBxdtYJ8sQEQxw5zf">
            Mot. 1978/79:1548 6
          </fw>
          <p xml:id="i-XwjmBwvJWqkHgjqyuHJ1tr">
            verksamhet inom fjällturismen med sikte på internationell turism.
            Avsikten är att genom en samordning av olika alternativ och möjligheter
            på internationell basis kunna utbjuda intressanta turistpaket.
            En förutsättning är att turister från t. ex. kontinenten snabbt
            och bekvämt skall kunna flygas till t. ex. Kiruna med charterflyg
            för att därefter fördelas på olika alternativ och anläggningar.
            Betydande kostnader har redan nedlagts på detta projekt. Enligt
            vår mening är det angeläget att det kan fullföljas, i första hand
            under en försöksperiod på t. ex. 2-3 år. Intressenterna torde
            emellertid sakna möjlig- heter att ställa de garantier som är
            erforderliga i samband med kontraktering av charterflyg. Sådan
            kontraktering kan givetvis inte ske per flygtillfälle utan måste
            avse en lång period utan att man i förväg känner till beläggningen.
            En utveckling av internationell fjällturism i Norrbotten är enligt
            vår mening av stort intresse. På sikt bör det ge underlag för
            en väsentligt ökad verksamhet. I detta sammanhang bör också nämnas
            de stora möjligheter till internationell fjällturism som kan komma
            Arjeplogs- och Arvidsjaursområdena till del så snart flygplatsen
            inom området är byggd. Vi föreslår därför att riksdagen hos regeringen
            begär förslag avseende ovannämnda garanti. Genom det särskilda
            stödet till lantbruksföretag m. m. i vissa glesbygder finns nu
            möjlighet att få stöd för uppförandet av bl.a. turiststugor för
            uthyrning. Det har sagts att fiske och renskötsel i detta sammanhang
            också räknas som lantbruksföretag. Som bl. a. sysselsättningsutredningen
            före- slagit finns det dock skäl att utvidga tillämpningsområdet
            till att även avse andra företagare, som vill utvidga eller komplettera
            sin verksamhet. Ären- dena bör dock som hittills handläggas av
            lantbruksnämnden, eftersom det stora flertalet fall även i fortsättningen
            torde komma att ha anknytning till lantbruksföretag. För dessa
            skulle en administrativ omläggning medföra stora olägenheter.
            Den offentliga sektorn bedöms i alla prognoser komma att bli den
            i särklass mest expansiva under de närmaste åren. Lokaliseringen
            av den offentliga verksamhetens expansion kommer därför att få
            stor regionalpolitisk bety- delse. Alla möjligheter att delegera
            arbetsuppgifter till regionala och lokala organ måste därför utnyttjas.
            En metod att åstadkomma en sådan decentra- lisering är att lokalisera
            en del av den statliga verksamhet som berör glesbygderna till
            någon ort i den glesbygd, som den skall betjäna. Man skulle då
            kunna organisera servicecentraler för glesbygden med personal
            från lantbruksnämnden, skogsvårdsstyrelsen, veterinärväsendet,
            de regionala utvecklingsfonderna, arbetsmarknadsverket och eventuellt
            ytterligare någon myndighet eller organisation. Vid en sådan servicecentral
            kunde man ordna gemensam telefonväxel och annan s.k. marktjänst.
            Arbetet skulle bli effektivare och människorna skulle få en bättre
            närservice. Vi har här dragit upp vissa riktlinjer för regionalpolitiken
            och angett exempel på konkreta åtgärder för att öka antalet sysselsättningstillfällen,
            främst i glesbygden och i de mindre tätorterna. Dessa exempel
            har i regel berört Norrbotten. Behovet av regionala utvecklingsprogram
            är dock stort
          </p>
          <pb facs="riksdagen-motions-pdf/data/197879/mot_197879__1548/mot_197879__1548-005.pdf"/>
          <fw xml:id="i-8tgL7v5B3QjmAUtKCsCN64">
            Mot. 1978/79:1548 7
          </fw>
          <p xml:id="i-VHNnmhJv9QDBvbxDWutT6d">
            ärskilt i inlandskommunerna. Med hänvisning till det anförda
            hemställs
          </p>
          <p xml:id="i-LpS41kvaojLf7eCUdVdKSv">
            även i övriga norrlandslän
          </p>
          <p xml:id="i-FrrKdiP2XoW395bNDLV8ct">
            att riksdagen som sin mening ger regeringen till känna vad som
            anförts i motionen, för beaktande vid utformningen av propo- sitionen
            om regionalpolitiken.
          </p>
          <p xml:id="i-QMtVUZqDqiVYftrYtafehJ" type="date">
            Stockholm den 24 januari 1979
          </p>
          <div xml:id="i-AfTPjaaYuSdtNgzCEACNBa" type="signatureBlock">
            <p who="i-APdYmA6gEZ5MaLN6tJK7ae" type="signature">
              FILIP JOHANSSON (c)
            </p>
            <p who="i-3R2qbKpVQbNv7BvXe7jvcr" type="signature">
              ANDERS DAHLGREN (c)
            </p>
            <p who="i-4L3RupkmJsW37eGn5fppsN" type="signature">
              TORSTEN STRIDSMAN (c)
            </p>
          </div>
        </div>
      </div>
    </body>
  </text>
</TEI>
