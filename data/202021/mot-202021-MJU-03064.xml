<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-03064">
  <teiHeader>
    <fileDesc>
      <titleStmt>
        <title>Förbud av troféjakt</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3064 av Rebecka Le Moine (MP)</title>
          <idno type="rdwebb">H8023064</idno>
          <rs type="number">3064</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8023064/text</ref>
          <ref type="dokument_url_html">http://data.riksdagen.se/dokument/H8023064</ref>
          <ref type="dokumentstatus_url_xml">http://data.riksdagen.se/dokumentstatus/H8023064</ref>
          <ref type="docx">http://data.riksdagen.se/fil/2F1CFC37-CC55-46BA-9B1F-E61A488B234B</ref>
          <ref type="pdf">http://data.riksdagen.se/fil/FBB55E20-A047-49DA-B2EB-2E09519096B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fq9qtgBSfYXLxi6QBSbxg4" type="signed"/>
        <correspContext corresp="i-Fq9qtgBSfYXLxi6QBSbxg4">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction xml:id="i-NyeNX2f7s5bvEBq268hWsf" type="submitted">
          <date when="2020-10-06"/>
          <time when="11:53:24"/>
        </correspAction>
        <correspAction xml:id="i-EUihAkiXYqufM6zn6HRayz" type="reviewed">
          <date when="2020-10-06"/>
          <time when="13:21:30"/>
        </correspAction>
        <correspAction xml:id="i-5UJbP3uMrdhAjxgbrs7txp" type="referred">
          <date when="2020-10-14"/>
        </correspAction>
        <correspAction xml:id="i-C7FA73MqnXcC3m7dXZuhYB" type="assigned">
          <date when="2021-09-02"/>
          <time when="16:55:43"/>
        </correspAction>
        <correspContext corresp="i-C7FA73MqnXcC3m7dXZuhYB">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-XhSJ4w11UAuNV1DpmtqCek" type="behandlas_i"/>
        <correspContext corresp="i-XhSJ4w11UAuNV1DpmtqCek">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Uer4hQ4aQgMQ8fbHVSkkve" type="motHeader">
        <div xml:id="i-4gZTohVfhDABjMdRpaCdPF" type="motTitle">
          Motion till riksdagen 2020/21:3064 av Rebecka Le Moine (MP) Förbud
          av troféjakt
        </div>
      </div>
      <div xml:id="i-6LkbvSDrUx2WVZc9CnyMaM" type="motBody">
        <div xml:id="i-Bke5uQ96zMuoH4RxvBnxrx" type="motProposal" subtype="förslag">
          <head xml:id="i-W1WpufjztkvAB5rpAEfZyt">
            Förslag till riksdagsbeslut
          </head>
          <list xml:id="i-FjA2ctT6FeEaV9mBpfqBDT" style="ol">
            <item xml:id="i-RUp7rRCAkr8aMnnNrUnELi">
              Riksdagen ställer sig bakom det som anförs i motionen om att
              förbjuda grytjakt och tillkännager detta för regeringen.
            </item>
            <item xml:id="i-7Rr8FnBEXZzCYMXTiEU7Gr">
              Riksdagen ställer sig bakom det som anförs i motionen om att
              förbjuda bågjakt och tillkännager detta för regeringen.
            </item>
            <item xml:id="i-MmUKC9bMUEGDbtVHhsmwNk">
              Riksdagen ställer sig bakom det som anförs i motionen om att
              förbjuda jaktinslag och belöningssystem inom jakt vilka uppmuntrar
              dödandet av djur endast för nöjes skull och tillkännager detta
              för regeringen.
            </item>
            <item xml:id="i-9Am68p4wDYnbFyPa25q2Wa">
              Riksdagen ställer sig bakom det som anförs i motionen om att
              förbjuda utsättning av vilt i naturen enbart för att döda dem
              och tillkännager detta för regeringen.
            </item>
          </list>
        </div>
        <div xml:id="i-DakPa9tv2DuLAm5kb7Vh2i" type="motContent">
          <head xml:id="i-qXPTezGUAKX64RqLv43o3" type="h1">
            Motivering
          </head>
          <p xml:id="i-PRgqusWsg2ZYjTgAyhc2zH">
            Sammanhängande för denna motion är frågeställningen om Sverige
            ska tillåta att en minoritet av befolkningen ska få döda djur
            enbart för nöje och spänning, på bekostnad av biologisk mångfald
            och en majoritets önskan att uppleva djuren levande i det vilda.
            Mängden av vilda djur minskar runt om i världen och de tvingas
            leva på allt mindre ytor. Bestånden av vilda ryggradsdjur har
            minskat med 68 procent sedan 1970 enligt WWF:s Living Planet Report
            2020. Jordens alla vilda däggdjur, från elefanter, till näbb­möss
            står idag för endast fyra procent av biomassan på land för alla
            däggdjur. Rester­ande 96 procent utgörs av oss människor (36 procent)
            och vår tamboskap (60 procent). Längre tillbaka i tiden stod de
            vilda däggdjuren för nästan all biomassa.
          </p>
          <p xml:id="i-VLuZXVZsRDCgbboJ9YDr7S">
            Nedgången och förlusten av vilda djur har nått farligt kritiska
            nivåer. Nu måste vi vända kurvan uppåt för biologisk mångfald
            och ett rikt djurliv. Jakt är sedan urminnes tider en del av människans
            roll i naturen och ett sätt att skaffa mat till bordet, men histo­riskt
            så jagade man inte för nöje utan för överlevnad. Nöjesjakten är
            därför kontrover­siell när det kommer till den etiska aspekten
            och inte minst gällande de mål om biolo­gisk mångfald som vi måste
            eftersträva.
          </p>
          <p xml:id="i-Pm98rFmWDkQ9oZLAhecgP5">
            En debatt som delar befolkningen, men där hänsyn måste tas till
            att endast 3 % av Sveriges befolkning jagar och huvuddelen av
            jägarna enbart deltar i älgjakten. Frågan man bör ställa sig är,
            när samhället accepterar jakt som en del av vårt kulturarv för
            mat­behov, ska det då vara likhetstecken med att acceptera jakt
            för nöjes skull? Det alltmer minskade livsutrymmet och den alarmerande
            livssituationen för de vilda djuren är besvärlig, därför bör man
            åtminstone titta på den etiska aspekten av ett antal avarter av
            jakt.
          </p>
          <p xml:id="i-Sca9AgY1eC3jArDrTos46p">
            Med den pandemi som världen upplever idag har naturupplevelser
            i skog och mark blivit alltmer viktiga. Vad merparten av svenska
            befolkningen har högst på sin lista av naturögonblick är just
            ett möte med de vilda djuren i deras naturliga habitat.
          </p>
          <p xml:id="i-43Hoi45aGUdgpSgS3vRSrb">
            I Strategin för svensk viltförvaltning (2015), beskrivs i stora
            drag hur de vilda djuren ska anpassas till människans behov. Genom
            att respektlöst benämna levande varelser, som en resurs för människan
            att jaga, definierar vi mer vårt sätt att se på oss själva än
            de vilda djuren. I strategin för viltförvaltning öppnar man upp
            för jakt, viltturism och annat ”brukande av vilt”, med utgångspunkten
            att det ska främjas.
          </p>
          <p xml:id="i-NePGVLUbp7UNjj678PKFcB">
            Att tillåta jakt enbart för nöjes skull är inte försvarbart.
            Sverige borde vara ett före­gångsland och ställa upp bakom länder
            som Costa Rica och Colombia som har förbjudit nöjesjakt. Sveriges
            möjligheter till att öka ekoturismens intäkter skulle förbättras
            avse­värt om vi kunde erbjuda goda chanser att uppleva viltet
            i naturen. Att tillåta jaktmetoder och belöningssystem som uppmuntrar
            nöjesjakt rimmar illa med att Sverige skulle ligga i framkanten
            vad gäller miljöfrågor.
          </p>
          <head xml:id="i-NooTbbxb8WJQv4ftogL9Vs" type="h2">
            Grytjakt
          </head>
          <p xml:id="i-Au9RY8Xg1SokHuj5ozvAU7">
            Grytjakt bedrivs som en egen jaktform. På jakt efter räv i gryt
            är det hundens uppgift att jaga ut räven ur grytet till väntande
            passkytt. Hunden släpps vid en av grytgångarna, och passkyttar
            posteras ut. När räven lämnar grytet dödas den, vanligen används
            hagelgevär.
          </p>
          <p xml:id="i-9XfSFHffdLqk5gXAMpiWtZ">
            Vid jakt på grävling är hundens uppgift att markera med hjälp
            av skall var grävling­en befinner sig så att jägaren kan göra
            ett så kallat nerslag, alltså gräva sig ner till gryt­gången och
            där döda grävlingen. Vid jakt på grävling är det därför extra
            viktigt med en så kallad grytpejl, och ordentlig utrustning för
            att kunna gräva sig ner till djuret. Vid jakten används enhandsvapen,
            revolvrar och pistoler, då de är enkla att hantera i grytet på
            grund av sin korta längd.
          </p>
          <p xml:id="i-ADFjjkSgmUmVu5N813zHB1">
            Kritiken mot grytjakt är bland annat att ifrågasätta rimligheten
            i att under uppstres­sande former döda ett djur som inte heller
            har något värde som livsmedel eller päls. Ingen forskning har
            heller kunnat styrka att jakt på grävling skulle gynna den biologiska
            mångfalden eller ekosystemets funktion i övrigt. Grävling och
            räv jagas idag intensivt i Sverige med runt 70 000 dödade rävar
            och 30 000 grävlingar, i så kallade predator­kontroll, där framförallt
            räven ses av jägarna som en konkurrent om viltet. Ingen hänsyn
            tas till grävlingen och rävens roll i det biologiska systemet.
            Forskning visar tex att områden med mycket räv har mycket mindre
            fästingar och därmed borrelia på grund av mindre sork som vistas
            ovan mark.
          </p>
          <p xml:id="i-VoLKyGZBBVGvGijMvYXaa">
            Det är en liten skara som intresserar sig för jakt på grävling.
            Jakten på grävling uppskattas särskilt av de jägare som har jakthundar
            som lämpar sig för grävlingsjakt. Intresset för grävlingen som
            jaktobjekt hänger troligen också ihop med att den blir lovlig
            tidigt på jaktåret. Konkurrensen om tidpunkt för jakt på andra
            arter är mindre under årets början, än senare på säsongen. Värdet
            på grävling och rävskinn är obefintligt. Idag jagas de flesta
            grävlingar för jaktens egen skull, eller vid skyddsjakt. Grävlingen
            kan göra skada på havre genom att gå runt på fälten och bryta
            ner stråna för att komma åt och äta sädeskornen. Ibland orsakar
            grävlingen också skador eller olägenheter genom att den gräver
            gryt eller söker föda under hus och på tomter.
          </p>
          <p xml:id="i-SAUiJWWQ9JWNtFxSZyhjU4">
            Jägarna framhåller vikten av grytjakt för att kunna jaga vid
            eftersök på trafikskadade eller skadeskjutna grytlevande djur,
            eller en intensiv, lokalt begränsad jakt till exempel för skydd
            av fjällrävsområden eller vid ett rabiesutbrott. Detta är långsökta
            argument och en jakt som skulle kunna bedrivas ovan jord. Grytjakten
            är att betrakta som ren nöjesjakt som utsätter bytesdjuret för
            stress och hunden för risker att bli skadad genom att fastna eller
            bli attackerad av bytesdjuret.
          </p>
          <p xml:id="i-4FxNHMy9t3Xu84VqPhgAFk">
            Ett förbud mot grytjakt är ett lämpligt steg då grundregeln i
            jaktlagen är att vilt inte får utsättas för onödigt lidande (JL
            27 §) och att jaktformen är rent nöjesrelaterad. Djurskyddet riskeras
            då hunden stressas och utsätts för fara. Därför bör riksdagen
            ställa sig bakom det som anförs i motionen om att förbjuda grytjakt
            och tillkännager detta för regeringen.
          </p>
          <head xml:id="i-PpaYUTMuqwZrXix5yLYLNq" type="h2">
            Bågjakt
          </head>
          <p xml:id="i-68vxT1eT4bvS9u2kAfkWAo">
            När ledamöter från Riksdagens jaktklubb provskjuter med pil och
            båge, trots att det är förbjudet i lag, underminerar man förbudet
            mot den kontroversiella och i Sverige för­bjudna pilbågsjakten.
            Det är inte tillåtet att jaga med pilbåge i Sverige. 1998 gjordes
            ett försök med bågjakt på hjortar i hägn, som stoppades. Nu har
            Naturvårdsverket återigen fått ärendet på sitt bord. Mitt i sommaren
            lyckades Bågjaktsförbundet att tillsammans och med stöd av Svenska
            Jägareförbundet tillskriva Naturvårdsverket för att sätta press
            på ett beslut.
          </p>
          <p xml:id="i-Ek2HcagxNkJbNRGouth4G4">
            Det finns länder som tillåter jakt med pil och båge, men det
            finns fler länder som inte tillåter och det största motivet är
            att, enligt jaktlagen ska jakt bedrivas så att djuret inte utsätts
            för onödigt lidande. Pilbågsjakt innebär en risk för stort ökat
            lidande för djuret.
          </p>
          <p xml:id="i-3NcDdSjenLznKij5c96kq4">
            Idén att tillåta bågjakt i Sverige kom ursprungligen från Svenska
            Bågjägareförbun­det och stöttades av Svenska Jägareförbundet.
            Naturvårdsverket skickade därefter ut en remiss med förslaget
            att tillåta jakt med compoundbåge på rådjur, räv, bäver, grävling,
            mårdhund, tvättbjörn, bisam och hare.
          </p>
          <p xml:id="i-Fr84gVxZuuLCsDFcmGJNLU">
            Skälen för att tillåta bågjakt var enligt förespråkarna att det
            är tillåtet i Danmark, USA och på Åland, samt att enligt strategin
            för svensk viltförvaltning har Naturvårds­verket ”sagt att vi
            ska utveckla möjligheten att använda nya sätt att jaga” som det
            stod på myndighetens hemsida.
          </p>
          <p xml:id="i-HpwCcYamoFsjVUNmfwBSCT">
            Skjuter man med pilbåge måste man träffa exakt rätt på djuret
            och djuret måste vara mer eller mindre helt stilla. Slutresultatet
            av ett skott är en långsam och smärtsam död där djuret i själva
            verket förblöder. I situationer där djuret är skadeskjutet och
            ett andra skott behövs för att fälla djuret kan användning av
            pil och båge försvåras om djuret rör sig snabbt eller avlägsnar
            sig från skottplatsen, vilket riskerar att leda till ökat lidande
            hos djuret.
          </p>
          <p xml:id="i-8AQqvcyWLHiYdsqQRRCJnv">
            Bågjakt medför djurvälfärdsrisker med avseende på tiden från
            skott till medvetslös­het och skadeskjutning. Bristen på vetenskapliga
            studier av effekterna på vilt skjutna med pil och båge ger en
            osäkerhet som i sig indirekt innebär en djurvälfärdsrisk. Det
            skriver SLU:s vetenskapliga råd för djurskydd.
          </p>
          <p xml:id="i-4h6WBDUwmQc8dGpCqiMHNR">
            Protesterna har varit massiva från flera djurskyddsorganisationer,
            allmänheten och många kunde knappt tro att det kunde vara verkligt.
            Djurskyddet Sverige tillsammans med Naturskyddsföreningen, Djurens
            Rätt och Svenska Djurskyddsföreningen bad SLU:s vetenskapliga
            råd för djurskydd att sammanställa aktuell forskning om jakt med
            pil och båge.
          </p>
          <p xml:id="i-Faabi3XMXP1EWWvTmSGDup">
            Resultatet blev en klar indikering att Sverige inte behöver pilbågsjakt
            som alternativ för viltvård: ”Den allmänna bristen på vetenskapliga
            studier av effekterna på vilt skjutna med pil och båge och en
            närmast total avsaknad av sådana studier på småvilt (mindre än
            rådjurs storlek) inklusive vattenlevande däggdjur och fåglar medför
            osäkerhet om skade­effekterna. Denna osäkerhet skulle vid ett
            eventuellt tillåtande av jaktmetoden indirekt innebära en djurvälfärdsrisk.”
          </p>
          <p xml:id="i-7grQB53P65z91RfYk2r1gn">
            Frågan är om det är jaktetiskt eller djurskyddsmässigt korrekt
            att fortsätta med dessa studier, när syftet endast är nöjet för
            ett fåtal jägare att utöka sin jaktupplevelse med bågjakt.
          </p>
          <p xml:id="i-Qpg9AN75ivPEHKrr5cJEPn">
            Att tillåta en osäker jakt med pil och båge grundat främst på
            argument om nöje och utmaningar för jägaren är oansvarigt och
            kommer troligen att försämra Sveriges rykte internationellt.
          </p>
          <head xml:id="i-LA93gGai3VrKTz31YsfNbN" type="h2">
            Jakt som tävlingsform
          </head>
          <p xml:id="i-3BycXtEnLfUzQtkopMyjoz">
            Att tillåta jakt som okontrollerad tävlingsform har inget med
            ansvarsfull viltvård att göra utan riskerar istället den biologiska
            mångfalden och balansen i naturen.
          </p>
          <p xml:id="i-A24RgptBwBGnujuYNkfsfC">
            Det är få medborgare i Sverige som känner till Rovdjurskampanjen.
            En tävling i predatorjakt där slutmålet är att skjuta så många
            små rovdjur som möjligt. Det handlar inte om ett födofång eller
            kontrollerad så kallad ”viltvård”, utan enbart att skjuta så många
            djur som möjligt. 120 poäng för en räv, mård 90 poäng, grävling
            80 poäng, kråkfåglar ger 15 poäng. Årets ”viltvårdare” är den
            som samlat mest poäng (vinnaren brukar få ihop över 10 000 poäng).
            Enligt Jägareförbundets egen statistik dödas årligen cirka 400
            000 djur av arterna rödräv, grävling, mård, mink, iller, kråka,
            skata, måsfågel och nötskrika. Många gånger kastas djuren i skogen,
            vilket bidrar till blyförgiftning av andra djur.
          </p>
          <p xml:id="i-X4vZHPHhBosVUTTgSK1up8">
            En moraliskt tveksam tävling som inte har med så kallad ”viltvård”
            att göra. Tävling­en har funnits i cirka 20 år och har varit väldigt
            omdiskuterad av djurskyddsorganisa­tioner men även bland jägare.
            Opinionen lyckades sätta stopp för denna oetiska form av tävling
            2018, men tyvärr återuppstod tävlingen åter 2019 och genomfördes
            även 2020.
          </p>
          <p xml:id="i-VC1MSN7CJwg3DRSqgRu9xE">
            ”Viltvårdsinsatsen” är att, med oreglerad jakt, skjuta bort så
            många småpredatorer som möjligt. Anledningen är inte att de är
            en fara eller gör nämnbar åverkan för männi­skan, skogsbruket
            eller lantbruket. Ett bakomliggande motiv är att en del jägare
            ser räven som jaktkonkurrent. Sveaskog bidrar till jagandet genom
            att sälja jaktlicenser på sin mark utan egentlig kontroll av mängden
            dödade djur. Till småpredator räknas även nötskrika som har nötter
            som sin huvudföda, men kan ibland välja fågelägg och ungar under
            säsong. Detsamma gäller den rödlistade gråtruten.
          </p>
          <p xml:id="i-9YgrqsFMjw42XDu29w3oMt">
            Ordet viltvård har med denna tävlingsform fått en helt missriktad
            betydelse. Jägare menar att tack vare deras insatser blir det
            fler rådjur, harar och skogsfåglar i naturen. Det blir alltså
            mer jaktbara arter som kan jagas av jägare. I naturen finns det
            ett samspel mellan predatorer och bytesdjur, som gör att en balans
            upprätthålls och utvecklats, vilket fungerar bäst utan att människan
            lägger sig i.
          </p>
          <p xml:id="i-EmSxuQqsEtMccuis3iyLkc">
            En annan tävlingsform är en form av troféjakt där man får medalj
            för störst fällda djur.
          </p>
          <p xml:id="i-15gVu8sh3hwCuD6ZUauCrg">
            Enligt Svenska Jägareförbundets och CIC:s statuter bedöms nationella
            troféer som älg, kronhjort och dovhjort, rådjur, vildsvin, mufflon
            samt skallar av räv, grävling och björn. Att få medalj för att
            man skjuter det största och livskraftigaste djuret utarmar det
            genetiska urvalet på sikt samt att mer handjur skjuts, vilket
            leder till problematik för fortplantningen. Det finns till exempel
            brist på älgtjurar, vilket innebär att älgkvigorna befruktas senare
            och älgkalvarna riskerar att inte överleva vintern. Att jaga djur
            för att få en så fin medalj som möjligt är allt annat än ansvarsfull
            viltförvaltning.
          </p>
          <p xml:id="i-35qQkapPDppGJmRxJSBp78">
            Därför bör riksdagen ställa sig bakom det som anförs i motionen
            om att förbjuda jaktinslag och belöningssystem inom jakt vilka
            uppmuntrar dödandet av djur endast för nöjes skull, och tillkännager
            detta för regeringen.
          </p>
          <head xml:id="i-2RVM3N91DxnoPXy8sqWRfU" type="h2">
            Utsättning av vilt för jakt
          </head>
          <p xml:id="i-M6NhN3fuXjUC9gr71B1foV">
            De arter som främst sätts ut är fasan, rapphöna och gräsand.
            I Sverige finns det cirka 400 000 vilda gräsänder i början av
            varje häckningssäsong, och det sätts ut 200 000 till 300 000.
            De uppfödda änderna klarar sig sämre då deras matsmältningsapparat
            inte är inställd på vild föda, de är troligen sämre på att hitta
            mat, de är inte lika vana att röra sig i landskapet och de är
            mer naiva gentemot rovdjur och människor.
          </p>
          <p xml:id="i-D6McxFmipBH9jccF3ZTRSU">
            Uppfödning av gräsänder för jakt är omfattande och enligt Johan
            Elmberg, professor i djurekologi vid högskolan i Kristianstad
            och landets kanske främste expert på uppföd­ning av änder, är
            konflikten mellan de som ser det stora antalet änder som ett problem
            och uppfödarna stor.
          </p>
          <p xml:id="i-Hq9nPWr2AaSehTLAzK9hc1">
            Priset för en gräsand färdig för jakt är cirka 45 kronor vilket
            för tex de sörmländska uppfödarna innebär intäkter på cirka 2,5
            miljoner kronor per år. Det förs ingen statistik på hur många
            andägg som importeras och för utsättning av gräsänder i naturen
            behövs inga tillstånd. Det är därför svårt att få en exakt bild
            av hur många änder det är och var de sätts ut.
          </p>
          <p xml:id="i-DR8BbRHsJeML4CTRAs82ec">
            Det finns en oro att det föreligger risk för långsiktiga genetiska
            förändringar och att den biologiska mångfalden hotas i vatten
            där många änder sätts ut. Uppskattningsvis skjuts en fjärdedel
            av de uppfödda änderna i jakt, resten går en tuff vinter tillmötes.
            De uppfödda änderna flyttar inte på samma sätt som vilda när vinter
            och kyla kommer. De är även sämre anpassade än vilda änder på
            att undvika rovdjur och på att hitta mat i naturen. Det är väldigt
            få som lever vidare till nästa vinter, de är helt enkelt inte
            anpas­sade till ett liv i det fria. De är också mer benägna att
            söka sig till platser där det utfodras fåglar och det kan skapa
            problem i stadsmiljöer och parker.
          </p>
          <p xml:id="i-BaauC8V2M8TNpX1oamCzWi">
            Fåglarna är uppfödda i syfte att bli skjutna, de sätts alltså
            till världen enbart i det syftet. Men först ska de matas så att
            de blir stora. Matningen måste göras precist. Man får inte mata
            änderna för lite, för då försvinner de från sjön. Matar man dem
            för mycket blir de för tunga och flyger för lågt för att kunna
            skjutas bekvämt av jägaren. Det optimala är att änderna flyger
            på cirka 30 meters höjd, varför man matar upp en and i rätt vikt
            för den flyghöjden. Andjakten tillhör en av de få jakter där skadeskjutning
            är det optimala. Träffar man en and med en fullträff så får man
            hela fågelkroppen full av hagel och det är inte bra. Bäst är att
            skjuta lite snett, att skada fågeln lite lätt, så att den faller
            ner till marken och ligger där och sen får jägaren göra slut på
            lidandet när hunden har hämtat fågeln.
          </p>
          <p xml:id="i-R5Bat58ekKDSccXmETjqkR">
            Det är viktigt att förbjuda uppfödning och utsättning av djur
            med jakt som syfte då det påverkar balansen i naturen och den
            genetiska utvecklingen av arten. Det strider också mot djurskyddslagen
            då det åsamkar djuren onödigt lidande vid skadeskjutande och svält
            då de inte är anpassade för ett liv i det vilda. Riksdagen bör
            därför ställa sig bakom det som anförs i motionen om att förbjuda
            utsättning av vilt i naturen enbart för att döda dem och tillkännager
            detta för regeringen.
          </p>
        </div>
        <div xml:id="i-Uoa9j7bNcshZRq2y664DZQ" type="signatureBlock">
          <list xml:id="i-VUQdHFt7dJCYcm5m4S6s86">
            <item xml:id="i-MuStyA67tSf2yoJBFzMLJN" type="signature">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
