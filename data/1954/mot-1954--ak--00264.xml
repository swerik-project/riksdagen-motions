<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00264">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__264/mot_1954__ak__264-001.pdf"/>
      <fw xml:id="i-GACJN5nMpM7Rpw1Aox6nsJ">
        Motioner i Andra kammaren, nr 264. 11
      </fw>
      <div xml:id="i-CFEMPeGMTr6iSDBprdMrNN" type="motHeader">
        <div xml:id="i-9vDMRA3nfHFLeTtgFqoTSi" type="motTitle"/>
        <div xml:id="i-GEPCPxqpAe6vmoiNgCdf66" type="motSubmissionInfo"/>
      </div>
      <div xml:id="i-QCNpLtFt8k9ri7cA8uMjvg" type="motBody">
        <div xml:id="i-MZdw3CHJfT678ccdRyiMD7">
          <p xml:id="i-VrECqM6RpEMeRXooa3yQaQ">
            Nr 264.
          </p>
          <p xml:id="i-XEkBNCL8haLyQor4upShJF">
            Av herr Gustafsson i Stockholm m. fl., om utredning av vissa
            frågor rörande de partiellt arbetsföra.
          </p>
          <p xml:id="i-VAKMbVr3PSY7MSWpQmrUtx">
            I vårt land finns många tiotusental människor, som på grund av
            invalidi- serande sjukdomar eller kroppsskador eller på grund
            av psykiska sjuk- domar eller arbetshämmande social belastning
            betecknas som partiellt arbetsföra. (Motionärerna anser att benämningen
            partiellt arbetsföra utgör en karakteristik, som på ett icke alldeles
            rättvist sätt särskiljer dem det här är fråga om. Vi använder
            därför benämningen handikappade som en gemen- sam beteckning för
            dessa grupper.)
          </p>
          <p xml:id="i-U1GMj2EtMeg12nLD9i8UYx">
            De handikappades arbetskraftsreserv.
          </p>
          <p xml:id="i-SFoPGL54MTYharFDFjJhEB">
            Frågan om de handikappades speciella svårigheter på arbetsmarknaden
            och annorstädes och över huvud taget deras situation i samhället
            har, framför allt under senast förflutna tioårsperiod, blivit
            föremål för upp- märksamhet. Hela detta vittomfattande problemkomplex
            har aktualiserats genom statliga och kommunala utredningar, pressdebatt,
            rapporter från utlandet och genom enskilda initiativ av olika
            slag. En starkt stimulerande faktor har därvid varit arbetsmarknadens
            behov av att utnyttja all till- gänglig arbetskraft och uppsöka
            ny sådan. Bristen på arbetskraft förde de handikappade fram i
            rampljuset i deras egenskap av arbetskraftsreserv. När den stora
            statliga kommittén för partiellt arbetsföra på 1940-talet i flera
            betänkanden penetrerade frågeställningarna kring de handikappade,
            anförde kommittén, att det här var fråga om en mängd komplicerade
            pro- blem, vilka icke kunde lösas på en gång utan endast genom
            att steg för steg utbygga åtgärderna. Att återinföra eller, i
            vissa fall, att från grunden införa de handikappade i produktiv
            verksamhet — den öppna arbetsmarknaden, den skyddade sysselsättningen
            eller hemarbete — innefattar två huvuduppgifter. Den första är
            att hjälpa den handikappade fram till arbetsduglighet på ett för
            vederbörande lämpligt område. Den andra huvuduppgiften är att
            skaffa arbetstillfälle åt den handikappade, som blivit arbetsduglig.
          </p>
          <p xml:id="i-SrTiYkeiLGqrLxQDtoeiHB">
            Initiativ från statliga, kommunala, fackliga, kooperativa och
            enskilda organ. I fråga om praktiska åtgärder har olika statliga,
            kommunala och enskilda initiativ tagits. Bland annat har arbetsmarknadsstyrelsen
            under tioårsperio- den i anslutning till länsarbetsnämnderna utbyggt
            en organisation för an- skaffning av arbetstillfällen åt handikappade
            och även tagit initiativ, som
          </p>
          <pb facs="riksdagen-motions-pdf/data/1954/mot_1954__ak__264/mot_1954__ak__264-002.pdf"/>
          <fw xml:id="i-SC8rSfgALu5qxjJ8yeqezS">
            12 Motioner i Andra kammaren, nr 264.
          </fw>
          <p xml:id="i-T2XQ1qNbGVZTTUXrHmKCVW">
            inneburit impulser för en utbyggnad av arbetsvården i syfte att
            hjälpa han- dikappade fram till arbetsduglighet. Arbetsträningsinstitut
            har upprättats i flertalet landsting. Samtliga städer utom landsting
            har vidtagit åtgärder till förmån för de handikappade. 1951—1952
            inrättades efter riksdagsbeslut statens arbetsklinik i Stockholm.
            Den är ansluten till karolinska sjukhuset och står under ledning
            av en sty- relse med chefen för arbetsmarknadsstyrelsen som ordförande.
            Arbetsklini- ken är en institution för arbetsprövning och arbetsträning
            av handikappade och har utformats för att kunna tillgodose behovet
            av försöksverksamhet och forskning på detta område. Det är, enligt
            motionärernas mening, sär- skilt betydelsefullt att arbetskliniken
            målmedvetet arbetar för att såväl prin- cipiellt som i varje enskilt
            vårdfall samordna sjukvården, särskilt eftersjuk- vården, med
            arbetsvården, samtidigt som hänsyn tages till de handikappades
            psykiska tillstånd och sociala situation. En värdefull insats
            i arbetet för de handikappade — och därmed för sam- hället — gör
            de föreningar, som energiskt företräder olika grupper av handikappade.
            Det bör också framhållas, att flera statliga, kommunala och privata
            organ för närvarande torde utreda frågor och förbereda åtgärder
            i anslutning till berörda problem. I dagspressen har således under
            senaste tiden refererats uttalanden bland annat av chefen för
            medicinalstyrelsen beträffande koor- dinationen av sjukvård och
            arbetsvård vid länslasaretten och länsarbets- nämnderna samt av
            socialborgarrådet i Stockholm beträffande planer för utbyggnad
            av arbetsvården i Stockholm. Vidare framgår det av meddelanden
            i dagspressen, att kooperationens försäkringsföretag Folksam från
            och med 1953 anslår omkring 100 000 kro- nor årligen, avkastningen
            av ett kapital på cirka 3 000 000 kronor, att an- vändas dels
            till forsknings- och experimentverksamhet till förmån för de handikappade,
            dels till upplysningsverksamhet om de handikappades pro- blem.
            Fackliga centralorganisationen i Stockholm förbereder att medverka
            till att upplysningsverksamheten skall nå ut till arbetsplatserna.
            Det från så många olika håll dokumenterade intresset för de handikap-
            pades sak synes tillåta förhoppningar om god samverkan mellan
            statliga, kommunala, fackliga, kooperativa och enskilda organ
            i denna stora fråga.
          </p>
          <p xml:id="i-2yzzxEL9cp38KDaSDix2mu">
            Samordning av sjukvård och arbetsvård ger resultat. Som en tillgång,
            som vi här i landet hittills i allt för ringa utsträckning tillgodogjort
            oss, vill motionärerna framhålla erfarenheterna från den verk-
            samhet som i synnerhet i England, Kanada och USA bedrives för
            att åter- föra de handikappade till produktionen och därmed till
            en normal livsföring. Denna verksamhet, som går under namnet rehabilitation,
            kännetecknas framför allt av en långt driven samordning av sjukvård
            och arbetsvård och
          </p>
          <pb facs="riksdagen-motions-pdf/data/1954/mot_1954__ak__264/mot_1954__ak__264-003.pdf"/>
          <fw xml:id="i-A8sxikFqMsGYD7ipvEnRck">
            Motioner i Andra kammaren, nr 264. 13
          </fw>
          <p xml:id="i-E4SpQwM6WBFCwha7ezRFtm">
            har lett till utmärkta resultat. Utvecklingen av ”rehabilitation”
            skedde i de krigförande länderna under trycket av nödvändigheten
            att återvinna även svårt skadad personal till krigsmakten och
            produktionen. När man efter kriget gjorde ekonomiskt bokslut för
            denna verksamhet, konstaterade man att det relativt obetydliga
            kostnadstillägget för ”rehabilitation” ovanpå kost- naden för
            akutsjukvården gav en synnerligen god utdelning. ”Rehabilita-
            tion” har kommit att tillämpas i allt större skala under efterkrigsåren.
          </p>
          <p xml:id="i-9hZEY1PfifWsJ9AUpZruUu">
            10 dollar igen för 1 utlagd.
          </p>
          <p xml:id="i-3r2BdBUtRaXn9Sfz3SEsUn">
            Enligt amerikanska beräkningar betalar varje ”rehabiliterad”
            person i genomsnitt i statlig inkomstskatt 10 dollar för varje
            dollar, som staten be- talat i ”rehabiliterings”-kostnad för honom.
            Ur en amerikansk läkartidskrift kan anföras, att under åren 1943—1949
            ”rehabiliterades” 219 089 män och kvinnor. Ökningen av deras sammanlagda
            inkomster under åren efter be- handlingen kan uppskattas till
            900 miljoner dollar, och de betalade under denna tid 67 miljoner
            dollar i statlig inkomstskatt. Det bör observeras, att det här
            i stor utsträckning gäller handikappade, som tidigare skulle ha
            be- traktats som ur arbetssynpunkt hopplösa fall. Erfarenheterna
            ger vid han- den, att samhällets ökade inkomst av deras arbete
            mångdubbelt överstiger kostnaderna för deras behandling.
          </p>
          <p xml:id="i-RNqCb3hMys8NN99cF82StV">
            Svenska siffror.
          </p>
          <p xml:id="i-Jr4qQA9QKR6pkTN9jb8UyF">
            I en av arbetsmarknadsstyrelsen utgiven broschyr ”Arbetsvården
            en pro- duktionsfaktor” beräknas att det innebär minst cirka 2,5
            miljoner kronor per år i inbesparade socialutgifter att arbetsplacera
            1000 handikappade personer. Dessutom uppgår värdet av det arbete
            de under ett år presterar till cirka 7,5 miljoner kronor. Produktionsvärdet
            har då beräknats till endast 25 kronor per dag och person. ”Arbetsvården
            syftar till att skänka arbetsvilja, arbetsförmåga, arbets- skicklighet
            och arbetsglädje åt personer, som genom medfödda eller förvär-
            vade psykiska och fysiska skador eller lyten blivit handikappade
            på arbets- marknaden, att skapa förutsättningar för dessa att
            bli producenter, inkomst- tagare och skattebetalare”, heter det
            i samma broschyr.
          </p>
          <p xml:id="i-6wiEBqbLWAgTRKQiT79URP">
            De handikappade är god arbetskraft. Att sådana resultat kan redovisas
            sammanhänger med att de handikap- pade, som genomgått en lyckad
            behandling och placerats på rätt arbets- uppgift, utgör en god
            arbetskraft, som t. o. m. i vissa fall överträffar normal- arbetskraften.
            Denna uppgift, som är överraskande, då den ju strider mot allmänt
            vedertagna uppfattningar, finnes belagd i ett omfattande utländskt
            material. Den motsäges icke heller av svenska erfarenheter, som
            redovisats bland annat från ledande arbetsgivarhåll.
          </p>
          <pb facs="riksdagen-motions-pdf/data/1954/mot_1954__ak__264/mot_1954__ak__264-004.pdf"/>
          <fw xml:id="i-HgN4GJGXYVr4E49BwJQrif">
            14 Motioner i Andra kammaren, nr 264.
          </fw>
          <p xml:id="i-SseSo7PkMVaXeXP8Tsprdw">
            Det aktuella läget.
          </p>
          <p xml:id="i-Yumh9iBwvUbATPA4ctCAS">
            I vårt land skapade visserligen krigs- och efterkrigsårens högkonjunktur
            efterfrågan på de handikappades arbetskraft, men läget måste sägas
            ha varit ett helt annat hos oss än i de krigförande länderna.
            Takten i utbygg- naden har här varit avsevärt långsammare, vilket
            medfört att vi nu ligger långt efter den internationella standard,
            vi torde ha anledning att betrakta som normgivande. Vi befinner
            oss fortfarande på ett blygsamt stadium, så- väl i fråga om den
            centrala statliga försöks- och forskningsverksamheten i gränsområdet
            mellan sjuk- och arbetsvård som i fråga om utbyggnaden i hela
            landet av en arbetsvårdsorganisation. Denna sistnämnda brister
            i effek- tivitet på grund av dålig koordination av den lokala
            sjuk- och arbetsvården. Arbetsinstitut saknas helt vid några landsting.
            Försöks- och forskningsverk- samheten (statens arbetsklinik) är
            principiellt av hög kvalitet men hämmas dock kvalitativt genom
            brist på ekonomiska resurser för personal, apparatur och utrymmen
            för sjuk- och klientförläggning.
          </p>
          <p xml:id="i-2maALw6GZHi7RihV2tmVRx">
            Lika villkor för de handikappade på arbetsmarknaden.
          </p>
          <p xml:id="i-R28NdP7L7ybPJeSHKbcVik">
            Beträffande uppgiften att skaffa arbetstillfällen åt de handikappade,
            som uppnått arbetsduglighet, är vi för närvarande organisatoriskt
            sett bättre rustade. Vi måste emellertid göra klart för oss att
            — så länge den felaktiga bedömningen av de handikappade som sekunda
            arbetskraft kvarstår — drabbas de vida hårdare av konjunkturnedgång
            och arbetslöshet än arbets- marknaden i dess helhet. Varken de
            handikappade själva eller samhället för övrigt bör acceptera att
            de vägras inträde på arbetsmarknaden eller slås ut från den på
            orätt- visa grunder. Omsorgen om deras arbetskraft blir ju i själva
            verket en illu- sorisk gest, om den visar sig vara enbart en högkonjunkturföreteelse,
            om vi icke skapar förutsättningar för denna arbetskrafts behandling
            på lika villkor i alla konjunkturlägen.
          </p>
          <p xml:id="i-Gw95ZAuQjkNUHWtphSoi2H">
            Specialinredda kök och bostäder.
          </p>
          <p xml:id="i-UVYFbd6GftCnLu9S9JU9BC">
            En kategori av de handikappade, nämligen husmödrar, berörs icke
            i fråga om sina möjligheter att erhålla arbetsuppgift av läget
            på arbetsmarknaden men bör icke av den anledningen glömmas bort.
            Åtgärder som i hög grad underlättar för dem att sköta hem och
            familj kan vidtagas. I synnerhet de svårt invalidiserade bland
            dem är i stort behov av tekniska hjälpmedel i form av specialinredda
            kök och bostäder m. m. Frågan om tekniska hjälpmedel, hjälpmedel
            i kommunikationen inom och utom hemmet, specialinredda kök och
            bostäder m. m. är över huvud taget en betydelsefull fråga för
            alla invalidiserade, antingen graden av deras invaliditet tillåter
            dem att genomgå arbetsskolning och erhålla arbete utom hemmet,
            eller de icke kan lämna hemmet.
          </p>
          <pb facs="riksdagen-motions-pdf/data/1954/mot_1954__ak__264/mot_1954__ak__264-005.pdf"/>
          <fw xml:id="i-YJgwGsoRmohQhDDCHCrj8T">
            Motioner i Andra kammaren, nr 264. 15
          </fw>
          <p xml:id="i-D1ZotsmhmzFJcNkxUcKmRj">
            Antalet handikappade ökar.
          </p>
          <p xml:id="i-XJbiWVUq5PqVeWQ1sNiG8p">
            En problemställning, som i hög grad influeras av samhällsekonomisk
            hänsyn, sammanhänger med den ogynnsamma prognosen för den kom-
            mande åldersfördelningen inom befolkningen, som bland annat kan
            förut- sättas innebära en avsevärd proportionell stegring av antalet
            handikappade. Sett på längre sikt kan det bli ett samhällsekonomiskt
            nödtvång, att vi be- reder oss att genom konsekvent arbetsvård
            neutralisera de ekonomiska verkningarna av den väntade utvecklingen.
          </p>
          <p xml:id="i-5Yn2iY7E826CfsvybxeYa2">
            Yrkande.
          </p>
          <p xml:id="i-L6tLa2sqctJUfysnKBCokJ">
            Enligt motionärernas uppfattning har frågan om de handikappade
            kom- mit i ett läge, som påfordrar skärpt uppmärksamhet från riksdagen
            och Kungl. Maj:t. 1. Vi finner det angeläget, att en differentierad
            kartläggning av de han- dikappade verkställes; en undersökning
            av vilka grupper som bör räknas dit och gruppernas storlek och
            sammansättning samt en prognos beträffande den sannolika utvecklingen
            med hänsyn till den kommande åldersfördel- ningen inom folket.
            2. Den princip på vilken ”rehabilitation” bygger — nämligen dels
            intim samverkan mellan sjukvården, i synnerhet eftersjukvården
            och arbetsvår- den, dels effektivisering av eftersjukvården (sjukgymnastik,
            fysikalisk terapi, arbetsterapi) och arbetsvården (arbetsprövning,
            arbetsträning) — bör fastställas och uppmuntras som normgivande
            för de handikappades be- handling. En kraftig upplysningsverksamhet
            om ”rehabilitation” bör igång- sättas bland sjukvårdens, sjukgymnastikens,
            arbetsvårdens och socialvår- dens folk samt bland de handikappade
            själva och övriga intresserade parter. För direktstudier av de
            erfarenheter som vunnits i andra länder kan studie- delegationer
            utsändas. 3. I konsekvens härmed torde det vara av största betydelse
            att statens ar- betsklinik genom avsevärt ökade anslag sättes
            i stånd att fungera som effek- tivt försöks-, forsknings- och
            mönsterorgan för arbetsvården i Sverige. Ar- betskliniken bygger
            på ”rehabilitation”-idén och omsätter den i för svenska förhållanden
            lämpliga metoder. 4. Eftersjukvården vid landets större sjukhus
            bör utrustas med större möjligheter för sjukgymnastik, fysikalisk
            terapi och arbetsterapi. Sjukgym- nastutbildningen samt utbildningen
            av arbetsterapeuter bör moderniseras med praktisk inriktning på
            samarbete med arbetsvården. 5. Den blygsamma utbyggnaden av arbetsvårdsorganisationen
            över hela landet, synes, framför allt i kvalitativt hänseende,
            bero på bristande känne- dom om de moderna metoderna. Motionärerna
            anser det vara synnerligen betydelsefullt, att statsmakterna finner
            utvägar att stödja och stimulera de kommunala organen till större
            aktivitet i denna sak.
          </p>
          <pb facs="riksdagen-motions-pdf/data/1954/mot_1954__ak__264/mot_1954__ak__264-006.pdf"/>
          <fw xml:id="i-YLhhyuP4xtUYx2Ks118DnF">
            16 Motioner i Andra kammaren, nr 264—265
          </fw>
          <p xml:id="i-CsvNpdk5YqgwdpvasqY2cQ">
            6. Vi finner det ytterst angeläget, att det skyndsamt vidtages
            åtgärder för att i en försämrad arbetsmarknadssituation tillförsäkra
            de handikappade behandling på rättvisa villkor, Det synes motionärerna
            uppenbart att sådana åtgärder måste omfatta såväl den statliga
            och kommunala som den privata arbetsmarknadssektorn. Med stöd
            av vad som ovan anförts får vi föreslå,
          </p>
          <p xml:id="i-Ss5SW8HhbwLNX5JmiuJvLP">
            att riksdagen i skrivelse till Kungl. Maj:t hemställer om de
            undersökningar och förslag vartill de i motionen anförda syn-
            punkterna kunna föranleda.
          </p>
          <p xml:id="i-4hdo4z33QshxzMkFWxC5va" type="date">
            Stockholm den 27 januari 1954.
          </p>
          <div xml:id="i-PypccaUqf6kykJ5ZNQFDA2" type="signatureBlock">
            <list xml:id="i-G1rQsajrGhf3DBPeJWaKxs">
              <item xml:id="i-K8xThVpL5Ci87rAXxdQC6M" who="unknown" type="signature">
                Hans Gustafsson
              </item>
              <item xml:id="i-SzWeJTJTxbrDHPUp7zoL4U" who="i-SarBm3kgakASnaHyEe9Rba" type="signature">
                Disa Västberg
              </item>
              <item xml:id="i-UxrvyVd6der3FDbZqqCUQ6" who="i-2SmrPgp2WQ2mrQPZdFdGHd" type="signature">
                Thure Andersson i Ronneby
              </item>
            </list>
          </div>
          <p xml:id="i-GbidJT6sN4xw3TjoDzfyzu">
            Nr 265.
          </p>
          <p xml:id="i-t1gjsJJo7AdnPwRSCeTnw">
            Av herr Engkvist m. fl., om förstärkning av socialstyrelsens
            nykterhets- vårdsbyrå.
          </p>
          <p xml:id="i-H2WDmYcUMou61G5TMtWu9x">
            (Lika lydande med motion i Första kammaren, nr 142.)
          </p>
          <p xml:id="i-VCKEh1SehJxE5SYdKWVBhJ" type="date">
            Stockholm den 27 januari 1954.
          </p>
          <div xml:id="i-Rzqy1EBTkADDswRetzXYjx" type="signatureBlock">
            <list xml:id="i-9SwHAk7sRLuX6nmasCvQpu">
              <item xml:id="i-XZ6jre2cSrGw1og8wKU34M" who="i-HGewsaYuRmtBByFFwA97fB" type="signature">
                Gunnar Engkvist
              </item>
              <item xml:id="i-SxxWfSnmjRz2cVvoamPsao" who="i-Q5eDvEJRU74CUef88BpzKH" type="signature">
                Alarik Hagård
              </item>
              <item xml:id="i-Un1Vj3kXXrEBadVx1NjfY4" who="unknown" type="signature">
                Axel Gustafsson
              </item>
              <item xml:id="i-MkiVBMM41YLhPFgd43rzNx" who="i-J8eeiHu2biKfTRkspvMPs5" type="signature">
                Carl Lindberg
              </item>
              <item xml:id="i-8EHmorvRNumwiuCgU9NiZ8" who="i-9csrSsTp3kPVAcfCYPLzkX" type="signature">
                Einar Rimmerfors
              </item>
              <item xml:id="i-YB9qwkj9evKtF9hPimAC2k" who="i-BHdk6r4gSueHaCjF4xQ9BW" type="signature">
                Gunnar Larsson i Luttra
              </item>
              <item xml:id="i-VNpDC2ZDbtKN8UT68dAqh6" who="i-Mw31BTf7uoxHTWx5X3k5QD" type="signature">
                Wald Svensson
              </item>
              <item xml:id="i-VLHe968Aqh5qv6QnQqwcyK" who="i-QSnE9kNxNnuFsRa5tbzEdS" type="signature">
                Einar Heggblom
              </item>
              <item xml:id="i-Pyi8koTmnwgH5ynwnRtC39" who="i-WUoguH96ZxNkEGnQ377GY1" type="signature">
                J. W. Pettersson
              </item>
            </list>
          </div>
          <p xml:id="i-NTVo4p3ksS1z8b2V6vCdvf">
            i Norregård.
          </p>
          <p xml:id="i-5QFYPcrT66Cnestsm9XKCL">
            Victor Pettersons Bokindustri Aktiebolag, Stockholm 1954
          </p>
        </div>
      </div>
    </body>
  </text>
</TEI>
