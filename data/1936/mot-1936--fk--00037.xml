<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__37/mot_1936__fk__37-001.pdf"/>
      <fw xml:id="i-8oQ1gosKmS58g67YvxDP96">
        Motioner i Första kammaren, Nr 37. 13
      </fw>
      <div type="motHeader" xml:id="i-2jehJXGJgJD6KgjgQSh4cY">
        <div type="motTitle" xml:id="i-6Nb1EdvW4zvh3t24U561zd"/>
        <div type="motSubmissionInfo" xml:id="i-EsyFbdDVG36fSvEiVwEGE8"/>
      </div>
      <div type="motBody" xml:id="i-Bbsns4AusFnBaiLuC2CXVe">
        <div xml:id="i-C9WzhrMvCzky4E158rNgRj">
          <p xml:id="i-CKhJey5AkT7B9Ndan8mCDV">
            Nr 37.
          </p>
          <p xml:id="i-4NyLhACm2MCoHt7GMzSn8E">
            Av herr Heiding, om lagändring i syfte att underlätta tillkomsten
            av gemensamhetsfisken.
          </p>
          <p xml:id="i-M8V1NGP97Y3YURj74GLaoE">
            I vårt lands sjöar och fiskevatten finnes i allmänhet ett mycket
            stort antal fiskevattensdelägare, vilket i mycket hög grad försvårar
            fiskets rationella ordnande. Alla vilja fiska, men ingen vill
            i regel uträtta något för att upp- hjälpa och underhålla fiskbeståndet.
            Det är lönlöst för den enskilde fiskevattensdelägaren att offra
            något för fisket, emedan detta i de flesta fall kommer alla till
            godo. Praktiskt taget äro de flesta insjöar tomma på fisk eller
            hysa endast en mycket svag, ofta förkrympt fiskstam, som saknar
            praktiskt värde. För att få fram bättre vård om fisket i en sjö
            har man i stort sett endast tvenne tillvägagångssätt: I. Bildande
            av fiskevårdsföreningar. II. Åstadkommande av gemensamhetsfiske.
            Fiskevårdsförening är en frivillig sammanslutning av ett fiskevattens
            del- ägare. Gå samtliga med i föreningen, har en förening stora
            möjligheter att kunna uträtta en hel del. Oftast blir det dock
            så, att endast ett visst antal ansluta sig till föreningen medan
            de övriga föredraga att stanna utanför och endast draga fördel
            av vad föreningen eventuellt lyckats åstadkomma i fråga om bättre
            fisktillgång. Förklarligt nog slappnar då intresset ganska snart
            och föreningen nödgas upphöra. Anordnandet av gemensamhetsfiske
            enligt lag om gemensamhetsfiske av den 30 juni 1913 torde vara
            den form av sammanslutning, som bäst skulle kunna skapa bättre
            förhållande på detta område. För att åstadkomma ett gemensamhetsfiske
            fordras det emellertid majori- tet i både antal delägare och mantal
            inom samtliga skifteslag, som äga fiske- rätt i sjön. Det är långt
            ifrån ovanligt, att det finnes 10 å 20 skifteslag, som hava fiskerätt
            i samma insjö. Varje skifteslag består även i de flesta fall av
            ett mycket stort antal delägare. Vad det innebär att få erforderlig
            majoritet inom samtliga skifteslag, för- står den, som försökt
            ordna med inrättande av sådant fiske. I en dylik sjö kan det inträffa,
            att endast en person är innehavare av ett skifteslag. Den- ne
            person kan då omintetgöra möjligheterna att åstadkomma bättre
            för- hållanden på området. Har man ändock fått majoritet för bildandet
            av en sådan förening, och laga sammanträde kan hållas, måste även
            denna majoritet vara tillstädes vid detta sammanträde för att
            man skall lyckas genomföra åtgärder för fi- skets förbättrande
            och bedrivande. En motståndare bland fiskevattensägarna kan på
            detta stadium stjälpa hela frågan, ty detta kan av länsstyrelsen
            anses
          </p>
          <pb facs="riksdagen-motions-pdf/data/1936/mot_1936__fk__37/mot_1936__fk__37-002.pdf"/>
          <fw xml:id="i-MYJcUJgKULzPYLXELvEXyx">
            14 Motioner i Första kammaren, Nr 37.
          </fw>
          <p xml:id="i-8EywG3AjhTXs6Qb78LwA1t">
            såsom skäl för att på grund av tvist mellan delägarna avslå framställningen
            om inrättande av sådant fiske. Resultatet av de redan inrättade
            gemensamhetsfiskena kan utan undantag anses såsom mycket gott.
            Det äldsta gemensamhetsfisket inrättades för 18 år sedan och beträffande
            alla de gemensamhetsfisken, som bildades för så länge sedan att
            dess giltighetstid utgått, hava framställningar ingivits om in-
            rättande av nya efter samma grunder som de förutvarande. För att
            underlätta tillkomsten av gemensamhetsfisken är det nödvändigt
            att lagen ändras. Det lämpligaste synes vara att den enskilde
            fiskevattens- ägaren, i likhet med vad som är fallet vid övriga
            gemensamma angelägen- heter, t. ex. torrläggningsföretag, hos
            länsstyrelsen erhölle rätt begära in- förande av sådant fiske,
            samt att länsstyrelsen förordnade statens fiskerikon- sulent att
            med biträde av fiskerigodemän avgöra, huruvida gemensamhets- fiske
            borde inrättas, och under vilka former det borde bedrivas. I anledning
            härav får jag föreslå,
          </p>
          <p xml:id="i-CvWiBrEeZyLkikefCHSGHH">
            att riksdagen måtte i skrivelse till Kungl. Maj:t anhålla om
            utredning och förslag rörande sådan ändring av gällande lag- bestämmelser,
            att inrättandet av gemensamhetsfisken under- lättas i enlighet
            med de riktlinjer, som angivits i motionen.
          </p>
          <p xml:id="i-BdrQbEBCg3sh68oZV64XdL" type="date">
            Stockholm den 16 januari 1936.
          </p>
          <p xml:id="i-HWYgJRwVuZ6QDLnFGoVULZ">
            Arthur Heiding.
          </p>
        </div>
      </div>
    </body>
  </text>
</TEI>
