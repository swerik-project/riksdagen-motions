<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0515/mot_199900_MJ_0515-0001.pdf"/>
      <div type="motHeader" xml:id="i-BiGkfYAKFwMAQnyBaorecE">
        <div type="motTitle" xml:id="i-WKAQRzkJdCVGNup3mECRW2"/>
        <div type="motSubmissionInfo" xml:id="i-Y6j15YdbALKJmmtMwkD24P"/>
      </div>
      <div type="motBody" xml:id="i-8DAWF7jtFsLRhPPuSL8xqd">
        <div xml:id="i-3b3edp6vuQh3EcmN673NGv">
          <p xml:id="i-NGbYfA41nWuPoA1FFgKsPA">
            1999/2000 mnr: MJ515 pnr: m310
          </p>
          <p xml:id="i-6EzdjMTiQgLQ1Zzq6RaVZ1">
            Motion till riksdagen
          </p>
          <p xml:id="i-JwpAvzTom5AM34YSeafwun">
            1999/2000:MJ515 av Carl G Nilsson (m) Myndighetsutövning
          </p>
          <p xml:id="i-Tb958Lt6svpZxAMGRQprVX">
            På Olofstorps gård i Halmstad kommun bor åsnan Rufus. Han finns
            där tillsammans med hönor, grisar och hästar och till gården kommer
            skolbarn och dagisgrupper för att titta på och kela med djuren.
            Rufus är, enligt tidningen ATL, mycket populär bland barnen. Han
            ser också ut att trivas utmärkt med såväl hästkompisarna som med
            gårdens personal och ser inte alls så dyster och vemodig ut som
            åsnan Ior i Nalle Puh. Eftersom det enligt Jordbruksverkets föreskrifter
            angående offentlig före- visning av djur måste finnas tillstånd
            för sådan verksamhet, ansökte Olofstorps gård om ett sådant tillstånd.
            Men eftersom det också enligt samma myndighets föreskrifter framgår
            att vid offentlig förevisning av djur måste det finnas minst två
            djur av samma art, avslogs ansökan. Vid Jordbruksverkets och länsveterinärens
            granskning av ansökan upp- täcktes nämligen den ensamma Rufus:
            ”Enligt länsveterinärens besiktningsrapport håller Ni endast en
            individ av djurarten åsna. Jordbruksverket avslår ansökan avseende
            offentlig före- visning av åsna”, löd det karga beskedet från
            staten. Beslutet innebär alltså att Olofstorps gård antingen måste
            skaffa en artfrände åt Rufus, avliva honom, sälja honom — eller
            flytta honom till ett annat ställe där besökarna inte kan se honom.
            Reglerna som ska skydda honom mot ensamhet gäller ju bara om åsnan
            visas offentligt. Halmstad kommun, som anser att Rufus mår bra,
            har överklagat Jordbruksverkets beslut. ”Rufus ser ut att trivas
            alldeles utmärkt. Att flytta honom från Olofstorp utgör ingen
            garanti för att han får det bättre”, skrev kommunstyrelsens ordförande
            till länsrätten. Frågan har utlöst en febril aktivitet. Inspektörer
            från såväl miljö- och hälsoskyddsnämnden som länsstyrelsen har
            besökt Olofstorp två gånger och granskat huruvida ”den aktuella
            åsnan är accepterad av de befintliga hästarna”. På begäran av
            Jordbruksverket har kommunen skickat in utförlig information om
            Rufus hästkompisar, såsom namn, ålder, ras, färg m.m. Jordbruksverket
            har även vänt sig till Svenska Åsneföreningen och bett om råd.
            Biträdande länsveterinären har skrivit en detaljerad redovisning
            över Rufus sällskapsliv. Min beskrivning av ärendet Rufus kan
            synas raljerande men reser naturligtvis allvarliga och viktiga
            frågor om vad statliga myndigheter ska
          </p>
          <pb facs="riksdagen-motions-pdf/data/199900/mot_199900_MJ_0515/mot_199900_MJ_0515-0002.pdf"/>
          <p xml:id="i-GuCV9Rfy5gtnd8TsFqbDNz">
            betrakta som viktigt respektive oviktigt och om huruvida de regler
            som i Mot. 1999/2000 detta fall omgärdat åsnan Rufus är rimliga
            och ändamålsenliga. MJ515 För att vinna och bibehålla allmänhetens
            respekt för politiska beslut på alla nivåer måste dessa, enligt
            min mening, åtminstone tillnärmelsevis grundas på sunt förnuft.
            Likaså är det viktigt att skattebetalarnas pengar och resurser
            användes på ett sådant sätt att det inte uppfattas som rent slöseri.
            Det behöver också uppenbarligen göras en översyn av olika regelverk
            så att de står i överensstämmelse med vad som är rimligt och ändamålsenligt.
          </p>
          <p xml:id="i-CT2vyu8BFedUq1TGsCg5hy">
            Hemställan
          </p>
          <p xml:id="i-TnY6ZRGpgYeFbqoX8mMStM">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            slöseri med statens pengar och personalresurser, 2. att riksdagen
            som sin mening ger regeringen till känna vad i motionen anförts
            om behovet av översyn av regelverk.
          </p>
          <p xml:id="i-NjGPG3V7reqLMaA9Pe7WNM">
            Stockholm den 30 september 1999
          </p>
          <p xml:id="i-NqQwpHpXNwKWpmLEoE26wG">
            Carl G Nilsson (m)
          </p>
        </div>
      </div>
    </body>
  </text>
</TEI>
