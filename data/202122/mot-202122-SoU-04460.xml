<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04460">
  <teiHeader>
    <fileDesc>
      <titleStmt>
        <title>med anledning av prop. 2021/22:128 Nya regler för organdonation</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4460 av Sofia Nilsson m.fl. (C)</title>
          <idno type="rdwebb">H9024460</idno>
          <rs type="number">4460</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024460/text</ref>
          <ref type="dokument_url_html">http://data.riksdagen.se/dokument/H9024460</ref>
          <ref type="dokumentstatus_url_xml">http://data.riksdagen.se/dokumentstatus/H9024460</ref>
          <ref type="docx">http://data.riksdagen.se/fil/1FC9F61F-FC07-40A6-B431-306BCDAB3D33</ref>
          <ref type="pdf">http://data.riksdagen.se/fil/489D850B-FD96-4D80-845E-C6443147A4B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-C3pbJfgMjJipDqWLJcuDvz</idno>
            <name>Aphram Melki</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V9gsJiFbtyHrgUQ81R412M" type="basedOn"/>
        <correspContext corresp="i-V9gsJiFbtyHrgUQ81R412M">
          <ref>Proposition 2021/22:128</ref>
        </correspContext>
        <correspAction xml:id="i-CcmpSLuSuLUE86oiZNqLZX" type="signed"/>
        <correspContext corresp="i-CcmpSLuSuLUE86oiZNqLZX">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-C3pbJfgMjJipDqWLJcuDvz"/>
        </correspContext>
        <correspAction xml:id="i-QLe8xDLhUtuM6GHh8du1fR" type="submitted">
          <date when="2022-03-16"/>
          <time when="17:03:04"/>
        </correspAction>
        <correspAction xml:id="i-Dxw4hy45m2wJCY5Z6C6Sre" type="reviewed">
          <date when="2022-03-17"/>
          <time when="16:31:34"/>
        </correspAction>
        <correspAction xml:id="i-6FpcgScwc6HnoBwwmepWop" type="dismissed">
          <date when="2022-03-18"/>
        </correspAction>
        <correspAction xml:id="i-Xzv4pqpdCWCCgJUKpXee7m" type="referred">
          <date when="2022-03-22"/>
        </correspAction>
        <correspAction xml:id="i-BaNuf3N4gWtamYPmZEWfnq" type="assigned">
          <date when="2022-10-12"/>
          <time when="11:35:00"/>
        </correspAction>
        <correspContext corresp="i-BaNuf3N4gWtamYPmZEWfnq">
          <ref type="assignedTo">Socialutskottet</ref>
        </correspContext>
        <correspAction xml:id="i-TELiztKLc1c78hokYQ64ZQ" type="behandlas_i"/>
        <correspContext corresp="i-TELiztKLc1c78hokYQ64ZQ">
          <ref type="uppgift">2021/22:SoU26</ref>
          <ref type="ref_dok_id">H901SoU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU26</ref>
          <ref type="ref_dok_titel">Nya regler för organdonation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SnsupSH7V8qC1LGH8xqCJ9" type="motHeader">
        <div xml:id="i-KXkTzwXCNYGFwSwp5Y7LdJ" type="motTitle">
          Motion till riksdagen 2021/22:4460 av Sofia Nilsson m.fl. (C)
          med anledning av prop. 2021/22:128 Nya regler för organdonation
        </div>
      </div>
      <div xml:id="i-GqBVQBrXqGD1zdKm41wjQd" type="motBody">
        <div xml:id="i-XYUo9xn4B8bfcm6j7x4Xqf" type="motProposal" subtype="förslag">
          <head xml:id="i-Hw7XPjqqcvYDx1aYLuf2U1">
            Förslag till riksdagsbeslut
          </head>
          <list xml:id="i-S5k9PYbWbcBKCu4sEL8q1Z" style="ol">
            <item xml:id="i-GVBqRocfMXR6U2sc9kg2v3">
              Riksdagen ställer sig bakom det som anförs i motionen om att
              vidta åtgärder för att säkerställa fler levande donatorer av njure,
              del av lever eller vävnad i Sverige och tillkännager detta för
              regeringen.
            </item>
            <item xml:id="i-4mdM15bysgZQMUK4TwsuLF">
              Riksdagen ställer sig bakom det som anförs i motionen om att
              se över hur det nordiska njurbytesprogrammet kan stärkas och utökas
              och tillkännager detta för regeringen.
            </item>
            <item xml:id="i-CAgSnj7revFBwAJitUhh1z">
              Riksdagen ställer sig bakom det som anförs i motionen om att
              säkerställa en likartad struktur i alla sjukvårdsregioner för
              att möjliggöra donation vid fler tillfällen och tillkännager detta
              för regeringen.
            </item>
            <item xml:id="i-EQn2bcKekWWMMt73PcRDea">
              Riksdagen ställer sig bakom det som anförs i motionen om att
              möjliggöra införande av s.k. DCD (donation då döden inträffat
              efter cirkulationsstillestånd) i hela landet och tillkännager
              detta för regeringen.
            </item>
            <item xml:id="i-MMdTGKp5K543ZtZhqW8xzr">
              Riksdagen ställer sig bakom det som anförs i motionen om ett
              uppdaterat kunskapsstöd och andra konkreta insatser för att säkerställa
              ett systematiskt och jämlikt bemötande samt möjlighet till uppföljningssamtal
              för anhöriga till avlidna organdonatorer i hela landet och tillkännager
              detta för regeringen.
            </item>
          </list>
        </div>
        <div xml:id="i-SXExx5t1nWYed8stwN8XUy" type="motContent">
          <head xml:id="i-ThcwN2a94iPMNHfYcdphk" type="h1">
            Motivering
          </head>
          <p xml:id="i-A4k8B6KvqaCpKDbApYs7ji">
            Organdonation räddar liv. Trots att svenskarna generellt är positivt
            inställda till organ­donationer sker betydligt färre donationer
            än vad som borde vara möjligt, vilket är ett stort problem. I
            Sverige uppger ca 10 procent av befolkningen att de inte vill
            bli organ­donatorer medan ca 77 procent är positiva till organdonation.
            Övriga uppger att de ännu inte bestämt sig (SOU 2015:84). Samtidigt
            har endast 17 procent av befolkningen gjort sin vilja känd via
            donationsregistret. Centerpartiet har ställt sig positivt till
            ett förslag om att se över möjligheten att införa en lag där alla
            som inte aktivt nekar till det i ett register blir organdonatorer
            efter sin död, ett s.k. opt-out-system. Den statliga utredning
            om donations- och transplantationsfrågor som presenterades 2015
            påpekade dock att ett sådant förslag kan stå i strid med grundlagen.
          </p>
          <p xml:id="i-FxDeb3YtrTdvUSpRVLbHhQ">
            Till dess att ett förslag som är förenligt med grundlagen presenterats
            anser Center­partiet att det är viktigt att fortsätta arbeta för
            att förstärka informationen och möjlig­heterna att vidta medicinska
            insatser för att öka organdonationen. Därför välkomnar vi regeringens
            lagförslag i propositionen. Samtidigt vill vi förespråka ett antal
            ytterligare åtgärder.
          </p>
          <head xml:id="i-6imkzTpv7yxdThKJ7uYCuT" type="h1">
            Underlätta för fler levande donatorer
          </head>
          <p xml:id="i-3a5mVbihcVimREwxi1pgWM">
            Varje njure, del av lever eller vävnad som transplanteras från
            en levande givare bidrar till att minska väntetiden även för övriga
            patienter eftersom väntetiden blir kortare även för dem. Sedan
            2011 har antalet levande donatorer minskat och är fortfarande
            på en relativt låg nivå trots en viss förbättring de senaste två
            åren. Detta gäller både njur- och levertransplantationer. Siffrorna
            för vävnad varierar.
          </p>
          <p xml:id="i-3fy7wTgYja6UDS3C26Hzed">
            Utredningen SOU 2015:84 hade i uppdrag att föreslå hur antalet
            organdonatorer och tillgängliga organ kan öka i Sverige. Utredningen
            kartlade och analyserade nuvarande krets av levande donatorer
            samt regler och praxis om kostnadsersättning till levande donatorer
            i syfte att förbättra nuvarande handläggning. Utredningen föreslog
            att man ser över möjligheten att ta bort onödiga administrativa
            hinder för att möjliggöra för fler levande donatorer av främst
            njurar. Regeringen anser att förslagen om att samordna kostnadsersättning
            samt vissa andra regleringar är onödiga, och tar med propositionen
            ett steg tillbaka vad gäller arbetet för fler levande donatorer.
          </p>
          <p xml:id="i-Fi7bWA3it4Z6SMrWZDa3Sr">
            Centerpartiet anser att regeringen bör se över möjliga åtgärder
            och göra insatser för fler levande donatorer av njure, del av
            lever eller vävnad i Sverige.
          </p>
          <p xml:id="i-FtY49VGNjMWXe5aovLMv1N">
            Genom en utökning av det nordiska njurbytesprogrammet skulle
            fler personer i Sverige kunna bli transplanterade med njurar från
            levande donatorer. Detta innebär att den som vill donera som levande
            organdonator men inte matchar med den man vill donera till, genom
            njurbytesprogrammet kan få möjlighet att donera samtidigt som
            den anhörige genom detta får möjlighet att få njure från annan
            levande organdonator. Detta skulle innebära att fler organ kan
            doneras och att väntetiden för de som står på vänte­listan kortas.
          </p>
          <p xml:id="i-KkGofqzmh4DSy17STnFGGM">
            Centerpartiet vill därför att regeringen ser över hur det nordiska
            njurbytesprogram­met kan stärkas och utökas.
          </p>
          <head xml:id="i-R1sHnCSGaxAAeyjSSsmGH3" type="h1">
            Jämlika möjligheter till donation i hela landet
          </head>
          <p xml:id="i-UGokWHMMrBdyoUUXCvX2vA">
            Organdonation är i vården, jämfört med andra moment, en relativt
            sällsynt händelse. Vården behöver därför en tydlig struktur och
            organisation för att möjliggöra organdona­tion vid fler tillfällen
            där donationsviljan finns. I sjukvårdsregionen Stockholm/Gotland
            har man på tre års tid lyckats dubblera antalet donationer genom
            en tydlig vårdstruktur och uppföljning för dessa fall. Regionen
            har bildat ett regionalt donationscentrum för att fortsätta denna
            utveckling.
          </p>
          <p xml:id="i-96eKVdmfQnSNEzgsKDNpNs">
            Centerpartiet anser att regeringen behöver vidta åtgärder för
            att säkerställa att samma struktur skyndsamt kan implementeras
            i Sveriges alla sjukvårdsregioner.
          </p>
          <p xml:id="i-XbZ5vLovhmQu83W6cmPX2G">
            Utredningen SOU 2015:84 pekade även på att man bör se över möjligheten
            att utöka kriterierna för organdonation så att vården i större
            utsträckning kan respektera donations­viljan hos personer som
            avlider genom cirkulationsstillestånd (DCD). De föreslagna lag­förslagen
            gör detta enklare, men det behövs också andra åtgärder. Det finns
            enligt Social­styrelsen anledning att tro att ett införande av
            DCD i fler regioner, som ett komplement till DBD, kommer att öka
            antalet organ- och vävnadsdonationer. Sverige hade totalt fyra
            avlidna DCD-donatorer under året. Dessa DCD-donationer ägde rum
            i Region Stockholm och i Uppsala Örebro sjukvårdsregion. Det är
            varje sjukvårdsregions ansvar att besluta om införandet av nya
            metoder och ett införande av DCD kräver omfattande utbildnings­insatser
            och samverkan mellan intensivvården och transplantationsverksamheten.
            Sam­tidigt är det en viktig princip för Centerpartiet att det
            inte ska vara var en person dör som ska avgöra om man kan bli
            organdonator utan den enskildes vilja till organdonation.
          </p>
          <p xml:id="i-W64x5XCzBifCYotvXahstK">
            Centerpartiet anser därför att regeringen bör vidta åtgärder
            för att möjliggöra ett införande av DCD i hela landet.
          </p>
          <head xml:id="i-Avpi3y8TXz6HpY8yEkZRdN" type="h1">
            Systematiskt stöd till närstående
          </head>
          <p xml:id="i-j85kYNgMpGRxQrB6ZscM8">
            Centerpartiet anser att det är bra att närståendes roll i en
            samtyckesutredning om organ­donation nu renodlas till att vara
            förmedlare av den möjliga donatorns inställning till donation.
            Det kan avlasta anhöriga i en svår och ofta oväntad situation.
            Anhörigperspek­tivet blir dock inte mindre viktigt av detta, och
            det är avgörande att vårdgivaren har rutiner för kommunikation,
            bemötande och uppföljning. Anhöriga är olika, och bemötan­de behöver
            vara personcentrerat och kultursensitivt. Det bör ges möjlighet
            till ett upp­följningssamtal, även i de fall där förberedelse
            för organdonation har påbörjats men donationen av olika skäl inte
            genomförts.
          </p>
          <p xml:id="i-2V9eBek3Mj99g3nCccfad2">
            Centerpartiet anser därför att regeringen ska se över behovet
            av att utveckla ett upp­daterat kunskapsstöd samt andra insatser
            för att säkerställa ett jämlikt bemötande och uppföljning av anhöriga
            i hela landet.
          </p>
        </div>
        <div xml:id="i-EWXwiGehaHzmKZL81Xs49t" type="signatureBlock">
          <list xml:id="i-Pn5KNiAZj39CB1T8KE6suj">
            <item xml:id="i-4412QsYJdM2C7ty5TTr3mR" type="signature">
              Sofia Nilsson (C)
            </item>
            <item xml:id="i-Arb8ojtsuddbVHvoZrkVSs" type="signature">
              Anders W Jonsson (C)
            </item>
            <item xml:id="i-JthaiDXK1LngwC2sMrWtoy" type="signature">
              Aphram Melki (C)
            </item>
          </list>
        </div>
      </div>
    </body>
  </text>
</TEI>
