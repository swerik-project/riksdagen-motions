<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-00199">
  <teiHeader>
    <fileDesc>
      <titleStmt>
        <title>Trafikskadades villkor</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:199 av Lotta Johnsson Fornarve m.fl. (V)</title>
          <idno type="rdwebb">H402199</idno>
          <rs type="number">199</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H402199/text</ref>
          <ref type="dokument_url_html">http://data.riksdagen.se/dokument/H402199</ref>
          <ref type="dokumentstatus_url_xml">http://data.riksdagen.se/dokumentstatus/H402199</ref>
          <ref type="docx">http://data.riksdagen.se/fil/42B5281F-020F-410E-A1AE-2F90FB3D5437</ref>
          <ref type="pdf">http://data.riksdagen.se/fil/DC8452F6-D5F6-40BC-996E-7481D2A22AF5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TPz6RudBeoDAmUMEUkL9JE" type="signed"/>
        <correspContext corresp="i-TPz6RudBeoDAmUMEUkL9JE">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="submitted" xml:id="i-8zdVo1vgEE7ExLXGmAJ9S2">
          <date when="2016-09-29"/>
          <time when="09:46:16"/>
        </correspAction>
        <correspAction type="reviewed" xml:id="i-RTrur3qWz21AAEghFpzmeT">
          <date when="2016-09-29"/>
          <time when="17:28:21"/>
        </correspAction>
        <correspAction type="referred" xml:id="i-ALS9ZfxdPiBjtLVP3bVcsj">
          <date when="2016-10-14"/>
        </correspAction>
        <correspAction type="assigned" xml:id="i-PXmyg5kHo4CfQJa2FQ9nwv">
          <date when="2018-06-05"/>
          <time when="10:31:29"/>
        </correspAction>
        <correspContext corresp="i-PXmyg5kHo4CfQJa2FQ9nwv">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-HAPeSStEyAMePjzp6H7Wmy"/>
        <correspContext corresp="i-HAPeSStEyAMePjzp6H7Wmy">
          <ref type="uppgift">2016/17:CU7</ref>
          <ref type="ref_dok_id">H401CU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU7</ref>
          <ref type="ref_dok_titel">Ersättningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Bcf99CTnAhcAZULhzQyG2G"/>
        <correspContext corresp="i-Bcf99CTnAhcAZULhzQyG2G">
          <ref type="uppgift">2016/17:JuU17</ref>
          <ref type="ref_dok_id">H401JuU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU17</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:199 av Lotta Johnsson Fornarve m.fl. (V) Trafikskadades villkor</div>
      </div>
      <div type="motBody">
        <div type="motProposal" subtype="förslag">
          <head xml:id="i-21SBF3AQcLD9Jem7iGQ3L3">
            Förslag till riksdagsbeslut
          </head>
          <list style="ol">
            <item xml:id="i-cGAbt2bXqgMsCRF5QkHJA">
              Riksdagen ställer sig bakom det som anförs i motionen om att
              regeringen bör tillsätta en utredning som ska undersöka hur handläggningen
              av ärenden och processen i Trafikskadenämnden fungerar ur ett
              rättssäkerhetsperspektiv samt lämna förslag på vilka eventuella
              åtgärder som behöver vidtas för att stärka rättssäkerheten, och
              detta tillkännager riksdagen för regeringen.
            </item>
            <item xml:id="i-MPCw7oo5zboP2KX3Pnin98">
              Riksdagen ställer sig bakom det som anförs i motionen om att
              det bör utredas om reglerna om rättegångskostnader vid trafikskadeärenden
              bör ändras så att vardera parten bär sina egna rättegångskostnader,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-6z8cCnHJCmUoLZpFr4RN4q">
            Inledning
          </head>
          <p xml:id="i-H5c5DxN2eVP17JST4TKzEg">
            Varje år drabbas tusentals personer i Sverige av nackskador.
            En stor del av skadorna orsakas av trafikolyckor och nackskador
            är en av de absolut vanligaste trafikskadorna i dag. De allra
            flesta som drabbas blir återställda, men för 10–15 procent av
            dem som skadats leder skadorna till invaliditet. För många innebär
            detta en stor omställning, fysisk och psykisk påfrestning samt
            i vissa fall även utdragna processer med försäkringsbolag för
            att få ekonomisk ersättning för skadan.
          </p>
          <p xml:id="i-FSEpeoJjh5UHhbuxLKPQs1">
            Under våren 2016 gav regeringen i uppdrag till Finansinspektionen
            att kartlägga och analysera försäkringsbolagens processer och
            rutiner avseende personskadade och där hanteringen av de trafikskadade
            särskilt ska belysas. Även de medicinska rådgivarnas (försäkringsläkarnas)
            roll ska belysas. I sammanhanget bör även nämnas att Socialstyrelsen
            har fått i uppdrag att kartlägga vilka förutsättningar hälso-
            och sjukvården har att erbjuda god vård i enlighet med vetenskap
            och beprövad erfarenhet, till personer med trafikskador och långvariga
            smärttillstånd. Vänsterpartiet välkomnar dessa utredningar och
            ser fram emot att ta del av resultatet.
          </p>
          <head type="h1" xml:id="i-77sHsS82PxKofCUWDrCtjM">
            Trafikskadenämnden
          </head>
          <p xml:id="i-AcH7QnuvRMG1decDS7eEu1">
            I Trafikskadenämnden kan den trafikskadade få sin sak prövad.
            Nämnden ska vara oberoende och avgöra tvister mellan skadade och
            deras försäkringsbolag. Nämnden har dock fått stark kritik, då
            många trafikskadade och anhöriga upplever att prövningen i Trafikskadenämnden
            inte är rättssäker.
          </p>
          <p xml:id="i-3G8qoJVbS8cewVkzYyAfzH">
            Trafikskadenämnden avgör drygt 3 000 ärenden årligen och består
            av jurister (ordförande och vice ordförande; i praktiken med domarutbildning),
            lekmannarepresentanter (från olika fackliga organisationer) och
            företrädare för försäkringsbolagen. Representanterna från försäkringsbolagen
            får dock inte delta i frågor som rör det egna bolaget. Nämnden
            beslutar ofta i enlighet med försäkringsbolagens förslag, detta
            sker i mer än sju fall av tio.
          </p>
          <p xml:id="i-RJ9cUFYtnx44UnyRMcsigt">
            Det har förekommit fall när den skadelidande inte får uppgift
            om vilka handlingar som har legat till grund för den medicinska
            rådgivarens bedömning. Det har även framkommit att försäkringsbolagen
            undanhåller medicinska intyg som den skadelidande sänt in, vilket
            innebär att inte ens den medicinska rådgivaren alltid har tillgång
            till hela det medicinska underlaget. När det underlag som har
            legat till grund för bedömningen inte redovisas kan den skadelidande
            inte avgöra på vilken grund bedömningen är gjord. Det finns ingen
            insyn i Trafikskadenämndens arbete och den skadelidande kan inte
            anmäla en misstänkt orätt behandling till Justitieombudsmannen
            eller Justitiekanslern.
          </p>
          <p xml:id="i-7eiyxRwKdMkSx8buEakczR">
            I en granskning av SVT Kaliber (29/3 2015) visas att nämndens
            egna läkare flera gånger arbetat åt försäkringsbolag samt att
            nämnden avråder från och varnar trafikskadade för att kontakta
            läkare som brukar ställa sig på patientens sida i tvister mellan
            försäkringsbolag och de skadade.
          </p>
          <p xml:id="i-CCb1hTb9SS7nHWmdqrCJXY">
            Vänsterpartiet föreslår att det tillsätts en utredning för att
            granska Trafikskadenämnden och hur nämndens handläggning har fungerat
            ur ett rättssäkerhetsperspektiv. Utredningen bör även undersöka
            möjligheten att ersätta Trafikskadenämnden med en ny helt oberoende
            myndighet som är helt fristående från försäkringsbolagen och som
            består av rådgivare med adekvata kunskaper på området. Regeringen
            bör således tillsätta en utredning som ska undersöka hur handläggningen
            av ärenden och processen i Trafikskadenämnden fungerar ur ett
            rättssäkerhetsperspektiv samt lämna förslag på vilka eventuella
            åtgärder som behöver vidtas för att stärka rättssäkerheten. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-Aqtx9YegM6axRPyiEuVN5F">
            Medicinska rådgivare eller försäkringsläkare
          </head>
          <p xml:id="i-Uw4srjk6C4on8LmGauuojW">
            När det gäller de trafikskadade är ett allvarligt problem försäkringsbolagens
            medicinska rådgivare som utan att ens träffa patienterna överprövar
            behandlande läkares utlåtande och gör sina bedömningar på endast
            skriftligt material. Läkarna som står på försäkringsbolagens avlöningslista
            får ofta mycket bra betalt för sina bedömningar och det finns
            därför anledning att misstänka att en jävsituation kan uppstå.
          </p>
          <p xml:id="i-CtXxbUYD41iUibXt1fXssH">
            De medicinska rådgivarna arbetar på uppdrag av försäkringsbolagen
            och ändrar ofta den bedömning som tidigare gjorts av den behandlande
            läkaren och förnekar påfallande ofta att samband föreligger mellan
            en trafikolycka och de besvär som den skadade uppvisar. De medicinska
            rådgivarna har genom sin ställning ett avgörande inflytande över
            försäkringsbolagets beslut, Trafikskadenämndens ställningstagande
            och domstolarnas utslag.
          </p>
          <p xml:id="i-JncPAX1rhrZvyn6R7LXBKK">
            Vänsterpartiet anser att läkarna bör vara oberoende samt att
            patienterna bör ges möjlighet att träffa den läkare som gör bedömningen.
            Bedömningen bör också göras av en läkare som har goda kunskaper
            om skador i samband med nackskada. Utrymme bör även ges för en
            second opinion, så att patienten får en bedömning från två oberoende
            läkare. Detta för att garantera ett helt rättssäkert förfarande.
          </p>
          <p xml:id="i-EzqXbVFgUE8NzoPq59pudK">
            Eftersom frågan redan är under utredning avstår Vänsterpartiet
            från att lägga något skarpt förslag i detta sammanhang, utan avser
            att återkomma vid ett senare tillfälle.
          </p>
          <head type="h1" xml:id="i-8oLsgvW3srFRidpByecF3Z">
            Stärkt skydd för trafikskadade i samband med rättegång
          </head>
          <p xml:id="i-W7qJNYU4aqKk8zhDLxp1gK">
            Den skadelidande som inte får rätt i Trafikskadenämnden gentemot
            försäkringsbolaget har möjlighet att få sitt anspråk om ersättning
            prövat i domstol. Många skadelidande vågar dock inte lyfta sin
            sak i domstol, eftersom det kan bli en krävande, segdragen och
            framförallt kostsam process för den enskilde. Det är otvetydigt
            så att försäkringsbolagen har en betydligt starkare och mer fördelaktig
            position jämfört med den enskilde. Vänsterpartiet anser att den
            skadelidandes möjlighet, framförallt ekonomiskt, att få sin sak
            rättsligt prövad behöver förbättras med hänsyn till den obalans
            som råder i styrkeförhållandet mellan den enskilde och försäkringsbolaget.
            Ett alternativ skulle kunna vara att vardera parten bär sina egna
            rättegångskostnader.
          </p>
          <p xml:id="i-CzCZVVFXrpg8oBZdYtLdEf">
            Trafikskadorna är unika på så sätt att vem som helst som vistas
            i trafiken – helt oförskyllt – kan drabbas av en skada. Detta
            är en skillnad i förhållande till de flesta andra situationer
            som kan bli föremål för en tvistemålsprocess. För en trafikskadad,
            särskilt när det gäller yngre personer, kan skadan och sedermera
            Trafikskadenämndens och, i förekommande fall, domstolens utslag
            vara helt avgörande för hur personen i frågas ekonomiska situation
            kommer att se ut under återstående del av livet. Mot bakgrund
            av att Trafikskadenämnden i de allra flesta fall beslutar till
            fördel för försäkringsbolagen är det viktigt att den enskilde
            trafikskadade ges en faktisk möjlighet att få pröva sitt ärende
            i domstol, exempelvis genom att söka utjämna den ekonomiska risken
            att inleda ett domstolsförfarande. Det bör därför utredas om reglerna
            avseende rättegångskostnader vid trafikskadeärenden bör ändras
            så att vardera parten bär sina egna rättegångskostnader. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-8fZcj2VhJ52xB6bmcwzQZB">
              Lotta Johnsson Fornarve (V)
            </item>
            <item xml:id="i-6wnLy36JURjcD1YJLdt88W">
              Nooshi Dadgostar (V)
            </item>
            <item xml:id="i-8qXyiB22ZHq1DBGYGZKjPL">
              Rossana Dinamarca (V)
            </item>
            <item xml:id="i-BW8rnZt7RHbdotheEZA3No">
              Maj Karlsson (V)
            </item>
            <item xml:id="i-Y95zn8XzftZdqHqj9skVTf">
              Karin Rågsjö (V)
            </item>
            <item xml:id="i-LugTs5sRWMc8aTYo6bKsWA">
              Linda Snecker (V)
            </item>
            <item xml:id="i-LmQjTgEu4t6Vk4iUCkobJb">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
