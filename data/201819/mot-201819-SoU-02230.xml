<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02230">
  <teiHeader>
    <fileDesc>
      <titleStmt>
        <title>Psykisk ohälsa – en fråga om jämlik behandling</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2230 av Karin Rågsjö m.fl. (V)</title>
          <idno type="rdwebb">H6022230</idno>
          <rs type="number">2230</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022230/text</ref>
          <ref type="dokument_url_html">http://data.riksdagen.se/dokument/H6022230</ref>
          <ref type="dokumentstatus_url_xml">http://data.riksdagen.se/dokumentstatus/H6022230</ref>
          <ref type="docx">http://data.riksdagen.se/fil/297B360B-EAB6-43EE-8072-01653DDA3402</ref>
          <ref type="pdf">http://data.riksdagen.se/fil/B5C510DF-49F3-491B-9CEA-6875FFEDC7F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PypbxCuNPA6K4ENhaH96wb" type="signed"/>
        <correspContext corresp="i-PypbxCuNPA6K4ENhaH96wb">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-LQ6D2XAZ41QA8yzrHKLEcs" type="submitted">
          <date when="2018-11-29"/>
          <time when="15:44:49"/>
        </correspAction>
        <correspAction xml:id="i-FcbTBW6BaKPahsf3a2Mix2" type="reviewed">
          <date when="2018-11-29"/>
          <time when="16:00:00"/>
        </correspAction>
        <correspAction xml:id="i-9YEdpqHQtrHeNqf2ZWUhTg" type="referred">
          <date when="2018-12-05"/>
        </correspAction>
        <correspAction xml:id="i-FpT9S1UdCZKvPwrLDfUoag" type="assigned">
          <date when="2019-06-10"/>
          <time when="14:46:02"/>
        </correspAction>
        <correspContext corresp="i-FpT9S1UdCZKvPwrLDfUoag">
          <ref type="assignedTo">Socialutskottet</ref>
        </correspContext>
        <correspAction xml:id="i-8paWHqoyGeSDrvP2aLgcpS" type="behandlas_i"/>
        <correspContext corresp="i-8paWHqoyGeSDrvP2aLgcpS">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BLW9F12wScxjCmqNVthPz6" type="behandlas_i"/>
        <correspContext corresp="i-BLW9F12wScxjCmqNVthPz6">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B8Ni1otzmhpBvYpJvVYfif" type="behandlas_i"/>
        <correspContext corresp="i-B8Ni1otzmhpBvYpJvVYfif">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5eRNX4onidYmk3dgRCpLLe" type="motHeader">
        <div xml:id="i-NM4yCqTBooRJDYdpupwrRh" type="motTitle">
          Motion till riksdagen 2018/19:2230 av Karin Rågsjö m.fl. (V)
          Psykisk ohälsa – en fråga om jämlik behandling
        </div>
      </div>
      <div xml:id="i-12kB7gVGHYKP28v2FitJWT" type="motBody">
        <div xml:id="i-HMNv6dv97XcWzyQM78kkmt" type="motProposal" subtype="förslag">
          <head xml:id="i-KkQtJinft5xdoiFoRhkh21">
            1 Förslag till riksdagsbeslut
          </head>
          <list xml:id="i-pbDkiZfEgNxB7h6F8WB4q" style="ol">
            <item xml:id="i-6fFHaGCWrPmPq9w4CefBRA">
              Riksdagen ställer sig bakom det som anförs i motionen om att
              regeringen bör genomföra en översyn av de nationella riktlinjerna
              gällande behandling inom området psykisk ohälsa och implementeringen
              av dessa och tillkännager detta för regeringen.
            </item>
            <item xml:id="i-Y7BTYdAbxuBs6afy79DqnC">
              Riksdagen ställer sig bakom det som anförs i motionen om att
              regeringen bör uppdra åt lämplig myndighet att utreda hur en rättighetskatalog
              för personer som söker vård för psykisk sjukdom kan utformas och
              tillkännager detta för regeringen.
            </item>
            <item xml:id="i-MxzYXodmZwxrB6WukXBET">
              Riksdagen ställer sig bakom det som anförs i motionen om att
              regeringen bör utreda hur en långsiktig plan kan utformas för
              att säkra adekvat och likvärdig behandling inom psykiatrin i hela
              landet och tillkännager detta för regeringen.
            </item>
            <item xml:id="i-2HdMD7BEexdFpAn1LQCfRa">
              Riksdagen ställer sig bakom det som anförs i motionen om att
              regeringen bör verka på en nationell nivå och i samverkan med
              lämplig myndighet för att ytterligare förstärka primärvården i
              dess uppdrag att behandla patienter med psykisk sjukdom och tillkännager
              detta för regeringen.
            </item>
            <item xml:id="i-31eUS5GgZMpzgQkpBmPkBy">
              Riksdagen ställer sig bakom det som anförs i motionen om att
              regeringen bör uppdra åt lämplig myndighet att göra en översyn
              av vårdgarantin för psykiatriska diagnoser och föreslå åtgärder
              för att de som har allvarliga psykiska tillstånd ska få vård omgående,
              och detta tillkännager riksdagen för regeringen.
            </item>
            <item xml:id="i-TRjjnnxfhzHzLwPzpcbidA">
              Riksdagen ställer sig bakom det som anförs i motionen om att
              regeringen bör utreda och utforma en kompetensförsörjningsplan
              för personal inom psykiatrin och tillkännager detta för regeringen.
            </item>
            <item xml:id="i-LCbMnL4AiqKDvzJSJESqt6">
              Riksdagen ställer sig bakom det som anförs i motionen om att
              regeringen bör utreda hur tvångsåtgärderna kan minska och patientdelaktigheten
              öka vid psykiatrisk tvångsvård och tillkännager detta för regeringen.
            </item>
            <item xml:id="i-PXJXhi82wSahVoLC29xE3v">
              Riksdagen ställer sig bakom det som anförs i motionen om att
              regeringen bör tillsätta en utredning som presenterar förslag
              på hur en nationellt samordnad vård för de mest utsatta och vårdkrävande
              barnen inom psykiatrin kan utformas och tillkännager detta för
              regeringen.
            </item>
            <item xml:id="i-KTdHFmnj6mZEWHmpDiNV6x">
              Riksdagen ställer sig bakom det som anförs i motionen om att
              regeringen bör utreda hur nationella riktlinjer för barn och unga
              som vårdas på låsta avdelningar kan utformas och tillkännager
              detta för regeringen.
            </item>
            <item xml:id="i-LrrwNDEzg5oPz96aGby22Z">
              Riksdagen ställer sig bakom det som anförs i motionen om att
              regeringen bör utreda hur ökade möjligheter för personer med beroendeproblematik
              att få behandling mot psykiatriska tillstånd kan tillgodoses inom
              landstingen och tillkännager detta för regeringen.
            </item>
            <item xml:id="i-B8xfqAVNSkroYq9H3fQdxz">
              Riksdagen ställer sig bakom det som anförs i motionen om att
              regeringen bör tillsätta en utredning kring hur nationella mål
              för behandling av beroendeproblematik kan utformas och tillkännager
              detta för regeringen.
            </item>
            <item xml:id="i-AgEErJQhANEuX4fnKrPdrC">
              Riksdagen ställer sig bakom det som anförs i motionen om att
              regeringen bör utreda hur en ökad implementering av forskning
              inom psykiatrin kan tillgodoses och tillkännager detta för regeringen.
            </item>
            <item xml:id="i-5s7knmdKSyesZ667AQRLUb">
              Riksdagen ställer sig bakom det som anförs i motionen om att
              regeringen bör utreda hur uppföljningen av medicinering inom psykiatrin
              kan förbättras samt öka patientsäkerheten och tillkännager detta
              för regeringen.
            </item>
          </list>
        </div>
        <div xml:id="i-HFa7gWCTjgaZeihcFA89My" type="motContent">
          <head xml:id="i-PAAbAUNDmiJfUZmV2cUt3Q" type="h1">
            2 Inledning
          </head>
          <p xml:id="i-BMA3Ftx84BDWAtK2YsmtdY">
            Enligt Världshälsoorganisationen riskerar psykisk ohälsa att
            bli den största globala sjukdomsorsaken för världens befolkning
            år 2030. Sverige utgör inget undantag. Det enda sättet att bromsa
            en sådan utveckling är att tillsätta resurser och arbeta före­byggande
            på flera olika samhällsnivåer. Utifrån ett folkhälsoperspektiv
            är de siffror vi ser gällande insjuknande i diagnoser samt upplevd
            psykisk ohälsa alarmerande. Parallellt med att den fysiska hälsan
            hos befolkningen sakta men säkert blir bättre är det snarare tvärtom
            på området för psykisk ohälsa. Den psykiska ohälsan ökar just
            nu i alla ålderskategorier i samhället. Psykisk ohälsa i alla
            dess former påverkar både den drabbade och anhöriga. Att leva
            med psykisk ohälsa påverkar hela livet och det är därför av största
            vikt att det finns breda insatser tillgängliga för personer med
            psykisk ohälsa.
          </p>
          <p xml:id="i-GDHuHNxNhjquPpCdHJgo8T">
            Den svenska regeringen har tagit fram en strategi på området
            för psykisk hälsa för åren 2016–2020. Inom ramen för det uppdraget
            har vissa prioriteringar gjorts och fokusområden för arbetet har
            stakats ut. Det handlar om förebyggande och främjande insatser,
            tidiga och tillgängliga insatser, fokus på särskilt utsatta grupper,
            delaktighet och rättigheter samt ledarskap och organisering. Det
            välkomnar vi i Vänsterpartiet. Vi ser dock att det behövs ytterligare
            insatser för att göra vården mer jämlik och likvärdig i hela landet.
            Den enskildes boendeort ska exempelvis inte vara avgörande för
            vilken typ av vård som erbjuds och är möjlig att ta del av. För
            att kunna arbeta fram en samman­hållen nationell strategi behövs
            en större genomlysning av det nuvarande arbetet och en summering
            med tydliga åtgärdsförslag. Regeringen bör därför genomföra en
            översyn av de nationella riktlinjerna gällande behandling inom
            området psykisk ohälsa och implementeringen av dessa. Detta bör
            riksdagen ställa sig bakom och ge regeringen till känna.
          </p>
          <head xml:id="i-XLVJa9piKXSvek5ftYdqre" type="h1">
            3 En tillgänglig och samordnad vård för patienter inom psykiatrin
          </head>
          <p xml:id="i-BR1kYpmJ6TmYrAykVcH5k8">
            Det är nu över 20 år sedan Sverige genomförde en omfattande psykiatrireform.
            Målet och syftet med reformen var bl.a. att skapa mer delaktighet
            för patienter och anhöriga samt att bryta det enorma utanförskapet
            och stigmat som psykisk sjukdom kunde innebära. En stor del av
            vården som tidigare funnits under landstingets huvudmanna­skap
            överflyttades och fördelades mellan landsting och kommun. Antalet
            platser inom den slutna psykiatriska vården minskade drastiskt,
            då andra åtgärder skulle stoppa behovet av att tvångsvårda lika
            många som tidigare. Psykiatrireformen har fört med sig många goda
            resultat men det är av största vikt att fortsatt göra förändringar
            i struktur och innehåll när utvärderingar och analyser pekar på
            nya behov inom vården.
          </p>
          <p xml:id="i-2MHKcD7vhbotYQTwQtCxRh">
            Det finns en nämnvärd risk att personer med psykiatrisk sjukdom
            faller mellan stolarna när det kommer till frågan om tillgången
            till adekvat vård. Många patienter hamnar mellan olika bedömnings-
            och diagnoskriterier där de nekas vård på olika vårdinstanser
            med argument som att de är för friska respektive för sjuka beroende
            på var i vårdkedjan de söker vård.
          </p>
          <p xml:id="i-TYDjFeHBmJYr8Qz4hLV1L1">
            För den som drabbas av psykisk sjukdom är det viktigt att det
            finns ett fungerande socialt skyddsnät. Det är viktigt med breda
            förebyggande insatser. Målet ska vara ett så självständigt liv
            som möjligt. Egenmakt och inflytande är nyckelord för att människor
            som drabbats av psykisk sjukdom ska kunna återhämta sig på bästa
            sätt. Det är av stor vikt att patienter inom psykiatrin och de
            som söker vård för psykisk sjukdom inom primärvården får en tydlig
            bild av sina rättigheter som patienter. Därför bör regeringen
            uppdra åt lämplig myndighet att utreda hur en rättighetskatalog
            för personer som söker vård för psykisk sjukdom kan utformas.
            Detta bör riksdagen ställa sig bakom och ge regeringen till känna.
          </p>
          <p xml:id="i-9QtmPtTYdVSBmHNowBFK6n">
            Eftersom landsting och kommuner är de huvudsakliga vård- och
            omsorgsgivarna för personer med psykisk sjukdom behöver det finnas
            tydliga och adekvata nationella riktlinjer för att vården ska
            vara sammanhållen och likvärdig runt om i Sverige. Regeringen
            bör även utreda hur en långsiktig plan kan utformas för att säkra
            adekvat och likvärdig behandling inom psykiatrin i hela landet.
            Detta bör riksdagen ställa sig bakom och ge regeringen till känna.
          </p>
          <head xml:id="i-NCjKRafu7DMPrpCMtmsscf" type="h2">
            3.1 Primärvårdens roll och uppdrag
          </head>
          <p xml:id="i-VuBV71PyXK6GyeFYcYXCmk">
            Under de senaste åren har stort fokus och politiska insatser
            lagts på att definiera och förtydliga att primärvården ska bli
            basen inom svensk sjukvård. Om primärvården ska kunna bära detta
            ansvar fullt ut även när det gäller psykisk sjukdom eller psykiatriska
            diagnoser krävs en fortsatt förstärkning av primärvårdens resurser.
            Det bör därför finnas god tillgång till personal med lämplig utbildning
            och erfarenhet som kan erbjuda psykologisk behandling inom primärvården.
            Det är även viktigt att ha tillgång till psykosocial kompetens
            i form av kuratorer som kan ge stödsamtal samt sjuksköterskor
            och annan vårdpersonal som kan skapa möjligheter till en god vård
            för patienterna.
          </p>
          <p xml:id="i-7P3SwWvzafwkDkak8zBR5W">
            Det är viktigt att alla får tillgång till den behandling som
            passar den enskilde bäst utifrån diagnos. Tillgången till psykologisk
            behandling inom primärvården är mycket viktig både ur ett patientperspektiv
            och för att en avlastning av specialistvården ska kunna ske. Det
            saknas tyvärr nationell statistik över behov av och tillgång till
            psykologisk behandling inom primärvården. Möjligheten att följa
            upp och jämföra vilken vård som ges inom primärvården försvåras
            därför. Enligt en undersökning av Psykologförbundet 2016 uppger
            dock 33 procent av Sveriges vårdcentraler att de varken har psykolog
            anställd eller vårdavtal med privatpraktiserande psykolog. Detta
            gör tillgången till psykologisk behandling ojämlik. De som har
            råd får själva bekosta behandling och det är inte rimligt. Vi
            vill att det ska vara självklart att få behandling genom sjukvården
            precis som vid fysiska åkommor. Om fler får tillgång till behandling
            i ett tidigt skede ökar chanserna att förebygga allvarligare tillstånd.
            För att primärvården ska kunna ta ett utökat ansvar för personer
            med psykiatriska tillstånd behöver mer förstärkning tillsättas.
            Regeringen bör därför verka på en nationell nivå och i samverkan
            med lämplig myndighet för att ytterligare förstärka primärvården
            i deras uppdrag att behandla patienter med psykisk sjukdom. Detta
            bör riksdagen ställa sig bakom och ge regeringen till känna.
          </p>
          <head xml:id="i-2AfGn5bhh5cWQrSzpw9W43" type="h2">
            3.2 Vårdgarantin
          </head>
          <p xml:id="i-EadsS9hTdo9GskoSrNi8jw">
            Det är hårt tryck på både öppenvården och slutenvården inom psykiatrin.
            Vårdplatserna har minskat, det råder brist på kompetens och det
            fattas psykiatriker och specialist­sjuksköterskor. Väntetiderna
            är långa och väldigt många patienter får vänta mer än vårdgarantins
            tre månader för ett besök i psykiatrisk öppenvård. En del nekas
            även omedelbar hjälp för akut psykisk sjukdom, t.ex. självmordstankar
            eller psykostillstånd trots att det handlar om livshotande tillstånd.
            Enligt Vårdanalys rapport ”Löftesfri garanti?” har tillgängligheten
            försämrats i alla fyra delarna i vårdgarantin, och det är bekymrande
            siffor. Vårdgarantin är ett sätt att försöka säkra upp patienters
            rätt att komma i kontakt med vården inom en rimlig och anständig
            tid. Det innebär stora risker för patienter med psykisk sjukdom
            om inte utredningar och vidare även behandlingar sätts in i tid.
            Vi vet i dag att psykiatriska diagnoser som depression kan vara
            dödliga för de personer som drabbas av dessa tillstånd.
          </p>
          <p xml:id="i-39LPMKWj3TLogrstrrr51j">
            Regeringen bör därför uppdra åt lämplig myndighet att göra en
            översyn av vårdgarantin för psykiatriska diagnoser och föreslå
            åtgärder för att de med allvarliga psykiska tillstånd ska få vård
            omgående. Detta bör riksdagen ställa sig bakom och ge regeringen
            till känna.
          </p>
          <head xml:id="i-U2ZXZZAt1xFZaDLb27bofG" type="h2">
            3.3 Personal med utbildning är en nyckelfråga för psykiatrin
          </head>
          <p xml:id="i-62eaXDFVJ4XVaD6HHhMiHv">
            Det är förstås helt avgörande för psykiatrins utveckling att
            det finns tillräckligt med personal och att de har rätt utbildning
            för att vården och omhändertagandet ska fungera bra och bli adekvat
            för patienterna. Det finns dock anledning att vara bekymrad sett
            till hur tillgången till personal kommer att se ut i framtiden,
            om inte åtgärder vidtas.
          </p>
          <p xml:id="i-VEE8f94CTXCggcousTRoQ4">
            Landstingen har i dag svårt att rekrytera läkare till psykiatrin.
            Detta löses till stor del genom att anlita s.k. stafettläkare,
            vilket bl.a. är problematiskt p.g.a. att den psykiatriska vården
            är så pass beroende av kontinuitet i kontakten mellan läkare och
            patient. Det är således viktigt att tillgången på psykologer ökar,
            särskilt eftersom inflödet av patienter gör det samtidigt.
          </p>
          <p xml:id="i-6NVPh68KzVccUE8rKm9LZt">
            Det råder redan i dag brist på sjuksköterskor som är specialiserade
            inom psykiatrin; samtidigt väntar dessutom stora pensionsavgångar
            inom en snar framtid. Vidare krävs vissa förbättringar och förändringar.
            Dels handlar det om att kunna erbjuda relevanta löner i förhållande
            till utbildning och ansvar samt rimliga avtal gällande arbetstid
            och arbetsförhållanden. På området finns också behov av yrkeskategorier
            som pedagoger och arbetsterapeuter. Att säkra personalförsörjningen
            är således en grundläggande viktig och angelägen fråga. Regeringen
            bör därför utreda och utforma en kompetensförsörj­ningsplan för
            personal inom psykiatrin. Detta bör riksdagen ställa sig bakom
            och ge regeringen till känna.
          </p>
          <head xml:id="i-DWSAy1iJ69XErubDUWFn9z" type="h1">
            4 Stärkt patientdelaktighet vid tvångsvård
          </head>
          <p xml:id="i-Hp4dcYC3JRW8ZqEnpKrY9B">
            Att utforma en vård där patientens värderingar, preferenser och
            individuella behov står i centrum är en viktig del för att skapa
            tillit till vårdkedjan och en känsla av delaktighet för patienterna.
            Delaktighet är även reglerat i det sjätte kapitlet i patientlagen
            och är därmed viktigt att ta i beaktande vid vård.
          </p>
          <p xml:id="i-UhnpCNCADexjuwgzncHKm2">
            Vidare ska även vård så långt som det är möjligt bygga på frivillighet
            och inflytande. Vid vissa hälsotillstånd kan det dock vara nödvändigt
            att tvångsvårda personer. I hög utsträckning handlar det om patienter
            som är en fara antingen för sig själva eller andra. Tvångsvården
            behöver dock ändå arbeta utifrån principerna om delaktighet och
            inflytande. Inom ett fåtal landsting i Sverige har delar av psykiatrin
            börjat arbeta efter en modell som kallas ”självvald inläggning”.
            Det innebär att personer med självskadebeteende, emotionell instabilitet,
            ätstörningar, schizofreni eller schizofreniliknande tillstånd
            erbjuds att teckna kontrakt för att själva kunna besluta när de
            vill läggas in för heldygnsvård i upp till fem dygn. I kontraktet
            finns även andra överenskommelser där patienten själv kan reglera
            flera olika delar av vården och behandlingen.
          </p>
          <p xml:id="i-QP4Sjryfshpw8NWQencVzG">
            I de forskningsprojekt som utvärderat metoden uppvisas goda resultat.
            Patienterna har positiva upplevelser av självvald inläggning och
            antalet vårddagar är signifikant lägre än innan modellen infördes.
            Dessa resultat stämmer även väl överens med internationell forskning
            som gjorts på liknande modeller och utförande. Därför är det av
            största vikt att dessa projekt inom landstingen fortsätter att
            utvecklas och implementeras till ordinarie verksamhet samt sprids
            vidare över landet. Självvald inläggning är ett sätt att minska
            tvånget och öka delaktigheten för patienter med psykisk sjukdom.
            Det är en viktig utveckling av den psykiatriska tvångsvården,
            och forskning på området behöver prioriteras. Allt detta för att
            säkerställa att det är den bästa vården patienter får ta del av.
            Regeringen bör därför utreda hur tvångsåtgärderna kan minska och
            patientdelaktigheten öka vid psykiatrisk tvångsvård. Detta bör
            riksdagen ställa sig bakom och ge regeringen till känna.
          </p>
          <head xml:id="i-8mwfnHLkFhPAKfTrqMQRLS" type="h1">
            5 Barns och ungas särskilda utsatthet
          </head>
          <p xml:id="i-Eriu8TvY2yR5NsfdHLUVQb">
            En ökad psykisk ohälsa tillsammans med högre efterfrågan på vård
            innebär att en stor andel av våra landsting inte kan leva upp
            till vårdgarantin för barn och unga med psykisk ohälsa. Därmed
            frångås principen gällande att en första bedömning ska vara gjord
            inom 30 dagar. För att vården ska bli adekvat och ge resultat
            behöver rätt vårdaktör och vidare rätt vårdnivå nå patienterna.
            För att inte riskera att barn i behov av psykiatrisk vård faller
            mellan stolarna eller får vänta för länge på insatser behöver
            vissa åtgärder vidtas. En viktig åtgärd är att samverkan mellan
            olika vårdinsatser fungerar och att det finns tydliga riktlinjer
            och gränsdragningar mellan BUP och andra instanser. När första
            linjen fick ett större ansvar gällande psykiatriska diagnoser
            var tanken att minska inflödet till BUP. Detta skedde också initialt
            men de resultaten har tyvärr inte hållit i sig. I SKL:s senaste
            rapport från 2016 kring kartläggning av barn- och ungdomspsykia­trin
            visas en markant ökning av efterfrågade insatser, och söktrycket
            till BUP sticker ut. Vården inom och mellan landsting ser väldigt
            olika ut, och det påverkar självklart patienterna.
          </p>
          <p xml:id="i-LssJbqBPzAVE54uQoKPv99">
            Många av de barn- och ungdomspsykiatriska verksamheterna inom
            landstingen upplever själva att deras uppdragsbeskrivningar är
            vaga och saknar en tydlig gränsdragning mellan BUP och övriga
            instanser. Det i sin tur skapar en förväntan på att BUP ska kunna
            ta många fler och mer komplexa patienter, men för att kunna göra
            det krävs tillräckliga resurser. BUP är en viktig och adekvat
            vårdenhet för barn med psykiatriska tillstånd och bör fortsatt
            vara så. Regeringen bör därför tillsätta en utredning som presenterar
            förslag på hur en nationellt samordnad vård för de mest utsatta
            och vårdkrävande barnen inom psykiatrin kan utformas. Detta bör
            riksdagen ställa sig bakom och ge regeringen till känna.
          </p>
          <p xml:id="i-8KmZE47eGD2Aw2QwmsfCJd">
            Barn och unga som placeras inom tvångsvård i dag bär ofta på
            en kombination av olika svårigheter. Många bär en historia av
            allt från psykisk ohälsa till skolproblematik eller att de upplevt
            våld i sina hem. När barn placeras inom Statens institutionsstyrelses
            ungdomshem kan uppdraget för huvudmannen bli komplext. I mångt
            och mycket måste en sådan placering innebära att vård står i fokus
            för att ge dessa barn och unga en möjlighet att snabbt återgå
            till sina vanliga liv. Tvångsvården behöver i högre utsträckning
            än vad som sker i dag baseras på mindre tvång och mer delaktighet.
            Det är givetvis en utmaning att skapa omsorgsfulla och omhändertagande
            miljöer samtidigt som hög säkerhet behöver tillgodoses. Ett problem
            är att barn och unga placeras på Sis boenden men många gånger
            i stället skulle vara i behov av vård inom psykiatrin eller BUP.
            Det är problematiskt att barn som inte begått några brott placeras
            på låsta ungdomshem och riskerar att behandlas som kriminella.
            Det finns i dag alldeles för vaga och otydliga direktiv på politisk
            nivå om hur barns rättigheter och barns bästa hamnar i fokus vid
            tvångsvård. Regeringen bör därför utreda hur nationella riktlinjer
            för barn och unga som vårdas på låsta avdelningar kan utformas.
            Detta bör riksdagen ställa sig bakom och ge regeringen till känna.
          </p>
          <head xml:id="i-BfqUJJs7zBFxSLpS8972B6" type="h1">
            6 Beroendevård inom hälso- och sjukvården
          </head>
          <p xml:id="i-MqnGcXHofr79xv8Etfxm51">
            Den svenska beroendevården behöver utvecklas och bli än mer aktiv
            och förebyggande. För att komma till rätta med psykisk sjukdom
            hos personer som brukar narkotika eller alkohol behöver patienterna
            få ta del av insatser av rätt karaktär och vid rätt tidpunkt.
            Samsjuklighet innebär att hälso- och sjukvården tillsammans med
            socialtjänsten har ett delat ansvar för att behandla patienter
            med psykisk sjukdom som också har ett aktivt beroende. Det är
            viktigt att både rehabilitering och habilitering utgår från patientens
            egna förutsättningar och förmågor. I likhet med all annan vård
            behöver patienten även vara delaktig och ha möjlighet till stor
            insyn avseende dennes behandling.
          </p>
          <p xml:id="i-QxYDqD5bfz3BBVGzdaHYjZ">
            Beroende uppstår inte i ett vakuum utan påverkas av sociala och
            psykosociala faktorer och därför bör även samsjuklighet förstås
            på liknande sätt. I dag vet vi att förekomsten av ångest och depression
            är dubbelt så hög bland personer med beroendeproblematik jämfört
            med befolkningen som helhet.
          </p>
          <p xml:id="i-WbgW3RUqpkArxJrzgiaE3H">
            Det förebyggande perspektivet är av stor vikt inom beroendevården
            och den behöver vara tillgänglig och särskilt välkomna kvinnor
            och unga. Beroende är en mångfasetterad och komplex sjukdom med
            många bottnar, och vården är i behov av att både utvecklas och
            erbjuda olika vägar till behandling. Vården behöver bli bättre
            på att upptäcka riskpatienter som söker vård för andra problem,
            fysiska såväl som psykiska. För att nå människor med dolt beroende
            krävs också uppsökande arbete liksom tidiga insatser i samarbete
            med vårdcentraler och företagshälsovård.
          </p>
          <p xml:id="i-XT9kEFasNDnmdvEuaCRY3j">
            Ingångar till vård för beroende inom socialtjänst och landsting
            är på många ställen svårtillgängliga och saknas helt i vissa fall.
            Det fattas i nuläget en öppen beroendevård med tydliga ambitioner
            att gripa in i ett tidigt skede av en beroendeproblematik.
          </p>
          <p xml:id="i-6bM6ad3catsVizjGicJBmW">
            Kompetensen avseende öppen rådgivning för vuxna behöver därför
            förstärkas och ytterligare ansträngningar göras för att nå fler.
            Landstingen och kommunerna bör tillsammans förstärka rådgivningen
            riktad till unga vuxna. De ungdomar som använder olika substanser
            utan att definiera sig som beroende eller de som överkonsumerar
            alkohol nås inte via socialtjänsten utan genom öppna mottagningar
            specialiserade på beroendeproblematik. Beroende i unga åldrar
            hänger ofta ihop med någon form av psykisk problematik, varför
            det är viktigt att vårdmottagningarna har bred kompetens; de måste
            vara rustade för att möta komplex problematik med kombinationer
            av beroende och psykiatriska tillstånd. Regeringen bör därför
            utreda hur ökade möjligheter för personer med beroendeproblematik
            att få behandling mot psykiatriska tillstånd kan tillgodoses inom
            landstingen. Detta bör riksdagen ställa sig bakom och ge regeringen
            till känna.
          </p>
          <p xml:id="i-BSbnK5ZaLjAyy3ejECstdn">
            Ett återkommande problem är den bristande tillgängligheten till
            behandling mot beroende vilket både ur patientens perspektiv och
            ur ett samhälleligt perspektiv är djupt problematiskt. Åtgärder
            ska vidtas så snart någon sökt hjälp eller när ett behov av åtgärder
            upptäckts. Möjligheten att öka den nationella likvärdigheten bör
            utredas. Regeringen bör därför tillsätta en utredning kring hur
            nationella mål för behandling av beroendeproblematik kan utformas.
            Detta bör riksdagen ställa sig bakom och ge regeringen till känna.
          </p>
          <head xml:id="i-VhiVeFqri8h71XfTXhsxGN" type="h2">
            6.1 Övriga viktiga frågor
          </head>
          <p xml:id="i-WiqkoZtryBe7PmqNoMaTpV">
            Forskningen inom fält som berör psykiatri är mycket ojämlik mellan
            landstingen. Det finns ingen nationell kunskapssammanställning
            och många lyckade projekt förblir just projekt. Landstingen kommer
            att behöva ändra arbetssätt, och samverkan mellan landsting, regioner
            och kommuner kommer att bli avgörande för att vården ska bli adekvat
            för patienter. Den som t.ex. insjuknar i en psykos är inte garanterad
            den behandling som fungerar bäst, utan val av behandling styrs
            bl.a. av var i landet hen bor. Vetenskapliga studier har visat
            att tidiga och snabba insatser minskar risken för att psykoserna
            ska återkomma och att individen utvecklar schizofreni. Det har
            visat sig vara effektivt med särskilda specialistmottagningar
            där team med en blandning av olika kompetenser jobbar intensivt
            med personen som fått en psykos. Den omfattande forskning som
            finns och bedrivs inom olika sakområden behöver i större utsträckning
            tillämpas i praktiken och komma vårdverksamheterna till gagn.
            Regeringen bör därför utreda hur en ökad implementering av forskning
            inom psykiatrin kan tillgodoses. Detta bör riksdagen ställa sig
            bakom och ge regeringen till känna.
          </p>
          <p xml:id="i-LgDUbH4H96sPheJGayMQsX">
            Vidare är det av stor vikt att personer som medicineras för olika
            psykiatriska tillstånd har tillgång till en kontinuerlig vårdkontakt
            där regelbundna uppföljningar gällande specifikt medicineringen
            görs. Medicinering bör alltid följas upp regelbundet och aldrig
            vara slentrianmässig. Det är oerhört viktigt att den behandlande
            läkaren och patienten i samtal utvärderar medicineringens påverkan
            på patienten. Alltför många med psykiatriska diagnoser har i dag
            stora biverkningar p.g.a. medicinering och det i sin tur riskerar
            att äventyra patientsäkerheten. Socialstyrelsens riktlinjer ”Vård
            vid depression och ångestsyndrom” är tydliga med vikten av att
            patienter blir delaktiga i sin egen vård och behandling, då detta
            medverkar till att skapa en säkrare vård. Vården för personer
            med psykisk sjukdom tenderar många gånger att vara långvarig och
            det är därför av största vikt att medicineringen följs upp så
            att eventuella byten, tillägg eller utsättning av läkemedel genomförs
            vid behov. Regeringen bör därför utreda hur uppföljningen av medicinering
            inom psykiatrin kan förbättras samt öka patientsäkerheten. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-PLFYUtcaVUKtEE5XzAWbEH" type="motSignatures">
          <list xml:id="i-NQrR69PYHKrNXWeJe27zy7">
            <item xml:id="i-85Akc6cjc1CwhNYz6SqNh6" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-9BhukpQ7jSuTZtpKroyYhd" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-6ixapLXyEea7cpSD4faNr5" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-7cwo1aCkKkGj32Jov89Y9e" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-FfWMLEtUapC6M2ZvqAARNr" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-DcboFHCzzn34fHZxYpCeAM" who="i-G9GHaoV5TJoYjtjUJ6EXYj">
              Jessica Thunander (V)
            </item>
            <item xml:id="i-Cpn8wi8r6j7PEqYptN1vLp" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-4TqA5fDSdufSjCUXjzVcff" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-GqiiqCJBhifsqApagys8dx" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
