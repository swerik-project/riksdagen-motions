<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__414/mot_1936__fk__414-001.pdf"/>
      <div type="motHeader" xml:id="i-QUZ2htpv8wNQvVXSufRgT1">
        <div type="motTitle" xml:id="i-CLMge4zsfA6HXxFNtZzTzK"/>
        <div type="motSubmissionInfo" xml:id="i-FjtbbBmRN8kNzyDsQwDkjB"/>
      </div>
      <div type="motBody" xml:id="i-HB6KdgVmUcqgWmGnbniGZm">
        <div xml:id="i-E1HVJ3Se1ixo3dWJDnxR6m">
          <p xml:id="i-VcqbnagnXXh4GGaSWYNgQc">
            Motioner i Första kammaren, Nr 414. 25
          </p>
          <p xml:id="i-48tGg4z9sj9tehsZHjDkBQ">
            Nr 414.
          </p>
          <p xml:id="i-Dwrcoj2Vbr5LXsGm1PHM2f">
            Av herr Lindhagen, med vissa erinringar mot försvarspropositio-
            nen.
          </p>
          <p xml:id="i-H5mremnYGckmzrcvzgzAdA">
            Det är nu en förklarlig oro i landet över situationen. En utbredd
            opinion tror sig vinna säkerhet endast genom ökning av rustningarna,
            så långt vår ekonomi tillåter. Någon annan vägledning av betydelse
            få vi knappast från vår världsdel. Inom vissa samhällsklasser
            är ock ett härväsendets glans och förmodat värn mot inre fiender
            en bestickelse sedan gammalt. Vi få således nu med säkerhet en
            höjning av försvarsbudgeten. Däremot kan intet åtgöras. Även den
            isolerade avrustningen, såsom på sätt i föregå- ende motion skildrats,
            ett beslutsamt svar på stormakternas rustningar och de olyckor
            de därigenom vålla även mindre stater, kan bli ett lotteri. Mot
            den budget, som nu må komma till stånd, tillåter jag mig emellertid,
            obero- ende av dess omstridda storlek, följande erinringar. Den
            blivande försvarsbudgeten bör ej över hövan belastas i förhastad
            pa- nik. Det är stormakterna vi frukta. Det är väl ingen som motser
            något anfall från andra stormakter än möjligen Ryssland och Tyskland.
            Anled- ningar därtill äro väl fortfarande såsom förut särdeles
            små. För närvarande skulle Tyskland möjligen vara farligast, i
            fall det fullföljer sina undermine- rande anslag mot Sönder-Jylland."
            Den största faran kan ligga i ett kollek- tivt ansvar enligt folkförbundets
            sanktionsbestämmelser, som lätt, kanske merendels, ta sig uttryck
            i en organiserad hjälp för den ena stormakten mot den andra. Så
            har i själva verket också visat sig vara fallet med sanktio- nerna
            mot Italien. De ha ju i själva verket visat sig vara icke minst
            ägnade att skydda Suezkanalen samt engelska och franska besittningarna
            i Afrika. Och nu säges ju öppet att Rhenfrågan är för nämnda två
            stormakter en viktigare angelägenhet än skyddandet av Abessiniens
            självständighet. Emellertid måste jag vara av den åsikten att
            om vi skola ha försvar måste det duga till någonting och vara
            tidsenligt utrustat. Om det kommer till användning blir det väl
            aldrig i följd av ett ensidigt angrepp från en stor- makt, vilket
            de övriga stormakterna i sitt eget intresse knappast skulle till-
            låta. Vårt försvar kommer att kunna betyda något i bundsförvantskap
            med en stormakt. Eljest kan man även nu instämma i den gamla danska
            pa- rollen: »Vad kan det nytte?» Mot anskaffande av bombplan måste
            jag redan under nuvarande förhål- landen reservera mig. Förut
            har man ju försökt förmildra krigföringen och kommit fram till
            den överenskommelsen i Haag mellan alla stater, att civil- befolkningen
            skall skyddas. Bombplanen ha nu visat sig göra ett slut på
          </p>
          <p xml:id="i-WAVuMv3hqZ8j1feqgMwbs6">
            1 Se motionen I: 413 år 1936 i första kammaren.
          </p>
          <p xml:id="i-BSNVMMApyEPXeZmP5rcacb">
            Bihang till riksdagens protokoll 1936. 3 saml. Nr 413—414. 3
          </p>
          <pb facs="riksdagen-motions-pdf/data/1936/mot_1936__fk__414/mot_1936__fk__414-002.pdf"/>
          <p xml:id="i-GLCEm8it2c1ApmFVPEb8L7">
            26 Motioner i Första kammaren, Nr 414.
          </p>
          <p xml:id="i-36K3eftTWXJLUVJphGPDjq">
            denna idyll. Det skylles på, att de ej kunna skilja på civil
            befolkning och krigsberedskap. Icke ens Röda korset går fritt
            från dem. Det är således ett nytt barbari, ett skärpande av kriget
            i vilddjurets tecken. Ett föredöme från Sverige att taga avstånd
            från ett sådant överträdande från stormakternas sida av anständighetens
            gränser måste ock utgöra en insats i förbud mot bombflygplan.
            Förmodligen ingår detta i första rummet i det av Tyskland efter
            dess fredsplans genomförande utlovade deltagande i förmildringarna
            av kriget. Det är enligt mångas, även experters, mening särdeles
            opåkallat att in- draga regementen för att få pengar just till
            bombplan. Denna kriminalitet bör icke få köpas på detta sätt med
            ekonomiska offer tillika för de samhäl- len, i vilka regementena
            ha varit förlagda. Fotfolket blir i detta land enligt förenämnda
            opinion och, så vitt jag själv förstår, ett bättre militärt värn
            för frihet, liv, ära och egendom än uppgående i stället i bombflygplanens
            upp- seglande stormaktsbarbari. En synnerlig orättvisa som nu
            bör omsider avplånas är studenternas be- tungande med en längre
            värnplikt än övriga värnpliktiga. Denna svarta fläck i försvarsväsendet
            tillkom som bekant därigenom, att en del studenter i Upp- sala
            i sammanhang med det gamla bondetågets uppvaktning hos Konungen
            med äskande av ett starkare försvar erbjödo sig utan övriga kamraters
            och nya studentgenerationers hörande att åtaga sig en större övningstid.
            Efteråt ångrade sig många och bland dem som ej förbundit sig till
            något och särskilt dem som studera i fattiga omständigheter ha
            bekymmer och förtry- telse mot denna olikhet inför lagen kommit
            till uttryck. Det hemställes sålunda,
          </p>
          <p xml:id="i-FaUqm1GeAsMctQoEymECz7">
            att riksdagen vid prövning av propositionen om försvars- väsendets
            ordnande ville: 1:0) bemöta opåkallade panikstämningar; 2:0) avslå
            anslag till bombflygplan, i vilken del av försva- ret en isolerad
            avrustning är redan nu på sin plats, i den mån sådana redan anskaffats;
            3:0) besluta att denna kriminalitet i varje fall ej får köpas
            genom indragningar bland fotfolket, vilket i detta land en- ligt
            mångas, även experters, mening är ett bättre militärt värn för
            frihet, liv, ära och egendom än ett uppgående i stäl- let i bombflygplanens
            uppseglande barbari; .4:0) upphäva omsider orättvisan, att studenterna
            betungas med längre värnplikt än övriga beväringar. Om remiss
            till försvarsutskottet hemställes.
          </p>
          <p xml:id="i-9jeFcJVxWgPP5Z2RqNd8Qx">
            Stockholm den 21 april 1936. Carl Lindhagen.
          </p>
          <p xml:id="i-FGtZLMnqii74FxEN8aZeks">
            367029. Stockholm, Isaac Marcus Boktryckeri-Aktiebolag, 1936.
          </p>
        </div>
      </div>
    </body>
  </text>
</TEI>
