<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00408">
  <teiHeader>
    <fileDesc>
      <titleStmt>
        <title>Luftkvalitet</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Luftkvalitet</title>
          <idno type="rdwebb">H002T408</idno>
          <rs type="number">T408</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T408/text</ref>
          <ref type="dokument_url_html">http://data.riksdagen.se/dokument/H002T408</ref>
          <ref type="dokumentstatus_url_xml">http://data.riksdagen.se/dokumentstatus/H002T408</ref>
          <ref type="doc">http://data.riksdagen.se/fil/AC614AF2-BBE9-42BB-B5F1-773872915BBE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CeYDV4qv74g6aSSHeefkZt" type="signed"/>
        <correspContext corresp="i-CeYDV4qv74g6aSSHeefkZt">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-DMMC8Dij6R4sVhn3zPdKp3" type="numbering">
          <date when="2012-10-05"/>
        </correspAction>
        <correspAction xml:id="i-VZjnowHKJ8FKB4SoBEWWAG" type="submission">
          <date when="2012-10-04"/>
        </correspAction>
        <correspAction xml:id="i-QWZPzs7Z17nfAM76DSCTGr" type="transfer">
          <date when="2012-10-03"/>
        </correspAction>
        <correspAction xml:id="i-8UwirbVEseVd5W55hSQvY4" type="assigned"/>
        <correspContext corresp="i-8UwirbVEseVd5W55hSQvY4">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A9GCrRUrGWqRF5tuczzZtW" type="motHeader"/>
      <div xml:id="i-DzSujmk7KRLJjZkNhct2xK" type="motBody">
        <div xml:id="i-MsP4TvKHKipMAWz3fhFnhG" type="motProposal" subtype="förslag">
          <head xml:id="i-RHx7tTsDbrU6uoEqMPcQXn">
            Förslag till riksdagsbeslut
          </head>
          <list xml:id="i-JFuDadFq4PL8UkwszCU97v" style="ol">
            <item xml:id="i-U32AZVpRM4qYqBSA94eHM6">
              Riksdagen tillkännager för regeringen som sin mening vad som
              anförs i motionen om möjlighet för kommuner att införa miljözoner
              för fler fordon än tunga lastbilar.
            </item>
            <item xml:id="i-RWfAhRiMn5xRCsDegUKb7T">
              Riksdagen tillkännager för regeringen som sin mening vad som
              anförs i motionen om möjlighet för kommuner att införa avgifter
              för dubbdäck.
            </item>
            <item xml:id="i-S1LG4fWfKRmikMpmLKPzJa">
              Riksdagen tillkännager för regeringen som sin mening vad som
              anförs i motionen om möjligheten att differentiera trängselskatt
              utifrån fordonets miljöegenskaper. 1
            </item>
            <item xml:id="i-3cvRivHcrYECGrNHnZqcpZ">
              Riksdagen tillkännager för regeringen som sin mening vad som
              anförs i motionen om möjligheten för kommunen att ta ut en differentierad
              parkeringsavgift.
            </item>
            <item xml:id="i-H2ivofu134GEeHHUu2GPe9">
              Riksdagen tillkännager för regeringen som sin mening vad som
              anförs i motionen om en översyn av regler som gynnar dieselbilar.
              1
            </item>
            <item xml:id="i-R2xdxiLRpu1MZrpBdhRMRT">
              Riksdagen tillkännager för regeringen som sin mening vad som
              anförs i motionen om aktivare tillsyn av att åtgärder i åtgärdsprogram
              genomförs. 2
            </item>
            <item xml:id="i-3rU3oqUkheVG2vgHMdjum6">
              Riksdagen tillkännager för regeringen som sin mening vad som
              anförs i motionen om regelbunden översyn av åtgärdsprogram när
              normerna inte klaras. 2
            </item>
          </list>
          <p xml:id="i-FLJPsG2QzBLD1jWVjyp336">
            1 Yrkandena 3 och 5 hänvisade till SkU.
          </p>
          <p xml:id="i-S4ggkYX1hvqdEgw6ZweoNt">
            2 Yrkandena 6 och 7 hänvisade till MJU.
          </p>
        </div>
        <div xml:id="i-XSDvjon1gvaG8RptkTArjE" type="motContent">
          <head xml:id="i-PDEfyNRwdcprPZrqWPn5cZ" type="h1">
            Motivering
          </head>
          <p xml:id="i-VCBjXQJwxmVktVECG3DVKJ">
            Flera städer klarar inte de nationella miljökvalitetsnormerna
            för stadsluft. Det gäller både kraven på partiklar och kraven
            på kväveoxider. En färsk studie från Sveriges meteorologiska och
            hydrologiska institut (SMHI) visat att det krävs kraftfulla åtgärder
            för att klara regeringens miljökvalitetsmål Frisk luft. 1
          </p>
          <p xml:id="i-S3yYrP7BkhhUHTFXpLD3q1">
            Sverige klarar i dagsläget inte heller kraven i EU:s luftkvalitetsdirektiv.
            I ett antal av Sveriges större städer överskrids normerna för
            bland annat partiklar. För detta har vi fällts i EU-domstolen,
            och kommissionen har nu tagit första steget mot ett nytt överträdelseärende.
            Om vi inte kommer till rätta med bristerna väntar böter. Detta
            är ytterligare ett exempel i raden på hur Sverige inte klarar
            av att leva upp till EU:s miljökrav, och än mindre ta på sig ledartröjan.
          </p>
          <p xml:id="i-Em4Vo1kvNZ4JR4ThitnzCL">
            För de nationella kraven saknas de tuffa instrument som finns
            för genomförandet av EU-reglerna. Det får konsekvenser för ifall
            kraven tas på allvar både nationellt och lokalt.
          </p>
          <p xml:id="i-XDFaFQijkjg6iyp2hmvpXc">
            Den dåliga luften är dock inte bara en fråga om minskad trovärdighet
            i miljöpolitiken utan också i högsta grad en hälsofråga. Partiklar
            och kväveoxider är de största bovarna i tätorter, även om flera
            luftföroreningar spelar in. Partiklar orsakar bl.a. hjärt-kärlsjukdomar
            och kronisk bronkit. Kvävedioxid skadar luftvägarna, förstärker
            astma- och allergireaktioner och försämrar lungornas försvar mot
            bakterier, virus och andra luftföroreningar. Socialstyrelsen beräknar
            att luftföroreningarna orsakar runt 3 000 förtida dödsfall per
            år i Sverige. Bara i Stockholmsregionen uppskattas lika många
            personer dö av hälsovådlig luft som dör av trafiken i hela landet
            på ett år. En expertgrupp från världshälsoorganisationen WHO har
            nyligen klassat dieselavgaser som cancerframkallande. Det finns
            alltså all anledning att ta tag i luftkvalitetsfrågorna.
          </p>
          <p xml:id="i-LWRckbTeNn3UEdwUdWQNz">
            Luftkvalitetsfrågorna är ett delat ansvar mellan stat och kommun,
            vilket lett till att ansvaret tenderar att falla mellan stolarna.
            Å ena sidan sitter staten på viktiga styrmedel, å andra sidan
            ser förutsättningarna väldigt olika ut i landets kommuner. Generella
            åtgärder som kan ha stor effekt för de större städer som idag
            inte klarar luftkvaliteten kan få orimliga konsekvenser i glesbefolkade
            områden som dras med helt andra problem. Åtgärdsmixen behöver
            därför ge stora möjligheter till lokal anpassning. En viktig strategi
            blir därför att se till att kommunerna har de verktyg de behöver
            för att själva kunna genomföra de åtgärder de bedömer är viktiga.
          </p>
          <p xml:id="i-GPojCeKsnNs3TF89oNbRhu">
            Några av de viktigaste åtgärderna för att komma tillrätta med
            luftkvaliteten, såsom åtgärder för minskad biltrafik i städer,
            är samtidigt viktiga klimatåtgärder. Dessa åtgärder berörs dock
            inte i denna motion, som i stället fokuserar på åtgärder som specifikt
            tar sikte på luftkvaliteten.
          </p>
          <head xml:id="i-EZvkCwfHkr9b7LNa5qXMEv" type="h2">
            Miljözoner
          </head>
          <p xml:id="i-6vbA97qdVoHheCcHQMgs6R">
            Idag har kommunerna möjlighet att införa miljözoner som begränsar
            användningen av tunga lastbilar i områden med dålig luft. Däremot
            finns ingen möjlighet att reglera användningen av personbilar
            och lätta lastbilar med höga hälsovådliga utsläpp, till exempel
            fordon som saknar katalysator. En sådan möjlighet föreslogs av
            Transportstyrelsen redan i maj 2010 och bör snarast införas.
          </p>
          <head xml:id="i-HS2tpAH3B3V9quLd5yoDSD" type="h2">
            Dubbdäcksavgift
          </head>
          <p xml:id="i-VfGbBHyBmTe5YexXUsGL8s">
            Partiklar som bland annat dubbdäck river upp i asfalten är ett
            av de största lufthälsoproblemen i städer. Kommunerna har idag
            möjlighet att införa dubbdäcksförbud i problemområden, men detta
            har hittills inte varit tillräckligt för att komma till rätta
            med de höga partikelhalterna. Generella förbud mot dubbdäck riskerar
            att slå snett mot bilister som kör i glesbygd i norra Sverige
            där det kan vara mer motiverat av trafiksäkerhetsskäl att använda
            dubbdäck och mindre motiverat att avstå av luftkvalitetsskäl.
            I Norge, som i det här sammanhanget har liknande förutsättningar
            som Sverige, har man i stället valt att införa en särskild dubbdäcksavgift
            i ett antal städer. Den möjligheten borde även svenska kommuner
            ges. I så fall så skulle den som absolut anser sig behöva dubbdäck
            av trafiksäkerhetsskäl kunna fortsätta med det och i så fall betala
            en avgift när man kör in i staden, medan alla de som inte vinner
            något trafiksäkerhetsmässigt på dubbdäck skulle få ett incitament
            att välja dubbfria vinterdäck i stället. Som bonus skulle minskad
            dubbdäcksanvändning också leda till minskat vägslitage, mindre
            buller och lägre bränsleförbrukning.
          </p>
          <head xml:id="i-2kwaE57ENN4brDRP1SKq5X" type="h2">
            Differentierad trängselskatt
          </head>
          <p xml:id="i-3PsTF22XeVa6FV1GALr33P">
            Trängselskatten bör överhuvudtaget inte vara en riksdagsfråga,
            utan utformningen av trängselskatter och användningen av intäkter
            bör bestämmas lokalt av de politiker som har bäst kännedom om
            de lokala förhållandena. Detta har Miljöpartiet drivit länge,
            till exempel i motion 2010/11:MP29 . Viktigt är att ett sådant
            bemyndigande inte onödigt begränsar lokala politiker till att
            endast reglera trafikförhållanden i snäv bemärkelse utan att det
            också finns möjlighet att differentiera trängselskatten utifrån
            andra miljöaspekter som inte redan täcks av andra styrmedel. Till
            exempel skulle man kunna tänka sig ett påslag för bilar utan katalysator
            eller stora stadsjeepar som genom sin högre vikt river upp mer
            partiklar än mindre bilar, utöver att de tar mer plats och därmed
            bidrar mer till trängseln.
          </p>
          <head xml:id="i-BxLs1kGv42dzKU4W4447mV" type="h2">
            Differentierad parkeringsavgift
          </head>
          <p xml:id="i-U1rNw3Y1ebhsNGZb37gvDx">
            Ett alternativt sätt att minska dubbdäcksanvändningen eller andra
            förhållanden som kan påverka luftkvaliteten kan vara en möjlighet
            för kommunen att differentiera parkeringsavgifter med avseende
            på fordonets påverkan. En sådan möjlighet bör införas, åtminstone
            för kommuner med områden där miljökvalitetsnormer för luft överskrids.
            Om detta fordrar en ändring av lagen (1957:259) om rätt för kommun
            att ta ut avgift för vissa upplåtelser av offentlig plats, m.m.
            bör lagen ändras.
          </p>
          <head xml:id="i-AjPXUwHoAiaGEwxe2Nsn7P" type="h2">
            Översyn av regler som gynnar dieselbilar
          </head>
          <p xml:id="i-JEA57MnbTuRthLqTWVp3YU">
            Under senaste året har andelen sålda dieselbilar ökat mycket
            kraftigt, som ett resultat av att skatter och andra regler gynnat
            detta av i första hand klimatskäl. Det har dock haft en baksida
            för folkhälsan i form av ökade utsläpp av framför allt kväveoxider.
            Det behövs därför en översyn av de regler som idag gynnar dieselbilar
            för att få en bättre balans mellan klimat- och hälsoeffekter.
          </p>
          <head xml:id="i-SSjFcS41R1G1HnxjBukkAj" type="h2">
            Använd åtgärdsprogrammen
          </head>
          <p xml:id="i-Q6uiTPz321EUigzhNwNzCE">
            Åtgärdsprogrammen för de kommuner som idag överskrider luftkvalitetsnormerna
            skulle kunna vara ett mycket viktigt verktyg. Det kräver dock
            en mer aktiv tillsyn av att åtgärder i åtgärdsprogram verkligen
            genomförs. När normerna inte klaras bör åtgärdsprogrammen också
            kunna ses över oftare än idag vid behov eller senast vart sjätte
            år så att dessa verkligen är aktuella. Naturvårdsverket bör ges
            en starkare och aktivare roll för att initiera en översyn av ett
            åtgärdsprogram. På sikt, när kommunerna fått bättre styrmedel,
            bör regeringen kunna vidta åtgärder mot kommuner som inte följer
            åtgärder i åtgärdsprogrammet.
          </p>
        </div>
        <div xml:id="i-CxRyVCPnfBDo4dA4wZx5S1" type="signatureBlock">
          <list xml:id="i-FDSgNa7gNPWWXqaW5rqEdW">
            <item xml:id="i-PbVPW3vb2suUrjRcWAnzJa" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-22m2pT8mHAEuRzr3CKCmwF" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-N6Uivpq7gFEssE2MYsQ9i6" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
            <item xml:id="i-X9sQQg3j5pPuDskwyqXQKJ" who="i-Xw3dNbwa4hjDiSrSfFCZsz" type="signature">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
