<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-03446">
  <teiHeader>
    <fileDesc>
      <titleStmt>
        <title>Stärkt civilt försvar och krisberedskap</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3446 av Pål Jonson m.fl. (M)</title>
          <idno type="rdwebb">H8023446</idno>
          <rs type="number">3446</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H8023446/text</ref>
          <ref type="dokument_url_html">http://data.riksdagen.se/dokument/H8023446</ref>
          <ref type="dokumentstatus_url_xml">http://data.riksdagen.se/dokumentstatus/H8023446</ref>
          <ref type="docx">http://data.riksdagen.se/fil/D9106E23-C801-4E39-AF16-94F967BBCBF8</ref>
          <ref type="pdf">http://data.riksdagen.se/fil/05B1449B-317E-45CE-ABA1-FB42805D64DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JgWHgtCrBUZDXAQUJiAnst" type="signed"/>
        <correspContext corresp="i-JgWHgtCrBUZDXAQUJiAnst">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-9YJeSybwtJBhUNhwhyZbEs" type="submitted">
          <date when="2020-10-06"/>
          <time when="15:04:28"/>
        </correspAction>
        <correspAction xml:id="i-RHbhBxT25beWBfFrF6Urzc" type="reviewed">
          <date when="2020-10-06"/>
          <time when="18:44:16"/>
        </correspAction>
        <correspAction xml:id="i-H7qqGsM9twisQgDZ36nQFJ" type="referred">
          <date when="2020-10-14"/>
        </correspAction>
        <correspAction xml:id="i-WTV2BFCGTLG4p8kePBG7Wj" type="assigned">
          <date when="2021-10-11"/>
          <time when="14:07:23"/>
        </correspAction>
        <correspContext corresp="i-WTV2BFCGTLG4p8kePBG7Wj">
          <ref type="assignedTo">Försvarsutskottet</ref>
        </correspContext>
        <correspAction xml:id="i-XGqPqcKPLWxGtgbtThX7SM" type="behandlas_i"/>
        <correspContext corresp="i-XGqPqcKPLWxGtgbtThX7SM">
          <ref type="uppgift">2020/21:FöU4</ref>
          <ref type="ref_dok_id">H801FöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU4</ref>
          <ref type="ref_dok_titel">Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2rvi8tgDNau6fQwmsiv8tX" type="behandlas_i"/>
        <correspContext corresp="i-2rvi8tgDNau6fQwmsiv8tX">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EYhzxBbse4rc3peV78BaUV" type="behandlas_i"/>
        <correspContext corresp="i-EYhzxBbse4rc3peV78BaUV">
          <ref type="uppgift">2020/21:FöU7</ref>
          <ref type="ref_dok_id">H801FöU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XkRnNYApymGAH4kJnjPH3n" type="behandlas_i"/>
        <correspContext corresp="i-XkRnNYApymGAH4kJnjPH3n">
          <ref type="uppgift">2020/21:CU14</ref>
          <ref type="ref_dok_id">H801CU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU14</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WcNDw56gFVneqs4V8UR1aL" type="behandlas_i"/>
        <correspContext corresp="i-WcNDw56gFVneqs4V8UR1aL">
          <ref type="uppgift">2020/21:MJU18</ref>
          <ref type="ref_dok_id">H801MJU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU18</ref>
          <ref type="ref_dok_titel">Material och produkter avsedda att komma i kontakt med livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7TbnrXFZH9Re2GKfrj3T5V" type="motHeader">
        <div xml:id="i-NTnMy3cBhpJ62TGQiVVGgb" type="motTitle">
          Motion till riksdagen 2020/21:3446 av Pål Jonson m.fl. (M) Stärkt
          civilt försvar och krisberedskap
        </div>
      </div>
      <div xml:id="i-9h67VHJoErsDUFLNPG2ZAu" type="motBody">
        <div xml:id="i-B6x1XQkxhLdMUahFUaTRRp" type="motProposal" subtype="förslag">
          <head xml:id="i-2k85i69NpvJ1jXo8nNXfpY">
            Förslag till riksdagsbeslut
          </head>
          <list xml:id="i-RXp1gq8tMFWBsmHniB6ZhF" style="ol">
            <item xml:id="i-WJmCTqwaNtzsNHXhTiU8p5">
              Riksdagen ställer sig bakom det som anförs i motionen om att
              genomföra en analys av civilpliktens utformning och tillkännager
              detta för regeringen.
            </item>
            <item xml:id="i-2Gg3D5C7UjC7prFRNxctAw">
              Riksdagen ställer sig bakom det som anförs i motionen om Försvarsmaktens
              roll vid civila kriser och tillkännager detta för regeringen.
            </item>
            <item xml:id="i-3Uz2oiPkztAJ41rFtKnqym">
              Riksdagen ställer sig bakom det som anförs i motionen om räddningstjänstens
              personalförsörjning och tillkännager detta för regeringen.
            </item>
            <item xml:id="i-47ZfemJD2xaUFVwYK6ry5x">
              Riksdagen ställer sig bakom det som anförs i motionen om möjligheten
              till statligt stöd för skogsbrandsbevakning och tillkännager detta
              för regeringen.
            </item>
            <item xml:id="i-SX1yj9rEogGfbeXcAa5ebF">
              Riksdagen ställer sig bakom det som anförs i motionen om att
              förenkla reglerna för insatspersonalen och tillkännager detta
              för regeringen.
            </item>
            <item xml:id="i-SUHSsinU1L92ktJk81dNM1">
              Riksdagen ställer sig bakom det som anförs i motionen om en nationell
              analys av dricksvattenförsörjningen och tillkännager detta för
              regeringen.
            </item>
            <item xml:id="i-Ek7zy33xYAio3HN3i5s56F">
              Riksdagen ställer sig bakom det som anförs i motionen om stöd
              till småskaliga vattenkraftverk och tillkännager detta för regeringen.
            </item>
            <item xml:id="i-Fh3XVxNKpceJ5neCmZ2jkd">
              Riksdagen ställer sig bakom det som anförs i motionen om hur
              frivilliga kan meranvändas i krisberedskapen och tillkännager
              detta för regeringen.
            </item>
            <item xml:id="i-MbriA89du3FLPACyxu2AJU">
              Riksdagen ställer sig bakom det som anförs i motionen om en översyn
              av Kustbevakningens roll och uppgifter och tillkännager detta
              för regeringen.
            </item>
          </list>
        </div>
        <div xml:id="i-X5FSrxx1QX83BnnG3SRr5o" type="motContent">
          <head xml:id="i-9wd6wHt28VapD3Edbi41uM" type="h1">
            Civilt försvar
          </head>
          <p xml:id="i-TnCsDartojjyDXNWzkYj9k">
            Frågan om uppbyggnaden av det civila försvaret är central om
            Sverige ska kunna ha ett fungerande totalförsvar som kan värna
            Sverige i händelse av kris och krig. Överbefäl­havaren har vid
            flera tillfällen varit mycket tydlig när det gäller behovet av
            att det civila försvaret utvecklas parallellt med det militära
            försvaret. Tyvärr så har verkligheten inte sett ut så. Regeringen
            var länge senfärdig i arbetet med det civila försvaret. Det kommer
            att leda till att det försvarsbeslut som tas av riksdagen i höst
            inte fullt ut kommer vara ett totalförsvarsbeslut där alla delar
            i det militära och civila försvaret tillgodoses.
          </p>
          <p xml:id="i-HE7wUbgqeBWpzDACEG7AQE">
            Att stärka det civila försvaret är inte bara viktigt när det
            gäller effekten i det samlade totalförsvaret i händelse av höjd
            beredskap och krig. Det civila försvaret är även en bra resurs
            i händelse av kris. Detta är något vi kunnat se nu under den pågående
            corona­pandemin. Det är en prioriterad uppgift att börja bygga
            upp beredskapslager av till exempel läkemedel, sjukvårdsmateriel
            och livsmedel igen. Relevanta strukturer för ansvar, ledning och
            samverkan måste också komma på plats.
          </p>
          <p xml:id="i-QM1ndfUgTqfyWRSb4Wkz4T">
            Moderaterna kommer noggrant att granska den inriktningsproposition
            som ska läggas på riksdagens bord i höst. Vi förbehåller oss rätten
            att i de delar där vi inte delar regeringens uppfattning lägga
            fram egna förslag i en eventuell följdmotion. Vår utgångspunkt
            är tydlig. De förslag som försvarsberedningen presenterade i rapporten
            Motståndskraft redan i december 2017 ska vara vägledande för utvecklingen
            av det civila försvaret under den kommande försvarsbeslutsperioden
            2021–2025.
          </p>
          <head xml:id="i-QaFzCWht82gnvnr7mh6yd3" type="h1">
            Krisberedskap
          </head>
          <p xml:id="i-CucgC4oMFGDMcjbPwZtsdY">
            Sveriges krisberedskapsförmåga kommer vara mycket viktig för
            att hantera både pågående kriser som coronapandemin och framtida
            kriser som kan se helt annorlunda ut. Vi måste ha en bred krisberedskap
            som kan hantera en rad olika sorters risker och hot. En god krisberedskap
            lägger också grunden för ett bra civilt försvar i händelse av
            höjd beredskap och krig.
          </p>
          <p xml:id="i-XWuc4DgyV3xfviF4yscu1z">
            I denna motion lägger Moderaterna ett antal förslag för att stärka
            krisberedskapen. Fler av förslagen har fokus på att förbättra
            villkoren för räddningstjänsten. Räddnings­tjänsten finns i hela
            landet och kan sättas in när det gäller allt från skogsbränder
            och översvämningar till kemikalieutsläpp. Utöver dessa förslag
            så lägger Moderaterna även fram flera förslag för att stärka räddningstjänsten
            i vår följdmotion 2020/21:128 till regeringens proposition 2019/20:176
            En effektivare kommunal räddningstjänst.
          </p>
          <p xml:id="i-ABHEYtWxD8X9QYURu5LnAa">
            Ytterligare moderata förslag som syftar till en starkare krisberedskap
            finns även med i vår motion om åtgärder för att förbättra Sveriges
            krisberedskap när det gäller hybridhot samt i vår motion om en
            stärkt cybersäkerhet. Ökad cybersäkerhet är centralt för svensk
            krisberedskap i en allt mer digitaliserad värld.
          </p>
          <head xml:id="i-6njbhzicUSisAVjzc6KfRR" type="h1">
            Införandet av ett totalförsvarsdepartement
          </head>
          <p xml:id="i-7jBrDNsXr4qJPTkPdA3YkV">
            Det faktum att det civila och det militära försvaret de senaste
            åren har utvecklats i otakt har mycket av sin grund i att den
            nuvarande regeringen har valt att lägga ansvaret för det civila
            och det militära försvaret hos olika departement. I dagsläget
            så har Försvars­departementet ansvar för det militära försvaret
            och Justitiedepartementet ansvar för det militära försvaret.
          </p>
          <p xml:id="i-RgdQSGFYoSB46oVYcSwvUk">
            Försvarsberedningen föreslog redan i december 2017 när beredningens
            rapport Motståndskraft släpptes att det civila försvaret borde
            flyttas till Försvarsdepartementet och på så sätt skapa att samlat
            ansvar för totalförsvaret där. Moderaterna har också drivit frågan
            i riksdagen vid flera tillfällen. Regeringen har dock valt att
            bortse från detta och har en fortsatt uppdelning mellan de två
            delarna av totalförsvaret.
          </p>
          <p xml:id="i-66TqEVNFA3crXXD4Ue2gXB">
            Moderaterna anser dock att ansvaret för det civila försvaret
            snarast bör överföras till Försvarsdepartementet. De senaste årens
            styvmoderliga behandling av det civila försvaret understryker
            det behovet. Slutligen bör även ansvaret för Kustbevakningen och
            Fortifikationsverket föras över till Försvarsdepartementet för
            att samla all försvarsrelaterad verksamhet hos ett departement.
          </p>
          <head xml:id="i-5JvQf6jyy38iFfKwV55roy" type="h1">
            Civilplikt
          </head>
          <p xml:id="i-41VTAVJP5kCzJt7PgpKHYq">
            Civilplikten avskaffades 2008 och användes när den var aktiv
            till att utbilda förstärk­ningsresurser för det civila försvaret.
            Det handlade till exempel att få utbildning i brandbekämpning,
            sjukvård, röjning eller reparationer. I händelse av kris och krig
            så kommer det finnas ett utökat behov av personal som kan utföra
            enklare uppgifter för att samhället ska kunna fungera. Därför
            anser Moderaterna att civilplikten bör åter­aktiveras.
          </p>
          <p xml:id="i-KPvcuxwGSgsG28xz7MRxg9">
            Dock så anser Moderaterna att det krävs en grundlig analys kring
            civilpliktens utformning och syfte innan den aktiveras. Det finns
            ett antal frågor som måste besvaras för att vi ska få en så ändamålsenlig
            civilplikt som möjligt. Det handlar bland annat om hur många som
            ska utbildas, vilka positioner är det mest relevant i dagsläget
            att använda civilplikten till, hur civilplikten även kan bidra
            till krisberedskapen och slutligen kostnader för olika koncept
            för den återaktiverade civilplikten.
          </p>
          <head xml:id="i-KYrUniGXhCRcddGk5w3UZD" type="h1">
            Totalförsvarsinformation i skolan
          </head>
          <p xml:id="i-VhRMfBW9B19ywwvFj1pHBw">
            Att försvara Sverige mot yttre hot kräver en professionell kärna
            och ett folkligt djup. Det kräver en utökad information till ungdomar
            om att man omfattas av totalförsvars­plikten från och med att
            man fyller sexton år. Där behöver vi också introducera dem till
            ämnet och möjligheter bör finnas till studiebesök och föreläsningar
            på Försvarsmakten och Myndigheten för samhällsskydd och beredskap
            (MSB).
          </p>
          <p xml:id="i-Rao1rfvJicgQyF4s34nMYz">
            Möjligheten till att utforma totalförsvarsinformationen som en
            beredskapsvecka med praktiska övningar, föreläsningar och informationshämtning,
            och i samband med detta ge eleverna utbildning i hjärt- och lungräddning
            samt brandskydd bör beaktas. Det är viktigt att ge information
            om var skyddsrum finns och hur man iordningställer ett skyddsrum
            och kunna ge eleverna möjligheten att arbeta med olika realistiska
            projekt för att öva och utveckla sina nya kunskaper de har fått
            under veckan. Vi behöver tidigt skapa kunskap kring och väcka
            intresse för att beredskap och försvar utgör en central förutsättning
            för Sverige och vårt sätt att leva. Därför bör införandet av totalförsvarsinformation
            som ett obligatoriskt inslag i skolan övervägas.
          </p>
          <head xml:id="i-EqJhhWpdXaCaivDZzUmjuT" type="h1">
            Tydliggör Försvarsmaktens roll i samband med civila kriser
          </head>
          <p xml:id="i-NyrjYpK586kAetQFg74hZt">
            Försvarsmaktens stöd till det övriga samhället vid civila kriser
            regleras i ett antal författningar, varav den så kallade stödförordningen
            – förordningen (2002:375) om Försvarsmaktens stöd till civil verksamhet
            – är mest central i sammanhanget.
          </p>
          <p xml:id="i-ADM1wLDSHGyD9tVmczZR3q">
            Enligt stödförordningen får Försvarsmakten lämna stöd till polisen,
            Kustbevak­ningen, Tullverket, andra statliga myndigheter samt
            kommuner och landsting. Under vissa förhållanden får stöd lämnas
            även till enskilda. Som allmänna förutsättningar för att Försvarsmakten
            ska lämna stöd gäller att Försvarsmakten ska ha resurser som är
            lämpliga för uppgiften och att det inte allvarligt hindrar dess
            ordinarie verksamhet.
          </p>
          <p xml:id="i-QaEbvATdweBw3HRRBb74hX">
            I försvarets inriktningsproposition från 2004 (prop. 2004/05:5)
            slogs fast att Försvarsmakten skulle kunna ge stöd till samhället,
            men att detta stöd inte får vara dimensionerande för resurserna.
            I den senaste inriktningspropositionen från 2015 upprepas detta:
            Därutöver ska Försvarsmakten bistå det övriga samhället och andra
            myndigheter vid behov. Detta stöd ska ske inom ramen för Försvarsmaktens
            befintliga förmåga och resurser. Stödet till samhället vid allvarliga
            olyckor och fredstida krissituationer ska inte vara dimensionerande
            för Försvarsmakten.
          </p>
          <p xml:id="i-BKE2nGSbnV4S1Ur1Lvtxw4">
            Beslut om huruvida stöd ska lämnas tas av Försvarsmakten själva/ÖB.
            En begäran om att Försvarsmakten ska lämna stöd till civil verksamhet
            görs hos Högkvarteret. Beslut fattas sedan av ÖB eller av den
            inom Högkvarteret som ÖB bestämmer.
          </p>
          <p xml:id="i-DNZ1xC2WrFqVhy9r2XhHPQ">
            Vi vill att en tydligare skyldighet införs för Försvarsmakten
            att bistå andra myndig­heter i samband med civila kriser. Det
            kommer krävas att Försvarsmakten tillförs mer resurser. Utvecklingen
            av skyddet mot olyckor och krisberedskapen bör gå hand i hand
            med utvecklingen av Försvarsmakten eftersom det skulle innebära
            ökade möjligheter till ett effektivt utnyttjande av samhällets
            samlade resurser (jfr Skogsbrandsutredningens rapport s. 153).
            Det finns också anledning att överväga om regeringen bör ges möjlighet
            att i större utsträckning överpröva Försvarsmaktens beslut att
            neka bistånd i samband med allvarliga civila kriser.
          </p>
          <p xml:id="i-RZce14Gnn5kAHKvFvKeJ6T">
            Försvarsberedningen konstaterar i sin slutrapport Värnkraft från
            maj 2019 att givet nuvarande reglering finns det behov av att
            se över de rättsliga förutsättningarna för att förbättra möjligheten
            till ett effektivare användande av Försvarsmaktens resurser vid
            stöd till samhället i fredstid. I Moderaternas motion om hybridhot
            pekar vi specifikt på polisens möjligheter att kunna får hjälp
            av Försvarsmakten vid extraordinära händelser. Det finns anledning
            att se över möjligheterna för Försvarsmakten att bistå samhället
            i ett bredare perspektiv, vilket bör genomlysas.
          </p>
          <head xml:id="i-C6tAMHwQgLvuJPocUdfnD7" type="h1">
            Stärk räddningstjänstens personalförsörjning
          </head>
          <p xml:id="i-AvHvNnqtJ97ZPfjxhquUJE">
            Utbildningen av räddningstjänstpersonal sker främst genom MSB:s
            utbildningar. Dessa ges på olika nivåer. Utbildningsverksamheten
            som idag bedrivs av MSB är dock under­finansierad och tillgodoser
            till följd av detta inte kommunernas behov av utbildning (SOU
            2018:54).
          </p>
          <p xml:id="i-KngJJbNK2PYdrx6QqTcVN1">
            Det är viktigt för svensk krisberedskap att utbildningar inom
            räddningstjänsten ges i en utsträckning som motsvarar kommunernas
            behov av utbildad personal. Möjlig­heterna att utbilda mer räddningstjänstpersonal
            bör därför prioriteras.
          </p>
          <p xml:id="i-Gye96518vH7ow57nFi1WuE">
            Deltidsbrandman är en speciell anställning som bedrivs som extra
            arbete med beredskap vid sidan av en ordinarie anställning. Personalförsörjningen
            av deltids­brandmän har under de senaste decennierna utvecklats
            till ett av svensk räddningstjänsts största problem.
          </p>
          <p xml:id="i-MNPZWVajNcvVmTxdA7VsRj">
            För att förbättra villkoren för deltidsbrandmän vill vi därför
            att MSB ska få en särskild uppgift att stödja kommunerna i personalrekrytering
            av deltidsbrandmän. Vi vill också se över vissa regler som inte
            primärt är anpassade till en anställning som deltidsbrandman.
            Inte minst har arbetslöshetsförsäkringens utformning negativ påverkan
            på personalförsörjningen (SOU 2018:54). Vi vill därför se över
            om huvud­delen av arbete som deltidsbrandman kan undantas vid
            beräkning av arbetslöshets­ersättning. Detta är också något som
            Moderaterna har krävt i vår följdmotion 2020/21:128 till regeringens
            proposition 2019/20:176 En effektivare kommunal räddningstjänst.
          </p>
          <head xml:id="i-8Mbm3nBsCLHSSEzKgjesq4" type="h1">
            Återinför möjlighet till statligt stöd för skogsbrandsbevakning
          </head>
          <p xml:id="i-QCEtnBLJEPBQdrHw3iasJS">
            Med regelbunden patrullering av skogsbrandsflyg finns möjligheter
            att upptäcka brand­härdar i ett tidigt skede. Det ökar förutsättningarna
            för att avvärja hotande skogsbränder snabbare, innan branden fått
            spridning.
          </p>
          <p xml:id="i-QK2oDcQnrqH1riUNoAmnd3">
            Tidigare bidrog staten via dåvarande Räddningsverket med medel
            för att upprätt­hålla en skogsbrandsbevakning från luften över
            hela landet. Det byggde bland annat på frivilliga krafter – lokala
            flygklubbar som fick en rimlig ersättning från staten. Detta var
            en lösning som både innebar förhållandevis låga kostnader för
            staten och medförde att piloter fick den flygtid de behövde. Stödet
            till skogsbrandsövervakningen avskaffades dock 2003. Vissa länsstyrelser
            kanaliserar idag stöd för skogsbrandsbevakning från MSB, men detta
            gäller långt ifrån alla.
          </p>
          <p xml:id="i-JenHhwrz3jnCeQhr1krp2M">
            Vi vill se över möjligheten att staten fullt ut kan finansiera
            skogsbrandsbevakning som sköts av lokala flygklubbar.
          </p>
          <head xml:id="i-8HTDc7Lz1RKFoYofQ2ud6a" type="h1">
            Förenkla reglerna för insatspersonalen
          </head>
          <p xml:id="i-4dBmh8bUh6LcXt6ZCjvLit">
            Under skogsbränderna 2018 rekryterades ett 100-tal personer av
            Myndigheteten för samhällsskydd och beredskap (MSB) från olika
            delar av landet för att arbeta med släckningsarbete vid brandområdena
            och gavs tillfälliga anställningsavtal. Enligt Skatteverkets regler
            ska kost, logi samt resor till och från tjänstestället förmåns­beskattas.
            Dessa regler tillämpades i fallet med de tillfälligt anställda
            brandmännen.
          </p>
          <p xml:id="i-9noLSFgUgdcsodj3X12yET">
            Resultatet av Skatteverkets regler blev att främst de frivilliga,
            men även MSB, drabbades av en orimlig administrativ börda när
            de skulle redovisa de förmåner de fått vid släckningsarbetet.
            I slutändan så påverkades de frivilliga inte negativt ekonomiskt,
            men det administrativa krångel som uppstod är inte rimligt för
            en grupp som gjort en mycket viktig samhällsinsats.
          </p>
          <p xml:id="i-RKCjAUNHiJoR7FpDipBpQf">
            MSB har tidigare lyft frågan med Arbetsgivarverket att kunna
            anställa insatspersonal på hemorten istället för insatsorten och
            på så sätt göra hela insatsen till en tjänsteresa och därmed undvika
            mycket onödig administration. Vid detta tillfälle fick MSB nej
            på sin begäran.
          </p>
          <p xml:id="i-E1eAhvVqvTjMfpvPqaxq8U">
            Moderaterna vill att möjligheten för den tillfälligt anställda
            insatspersonalen att få undantag från Skatteverkets regler åter
            bör prövas och att regler som berör frivilligas insatser vid kriser
            ses över i syfte att underlätta engagemang och rekrytering.
          </p>
          <head xml:id="i-9CVnsuy6PeQ1pC9cEUrfQS" type="h1">
            Analys av dricksvattenförsörjningen
          </head>
          <p xml:id="i-2iyT3r3K7Mudoi1QXM25dC">
            Vi ser runt om i Sverige låga grundvattennivåer, på sina håll
            långt under det normala för årstiden. Vid vattenbrist kan vi med
            fördel införa bevattningsförbud och spara på vattnet på olika
            sätt men ibland kan vattenbrist orsaka stora skador inom många
            områden såsom jordbruk, skogsbruk, dricksvattenproduktion, vattenkraft
            och för industrier med vattenbehov.
          </p>
          <p xml:id="i-M1Qz2duZrhH4QC5YH3duEv">
            Vatten är en förutsättning för att få en bra livsmedelsförsörjning
            i Sverige. Livs­medelsverket ansvarar för den nationella samordningen
            när det gäller beredskaps­planering avseende dricksvattenförsörjning.
            Kommunerna är ansvariga för dricks­vattenförsörjningen och en
            del ligger långt fram i olika projekt såsom exempelvis avsaltningsanläggningen
            på Öland. Andra har längre att gå, och en del har löst problemet
            med att ha avtal med annan kommun om dricksvattenförsörjningen.
          </p>
          <p xml:id="i-HkhR4XVW3yDNvPnLecTfuq">
            Ett problem vi ser med det är rent logistiskt. Det är en stor
            utmaning att tillhanda­hålla nödvatten till en kommuns alla invånare
            vad gäller transporter, personal med mera. I slutändan kan problem
            med dricksvattenförsörjningen leda till stora kriser och hamna
            på ett såväl regionalt som nationellt större ansvar. Dagens problematik
            med vattenbrist visar på behovet av både kortsiktiga/tillfälliga
            och långsiktiga vattenfördröjande åtgärder.
          </p>
          <p xml:id="i-L3bgvY29RFRUMzDFhg3ody">
            För att kommunen ska kunna säkerställa tillgången till dricksvatten
            vid höjd beredskap och krig måste planeringen och logistiken kring
            dricksvattenförsörjningen stärkas hos kommunerna. Förutom att
            inventera och säkerställa möjligheter till reserv­vattentäkter
            och vattenkraftverk kan det också finnas behov av att utöka lagerhållning
            av kemikalier och reservdelar samt säkra tillgången på reservkraft
            för att säkerställa nödvattenförsörjningen.
          </p>
          <p xml:id="i-7ddcm27CjLY6p3n82Aj1JX">
            Olika metoder för att upprätthålla försörjning av dricksvatten
            i de fall transport­möjligheterna begränsas måste identifieras.
            Då grundvattennivåerna redan är låga på många håll i landet är
            detta också viktigt under fredstid. Kommunerna behöver planera
            för en prioritering av dricksvattenförsörjningen på den lokala
            nivån utifrån geografiska och faktiska förhållanden i den egna
            kommunen.
          </p>
          <p xml:id="i-Uxhfg7jvMHhUdohVEGTAbd">
            Sveriges geologiska undersökning (SGU) har fått förstärkta resurser
            för att bistå kommuner och län med fördjupade kartläggningar av
            grundvattenresurser i särskilt utsatta regioner. Problemet är
            att grundvattennivåerna är låga i nästan hela landet. Vi anser
            att det krävs en nationell analys av situationen och kommunernas
            planering inför framtiden.
          </p>
          <head xml:id="i-EeoM9wq5CWM471iz37CE1d" type="h1">
            Stöd småskaliga vattenkraftverk
          </head>
          <p xml:id="i-XtS5px6BTdM16oMWrHxcmU">
            Runt om i Sverige har vi vattenverk, stora som små. Sverige är
            beroende av el och vid ett avbrott i elförsörjningen behöver det
            finnas reservkraft och tillgång till drivmedel. Många lantbrukare
            har idag småskaliga vattenkraftverk för att kunna hålla driften
            av gården igång vid strömavbrott.
          </p>
          <p xml:id="i-LZiQ7EwMCt6MCSsKu6P6hn">
            Vattenkraft har många fördelar. Den är förnybar, bidrar till
            liten klimatpåverkan i våra nordliga ekosystem och kan fungera
            som reservkraft för andra mindre reglerbara elproduktionsslag.
            Inte minst ur ett totalförsvarsperspektiv är det viktigt att kunna
            ha fler mindre vattenkraftverk för att säkra både elförsörjningen
            och livsmedelsförsörjningen.
          </p>
          <p xml:id="i-AoffX2CSU5ERZxMrwUKcgi">
            Flera småskaliga vattenkraftverk har fått stängas ner med hänvisning
            till EU:s ramdirektiv för vatten. Vattendirektivet innehåller
            inte något allmänt förbud för småskaliga vattenkraftverk eller
            vattenkraft. Däremot sägs det att en del småskaliga vattenkraftverk
            har en negativ inverkan på vattenkvalitén och den biologiska mångfalden
            i floderna. Direktivet kräver att denna påverkan undersöks. Om
            den negativa påverkan är betydande behöver inte kraftverket stängas,
            men anpassnings­åtgärder måste vidtas för att kompensera för denna
            påverkan.
          </p>
          <p xml:id="i-UojhM1uiT7CLEUdqNHgVG4">
            Därför måste möjligheterna att få stöd till att driva mindre
            vattenkraftverk med reglerbar förmåga öka och inte förbjudas med
            hänvisning till EU:s ramdirektiv för vatten.
          </p>
          <head xml:id="i-3ssTvZjebhbdEfn44tKyZ6" type="h1">
            Ta vara på frivilliga resurser
          </head>
          <p xml:id="i-F2BoEDzSo8AFqYi4cZcy9a">
            Att försvara Sverige mot yttre hot kräver en professionell kärna
            och ett folkligt djup. Frivilliga är med och bär upp krisberedskapen
            och det civila försvaret. Vi behöver både militärt försvar och
            civilt försvar, och vi behöver både yrkeskunnande och frivilliga
            krafter. De frivilliga försvarsorganisationerna fyller en betydande
            roll för den civila delen av totalförsvaret. Det finns också frivilliga
            som inte vill lägga ner all sin tid på detta utan kunna vara en
            extra kraft när det väl gäller, exempelvis vid bränder, större
            elavbrott, översvämningar eller annat.
          </p>
          <p xml:id="i-3sPtQH8m5eFcMQhfU3N8zd">
            Sverige måste kunna ta vara på frivilligheten. Goda exempel finns
            såsom de fri­villiga resursgrupperna och det lokala initiativet
            Förstärkt medmänniska. Det är glädjande att försvarsberedningen
            delar synen att frivilligheten är viktig för såväl krisberedskap
            och totalförsvar och därför föreslår en resursförstärkning till
            de frivilliga försvarsorganisationerna för att stärka det civila
            försvaret.
          </p>
          <p xml:id="i-EWZ9mhgxijL1cPa3F6TFne">
            Moderaterna skulle även vilja belysa behovet av att även se frivilligheten
            i ett bredare perspektiv, och då särskilt som en resurs för krisberedskapen.
            Den nya tekniken medger att det på ett enkelt sätt går att till
            exempel kontakta människor som anmält sig som frivilliga för att
            till exempel delta i eftersök eller som understödjande personal
            vid till exempel skogsbränder. Det bör göras en särskild genomlysning
            hur det går att ta till vara på dessa frivilliga krafter.
          </p>
          <head xml:id="i-Dg7SRoiBMTDZmHnGwhbRZr" type="h1">
            Kustbevakningens utveckling
          </head>
          <p xml:id="i-XxbQAqdyd4dZZfc1wAZNkb">
            Kustbevakningen är en myndighet som utför flera viktiga uppdrag
            på ett antal olika områden. Det gäller bland annat gränsskydd,
            miljöövervakning, sjöräddning, brotts­bekämpning och även deltagande
            i internationella insatser som till exempel Frontex-insatsen i
            Medelhavet.
          </p>
          <p xml:id="i-Sn6x5LfA5o6xkUEzjrDWZu">
            2019 utökades myndighetens uppdrag gällande den brottsbekämpande
            delen i samband med att riksdagen antog en ny kustbevakningslag.
            Samtidigt finns det även tankar om att Kustbevakningen skulle
            kunna utöka det brottsbekämpande uppdraget genom att till exempel
            biträda kronofogden med beslag.
          </p>
          <p xml:id="i-E73Y1hxwY4WfqMvLJvj1aB">
            De kommande åren kommer Kustbevakningen i ökad utsträckning behöva
            bidra till Europeiska gräns- och kustbevakningsbyrån (Frontex)
            och dess stående personalstyrka. Slutligen så kommer Kustbevakningen
            även att behöva bidra till det civila försvaret i ökad utsträckning.
            Myndigheten har tillsammans med Polismyndigheten, Tullverket och
            Säkerhetspolisen fått i uppdrag att lämna en redovisning som beskriver
            myndigheternas behov av åtgärder och resursbehov för att möta
            kraven inom ramen för det civila försvaret till och med 2025.
          </p>
          <p xml:id="i-7Wk1qbjWD7DiZ6M8LxUGi8">
            Sammantaget så kommer detta att ställa stora krav på Kustbevakningen
            de kommande åren. Moderaterna skulle därför vilja se en översyn
            av Kustbevakningens arbetsuppgifter och förslag till hur myndigheten
            bör resurssätta, personellt och materiellt, och prioritera det
            breda uppdrag myndigheten kommer att ha framgent.
          </p>
        </div>
        <div xml:id="i-Jb57t89pMSBWwFk9dz7uW7" type="motSignatures">
          <list xml:id="i-FNKsFTnzENgF5xS96D48bj">
            <item xml:id="i-Uti3sot1dDivzUptfwjD8Z">
              Pål Jonson (M)
            </item>
            <item xml:id="i-F15LqS7kSbGKAm26mJ69tp">
              Jan R Andersson (M)
            </item>
            <item xml:id="i-Jgaf5k1d6R3wxZWzUscwnb">
              Jörgen Berglund (M)
            </item>
            <item xml:id="i-JrK69kTEtGGHQH7wtKkDsq">
              Alexandra Anstrell (M)
            </item>
            <item xml:id="i-Rhps5CumrPMpJqancpH9bc">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
