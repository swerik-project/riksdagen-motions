<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-01931">
  <teiHeader>
    <fileDesc>
      <titleStmt>
        <title>En skola med studiemiljö i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1931 av Patrick Reslow m.fl. (SD)</title>
          <idno type="rdwebb">H8021931</idno>
          <rs type="number">1931</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8021931/text</ref>
          <ref type="dokument_url_html">http://data.riksdagen.se/dokument/H8021931</ref>
          <ref type="dokumentstatus_url_xml">http://data.riksdagen.se/dokumentstatus/H8021931</ref>
          <ref type="docx">http://data.riksdagen.se/fil/8BCDB2FF-05B3-4159-9CB2-BE0390208133</ref>
          <ref type="pdf">http://data.riksdagen.se/fil/D201C99A-D8C3-470C-A98A-EA0FC3347FC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DmanL8Pa4Mo7hHXy7bYgA9" type="signed"/>
        <correspContext corresp="i-DmanL8Pa4Mo7hHXy7bYgA9">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-6ceKG6oPX1kT6SHqK6JSnq"/>
        </correspContext>
        <correspAction xml:id="i-A1FW2j9Knn8uJM5aT3fYQp" type="submitted">
          <date when="2020-10-02"/>
          <time when="16:36:42"/>
        </correspAction>
        <correspAction xml:id="i-91uL7T3vkyoAGnt8EsC9c" type="reviewed">
          <date when="2020-10-02"/>
          <time when="17:32:56"/>
        </correspAction>
        <correspAction xml:id="i-XuZcDyKsQ55a5TaqznYSd6" type="referred">
          <date when="2020-10-14"/>
        </correspAction>
        <correspAction xml:id="i-JjWZbtbKtXWApaEoLpGaxP" type="assigned">
          <date when="2021-04-21"/>
          <time when="16:32:14"/>
        </correspAction>
        <correspContext corresp="i-JjWZbtbKtXWApaEoLpGaxP">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Us5QjfMYDe8DR7s5hjaZBj" type="behandlas_i"/>
        <correspContext corresp="i-Us5QjfMYDe8DR7s5hjaZBj">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8THQv1f4qPQAb8pkWFFurn" type="behandlas_i"/>
        <correspContext corresp="i-8THQv1f4qPQAb8pkWFFurn">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6TVc1sLPVo3hdnCs4T6UrB" type="motHeader">
        <div xml:id="i-9zAoDHYDEiGqwPyjQVWHBL" type="motTitle">
          Motion till riksdagen 2020/21:1931 av Patrick Reslow m.fl. (SD)
          En skola med studiemiljö i världsklass
        </div>
      </div>
      <div xml:id="i-WXadh6RaFNGUadyn1kRCpu" type="motBody">
        <div xml:id="i-HN9wbzc1oVRmPT1c5aLWbL" type="motProposal" subtype="förslag">
          <head xml:id="i-6sL2c8m5FsS46fNcLBjPLf">
            Förslag till riksdagsbeslut
          </head>
          <list xml:id="i-R1XhSYu9GALkeKuHezWPHY" style="ol">
            <item xml:id="i-P5A5GuemL1DXPpqVYyJzsf">
              Riksdagen ställer sig bakom det som anförs i motionen om att
              införa skriftliga ordningsomdömen fr.o.m. årskurs 1 och tillkännager
              detta för regeringen.
            </item>
            <item xml:id="i-YHvL1EdoXneTPuWdhNMHYb">
              Riksdagen ställer sig bakom det som anförs i motionen om rektorers
              och lärares ökade befogenheter för att upprätthålla ordning och
              tillkännager detta för regeringen.
            </item>
            <item xml:id="i-Wrci1n9h23sgPHkvAZ27iU">
              Riksdagen ställer sig bakom det som anförs i motionen om att
              införa en överenskommelse om uppförande och regler mellan elev,
              vårdnadshavare och skola och tillkännager detta för regeringen.
            </item>
            <item xml:id="i-37FPWMTAXKmGo7rirC95Gh">
              Riksdagen ställer sig bakom det som anförs i motionen om enhetlig
              fortbildning om arbetsmiljön och tillkännager detta för regeringen.
            </item>
            <item xml:id="i-PGVWMm9DAx87E3fpQreE9r">
              Riksdagen ställer sig bakom det som anförs i motionen om en mobilfri
              skola och tillkännager detta för regeringen.
            </item>
            <item xml:id="i-TuBfk6KT84T6v5xff8vGmk">
              Riksdagen ställer sig bakom det som anförs i motionen om att
              införa jourklasser och tillkännager detta för regeringen.
            </item>
            <item xml:id="i-HjdD31rUuNDGtaDUuovuLH">
              Riksdagen ställer sig bakom det som anförs i motionen om särskild
              undervisning för elever som begått brott och tillkännager detta
              för regeringen.
            </item>
          </list>
        </div>
        <div xml:id="i-MMuro4vdS4HZgwys3uGC4M" type="motContent">
          <head xml:id="i-KCJgyoENoGGShhYcCJRtjS" type="h1">
            Motivering
          </head>
          <p xml:id="i-Qcsb8wdzHtph3xkrFJtrip">
            Nuvarande och tidigare regeringar har misslyckats med att ordna
            en god studiemiljö i skolan, vilket har resulterat i att problem
            med otrygghet, oordning och våld i skolan har eskalerat. Enligt
            den så kallade januariöverenskommelsen 2019 ska regeringen upprätta
            en nationell plan för trygghet. En plan innebär inte att problemen
            försvinner, utan konkreta åtgärder behövs som ger lärare och rektorer
            möjlighet till omedelbar kurs­ändring. Skolpersonal och elever
            måste få uppleva trygghet, trivas och utvecklas på sin arbetsplats.
            Arbetsmiljöverket rapporterade år 2019 om en kraftig ökning av
            hot och våld i skolan. Orsakerna till hot och våld mot lärare
            och rektorer handlar ofta om att elever blir frustrerade vid gränsdragningar,
            samt sker när lärare och rektorer försöker förhindra bråk mellan
            elever. Enligt Brå (Brottsförebyggande rådet) anmäls inte alla
            hot eller allt våld som begås mot lärare och rektorer. I de fall
            det anmäls går det sällan vidare i rättsprocessen och därför kan
            mörkertalet tyvärr vara stort.
          </p>
          <p xml:id="i-GpT2Q3fcGLAe8Mt9e68TTJ">
            Svenska elever har fått en försämrad psykisk hälsa. Enligt Bris
            (Barnens rätt i samhället) rapportering 2019 framgick att skolelevers
            utsatthet och otrygghet samt mobbning i skolan har ökat med 48
            procent under perioden 2016–2018. I rapporteringen framgick även
            att barns utsatthet i skolan har ökat och att de upplever att
            vuxna inte ser, lyssnar eller förmår stötta. Folkhälsoinstitutet
            meddelade 2018 att den negativa utveck­lingen sedan 1990-talet
            i barns och ungas försämrade psykiska ohälsa fortsätter att öka.
            Institutet lyfte även fram att det fanns brister i skolans funktioner
            som bidrar till detta, vilket visas genom sjunkande skolprestationer
            och upplevd stress. Rapporteringen är slående. Tydliga åtgärder
            krävs för att få tillbaka en skola som fungerar. Tydligare krav
            behöver ställas. Skriftliga ordningsomdömen ska införas från årskurs
            ett för att under­stryka vikten av gott uppförande, lärare och
            rektorer ska få förtydligade befogenheter för upprätthållande
            av ordning i skolan och skolpersonalen ska få fortlöpande fort­bildning
            om arbetsmiljön. Överenskommelser mellan elev, föräldrar och skola
            ska upprättas och det ska inte råda något tvivel om vad som gäller.
          </p>
          <p xml:id="i-Uqkx7FFi2LoZYpyNhDPtaR">
            För främjande av inlärning och ett bättre klimat på skolan ska
            årskurs 0–9 vara mobilfria. Elever som inte hörsammar tillsägelser
            i klassrummet ska visas ut ur klassrummet och vistas i jourklass
            tills de kan uppföra sig. Våldsbenägna elever som utgör hot mot
            andra elever och skolans personal ska flyttas från skolan och
            bör undervisas på regionala jourskolor. Elever som har begått
            brott som hot, våld och sexualbrott ska stängas av och få särskild
            undervisning på annan plats.
          </p>
          <p xml:id="i-PR3yGQwmEyNbzzTa7LVZCv">
            Förslagen i motionen utgör en nödvändig grund för en skola med
            studiemiljö i världsklass.
          </p>
          <head xml:id="i-MBc5uxf7SS9cXjDBPiqqCY" type="h2">
            Skriftliga ordningsomdömen från och med årskurs ett
          </head>
          <p xml:id="i-8QePtAZTHggBjiKpNPEYD1">
            På senare år har problem med oordning ökat i skolan och många
            elever upplever att arbetsmiljön brister, vilket inverkar mycket
            negativt på lärandet. Utvecklingen behöver vändas med alla till
            buds stående medel. Skriftliga ordningsomdömen ska införas från
            och med årskurs ett. Syftet är att uppmuntra eleven att vara ordningsam
            i skolan och ge vårdnadshavarna adekvat information om hur deras
            barn sköter sig. Ordningsomdömen möjliggör i större utsträckning
            samverkan mellan elev, skola och vårdnadshavare. Frågor som berör
            barns uppförande kan kännas obekväma att ta upp med föräldrar,
            men med ordningsomdömen faller sig detta samtal naturligt. Ytterligare
            en vinst med skrift­liga ordningsomdömen är att det går att göra
            jämförelser över tid huruvida uppförandet förbättras. En god ordning
            i skolan främjar målet om att alla elever ska uppnå kunskaps­målen
            och få goda resultat, samt att miljön i skolan ska vara trivsam
            för alla.
          </p>
          <head xml:id="i-NwVZas1qQp9QwEmDrCY6PG" type="h2">
            Rektorers och lärares ökade befogenheter för att upprätthålla
            ordning
          </head>
          <p xml:id="i-Fy9vNpMLcf24gnf5s3h6vq">
            Vi vill först och främst framhålla att föräldrarna har det yttersta
            ansvaret för de egna barnens fostran och uppförande. Lärare och
            rektorer å sin sida ansvarar för att upprätt­hålla ordning, trygghet,
            arbetsro och god miljö i skolan. Dessa befogenheter ska betonas
            och förtydligas och vissa skärpningar behövs i skollagen 2010:800.
            De åtgärder som lärare, rektorer och huvudmän har till sitt förfogande
            för att säkerställa trygghet och studiero ska bli obligatoriska
            istället för frivilliga. Åtgärderna ska inte vara tids­begränsade,
            utan tillfällig placering, avstängning, kvarsittning och återgång
            till ordinarie undervisning ska helt avgöras av elevens uppförande.
            Det är viktigare att eleven klarar av den ordinarie skolsituationen
            än att eleven så snart som möjligt återgår dit. Det är av största
            vikt att problem åtgärdas och att elever uppvisar färdighet för
            ordinarie skolgång.
          </p>
          <p xml:id="i-822zqWEt36irULRaQnfmh3">
            Det har alltför länge diskuterats vad lärare, rektorer och huvudmän
            får göra eller inte får göra för att upprätthålla ordningen. Det
            har gått så långt att lärare som försökt upprätthålla ordningen
            i skolan anmälts av elever och vårdnadshavare. Dessutom har elever
            fått höga skadestånd för att lärare flyttat dem från klassrummet
            när de stört. Utvecklingen har gått åt fel håll och måste vändas.
            Skolans företrädare måste ha mandat att upprätthålla trygghet
            och studiero i skolan. Med anledning av detta föreslår vi att
            Skolverket ges i uppdrag att upprätta enhetliga ordningsregler
            för skolan, samt att skärpningar enligt förslagen ovan görs i
            skollagen 2010:800. I femte paragrafen ”Ordningsregler” ska skrivningen
            om att elever ska medverka till att upprätta ordningsregler och
            att rektorn beslutar om ordningsregler ersättas av att centrala
            ordningsregler ska användas. Dessa regler kan sedan utvecklas
            ytterligare genom tillägg som elever utformar i samverkan med
            lärare, rektor och övrig skolpersonal.
          </p>
          <head xml:id="i-NbBUyH2gCww587yxpbsxZ8" type="h2">
            Överenskommelse om uppförande och regler mellan elev, vårdnadshavare
            och skola
          </head>
          <p xml:id="i-KWH9iS5Mnt7xqpqBv7FSpV">
            De ökade problemen med oordning i skolan är helt oacceptabla
            och respekten för skolpersonal, andra elever, skolmaterial, inredning
            och byggnader måste återupprättas. Lärare, rektor och huvudman
            ansvarar för att det är god arbetsmiljö i skolan och beslutar
            därför ytterst vad som gäller i skolan. Reglerna delges elever
            och föräldrar och en överenskommelse upprättas mellan dem och
            skolan om följsamhet samt vilka konsekvenser ett eventuellt regelbrott
            innebär. Överenskommelsen ska aktualiseras inför skolstart och
            när eleven byter skola. Överenskommelsen ska innehålla en beskrivning
            av de ordningsregler och förhållningssätt som gäller i skolan,
            vilket ansvar elev och vårdnadshavare har för att följa detta
            och vilket ansvar lärare, rektor och huvudmannen har.
          </p>
          <head xml:id="i-WKoz72JqQFX5BrJesYKD5T" type="h2">
            Enhetlig fortbildning om arbetsmiljön
          </head>
          <p xml:id="i-51WAJ4xtbhxP6G5ZQTRvA2">
            Skolverket ska ges i uppdrag att skapa och implementera enhetlig
            fortbildning om förhållningssätt och en förtydligad ordning i
            skolan för rektorer, lärare och övrig skolpersonal. Fortbildningen
            ska vara obligatorisk och årligt förekommande på samtliga skolenheter.
            Det är lämpligt att den ingår i redan avsatt administrativ tid
            för skol­personal eller under studiedagar. Fortbildningen ska
            baseras på justeringar i skollagen 2010:800, femte kapitlet om
            trygghet och studiero i skolan, där ett tydligare ansvar ges till
            lärare, rektorer och huvudmän att upprätthålla ordning och studiero.
            Fortbildningen ska även beakta skolans enhetliga ordningsregler,
            samt den överenskommelse som elever, vårdnadshavare och skola
            tecknar sinsemellan.
          </p>
          <head xml:id="i-8HEntWUeVjPAotQfiqBQv7" type="h2">
            Mobilfri skola
          </head>
          <p xml:id="i-Uo6EpyUMnvGCzjmyppwXD7">
            Dagens mobiltelefoner har en närmast oemotståndlig attraktionskraft
            på grund av dess rika utbud av funktioner. I skolan blir närvaron
            av den egna mobilen ett störande moment som gör att elever lätt
            tappar koncentrationen. De skolor som har testat mobil­förbud
            har påvisat att det eftertraktade långtidslärandet – det vill
            säga att kunskaper finns kvar efter 6 månader – erhålls mycket
            lättare. Ett försök i Bergaskolan i Malmö med årskurs 6–9 har
            till exempel fallit så väl ut att alla skolans elever från och
            med detta läsår lämnar in mobilen vid ankomst och hämtar ut den
            efter sista lektionen. I detta beslut har de stöd av forskning
            som slår fast att ju mer vi vet om hjärnan, desto bättre förstår
            vi hur dåligt det är för prestationen att bli störd. Hjärnforskaren
            Sissela Nutley hänvisar till en stor studie som visar att användandet
            av smarta telefoner leder till sämre koncentrationsförmåga och
            att blotta närvaron av mobiler omedvetet påverkar vår kognitiva
            förmåga på ett negativt sätt – personer med mobiler på bordet
            presterar märk­bart sämre än de som har mobilen i väskan och de
            som har mobilen utanför rummet presterar bäst. Anders Hansen,
            överläkare i psykiatri, hävdar att det räcker med att man har
            mobilen i fickan för att koncentrationen ska försämras samt att
            skärmtid är för­knippad med deppighet och sömnproblem.
          </p>
          <p xml:id="i-TzG3w2EX2uZMB1q2uo23nE">
            Mobiltelefonen används också för att skriva nedsättande om varandra,
            fota varandra i prekära situationer, samt till rena kränkningar.
            Detta fenomen minskar vid mobil­förbud och det är en mycket viktig
            aspekt i en tid när den psykiska ohälsan ökar för våra elever.
            Försöket i Bergaskolan visade, förutom att inlärningen förbättrades,
            att den sociala kontakten elever emellan ökade, vilket medförde
            ett bättre klimat på skolan. Eleverna själva menade att stressen
            minskar när de inte behöver uppmärksamma sin mobil. Sverigedemokraterna
            anser att skolan ska erbjuda en optimal miljö för inlärning, samt
            fysiskt och psykiskt välmående. Vi föreslår att skolan ska vara
            mobilfri upp till årskurs 9.
          </p>
          <head xml:id="i-7QBJWAsZ8zBDcSVhN7iEer" type="h2">
            Införande av jourklasser
          </head>
          <p xml:id="i-EcQaRqNtwi8t434Ny6fZoR">
            En förutsättning för att ordning ska kunna införas är att lärare
            snabbt ska kunna visa ut elever som inte hörsammar deras tillsägelser
            ur klassrummet. För detta behöver skolor tillgång till jourklasser
            med personal som tar hand om dessa elever tills de uppför sig
            väl och kan återgå till den ordinarie undervisningen. Jourklassen
            bör finnas i eller i nära anslutning till varje skola, men vissa
            mindre skolenheter och kommuner behöver natur­ligtvis anpassa
            en dylik verksamhet till de egna förutsättningarna. Jourklassen
            ska ha personal som kan sätta tydliga gränser, som trivs med att
            arbeta med dessa elever och som har lämplig utbildning. Det är
            önskvärt att fritidspersonal kompletterar personal­styrkan för
            barn i årskurs 0–6. En elev som inte sköter sig får undervisning
            i jourklass tills eleven fungerar i normal skolsituation, vilket
            kan innebära allt från en lektions vistelse till den tid som krävs.
            Elever som återkommande tillbringar tid i jourklass, alternativt
            vistas där under längre tid, bör genomgå utredning för att utröna
            huruvida eleven har neuropsykiatriska funktionsnedsättningar och
            är i behov av specialpedagogik i liten undervisningsgrupp eller
            resursskola.
          </p>
          <p xml:id="i-77nR5kDu7gYKtesb5Z6h73">
            Målet med jourklassen är att den elev som ägnar sig åt destruktivt
            beteende ska få hjälp att komma ur detta, samt att övriga elever
            ges möjlighet till trygghet, studiero och en god arbetsmiljö.
            En annan viktig poäng är att lärarna ges en möjlighet att kunna
            markera mot respektlöshet och oönskade beteenden. Det är av stor
            vikt att vårdnadshavarna – som har det yttersta ansvaret för sina
            barns uppfostran och upp­förande – görs delaktiga i detta mycket
            viktiga arbete. Det som avgör när en elev kan återgå till normal
            skolsituation är självinsikt, vilja till förändring, uppvisad
            förmåga, samt gott uppförande i jourklassen. Det är i jourklass
            som det avgörs när eleven är mogen att återgå till den vanliga
            klassen. Elever som är våldsbenägna och utgör ett hot mot andra
            elever och skolans personal ska flyttas från skolan. Fortsatt
            undervisning bör ske på regionala jourskolor. Skollagen ska omformuleras
            så att ovanstående förslag kan realiseras.
          </p>
          <head xml:id="i-SBnkf2XKT2KKgaaRVHbRMj" type="h2">
            Särskild undervisning för elever som begått brott
          </head>
          <p xml:id="i-NDve2phYacG3eetUTYeZc3">
            Elever som begått brott som exempelvis hot, våld, eller sexualbrott,
            och som är föremål för förundersökning och utreds för brott, ska
            avskiljas från skolan och få särskild under­visning på annan plats.
            Även om gärningsmannen döms till annan påföljd än sluten ung­domsvård
            eller LVU (lagen om vård av unga) ska vederbörande avskiljas från
            skolan och få undervisning på annan plats. Om det senare visar
            sig att den som blivit föremål för åtgärder är oskyldig, ska denne
            självklart återvända till sin klass. Det omgivande samhället ska
            alltid främst se till brottsoffrets behov och den som varit utsatt
            för brott ska inte riskera att möta gärningsmannen under skoltid.
          </p>
          <p xml:id="i-LqEB15pvUyQsRgppKG7ayf">
            Särskild undervisning kan enligt skollagen 2010:800 vara till
            för de elever som inte kan delta i det vanliga skolarbetet under
            längre tid. Det krävs, enligt skollagen, sam­tycke från vårdnadshavaren,
            vilket inte ska behövas i fall av begånget brott eller brotts­utredning
            om begånget brott. Det finns inte någon motsvarande reglering
            för under­visning som anordnas i hemmet av andra anledningar än
            sjukdom eller liknande, och detta ska därför skrivas in i skollagen.
            I skollagens femte kapitel § 14 ”Avstängning i vissa obligatoriska
            skolformer” och § 15 ”Avstängningstid i vissa obligatoriska skol­former”
            ska texten justeras i enlighet med följande. En elev som utreds
            för brott av så allvarlig art att det inte är lämpligt att vederbörande
            är kvar på skolan ska stängas av. Avstängning innebär att eleven
            ska få särskild undervisning, men på annan plats. Reglerna i skollagen
            om avstängningstid ska tas bort. Det är polis, socialtjänst och
            andra berörda instanser som avgör när gärningsmannen kan återgå
            till skolan.
          </p>
        </div>
        <div xml:id="i-H1ERKDDSD1fvrWTRrJXwTA" type="signatureBlock">
          <list xml:id="i-HTXTJZQRTvBtAYVvnAbgNm">
            <item xml:id="i-CGgc8fwPtnmqnQGHbKxWrp" who="i-7HvCHEwjbKSjsnRP39c1s9" type="signature">
              Patrick Reslow (SD)
            </item>
            <item xml:id="i-DXv9JUYpM685iqeMPZogZb" who="i-EDRJhBHzVgQtpo6Ksyzirg" type="signature">
              Robert Stenkvist (SD)
            </item>
            <item xml:id="i-FP82V6DESHNcKeUkRM1bhR" who="i-QncsjeqVcGrNpNi8SPzrX4" type="signature">
              Michael Rubbestad (SD)
            </item>
            <item xml:id="i-MVhPFfgrXnUD3FpXZiwda6" who="i-DwxYm9yDWznJg1azvmMBXP" type="signature">
              Jörgen Grubb (SD)
            </item>
            <item xml:id="i-HTM1ggeUx9ch8ZBNjQgS5q" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
            <item xml:id="i-JxTkBAHiR5joHr3x7Eak12" who="unknown" type="signature">
              Lars Andersson (SD)
            </item>
            <item xml:id="i-BKLHgVHqjZiKSVUDKSBDJS" who="i-AbswNU1skgfjJi4ZnN7HgY" type="signature">
              Per Söderlund (SD)
            </item>
            <item xml:id="i-DFRz7bmZG7rZWo8M8yeNsk" who="i-6ceKG6oPX1kT6SHqK6JSnq" type="signature">
              Clara Aranda (SD)
            </item>
          </list>
        </div>
      </div>
    </body>
  </text>
</TEI>
