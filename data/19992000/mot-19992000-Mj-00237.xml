<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0237/mot_199900_Mj_0237-0001.pdf"/>
      <div type="motHeader" xml:id="i-Ky772GAJWLzaPG4feMCid4">
        <div type="motTitle" xml:id="i-C15netUdBgE7ZVpfGE2Rg5"/>
        <div type="motSubmissionInfo" xml:id="i-8bz1EZWFUi1cwLX6wD3dMs"/>
      </div>
      <div type="motBody" xml:id="i-Nfsuei4BhbDcvFvEa6B5Jx">
        <div xml:id="i-AWD6QNohSSyLJAdciVupNS">
          <p xml:id="i-CCKMRBRjzCH5gm57FA4fz4">
            1999/2000 mnr: MJ237 pnr: c431
          </p>
          <p xml:id="i-3ioRQM7GpgJhd2cwDHcSDa">
            Motion till riksdagen 1999/2000:MJ237
          </p>
          <p xml:id="i-8T4McS15Kdvt2vxiFiXkPB">
            av Birgitta Sellén och Erik Arthur Egervärn (c)
          </p>
          <p xml:id="i-R2TkzT6zK3CuwQYKFhK9kM">
            Den svenska halvblodsaveln
          </p>
          <p xml:id="i-P8WSnfmqzrB34iw7LJ5pUj">
            Den svenska halvblodsaveln har sin grund i en lättare svensk
            lanthäst, som användes i lantbruket och i försvarsmakten. Aveln
            av svenska halvblodshästar har tidigare inriktats mot att förse
            svenska försvarsmakten med hästar som var lämpade för dess användningsområden.
            När försvaret upphörde som den stora brukaren av halvblodshästen
            stod den svenska halvblodsaveln inför sin allvarligaste kris.
            Genom ett tålmodigt och framsynt avelsarbete av uppfödarna och
            genom skicklig marknadsföring lyckades den svenska halvblodshästen
            finna vägar ut i världen. Parallellt och successivt har sedan
            den svenska halvblodsaveln inriktats på att förse ridsporten,
            motionssporten, amatörtävlandet och det professionella tävlandet
            med hästar. Den svenska halvblodsaveln har under senare år blivit
            alltmer prestationsinriktad. Målet är att avla fram framstående
            tävlingshästar, som kan hävda sig internationellt i såväl hoppning,
            dressyr som fälttävlan. Den svenska halvblodsaveln står inför
            ett generationsskifte på uppfödarsidan. Alltfler av de äldre uppfödarna
            slutar med sin uppfödning. Orsakerna är givetvis åldersskäl, men
            också den mycket dåliga lönsamheten som svensk halvblodsuppfödning
            står inför idag. Lönsamheten är ytterst pressad och uppfödarna
            har mycket svårt att få igen sina kostnader. Ett stort antal uppfödare
            har avvecklat sin uppfödning, värdefulla avelsston slaktas ut
            och betäckningssiffrorna har sjunkit mycket kraftigt under senare
            år. Det är därför mycket angeläget att utreda hur man kan ge någon
            form av stöd till svenska uppfödare. Ett sätt är att ge en uppfödarpremie
            för att slå vakt om och värna den svenska halvblodsaveln. nom
            andra hästarter har utvecklingen varit positivare. Inom framför
            allt arten den varmblodiga travhästen har man bedrivit det mest
            kvalificerade och prestationsinriktade avelsarbetet. Ett arbete
            som gett internationell ryktbarhet och som placerat Sverige på
            den internationella travavelskartan. Den svenska travhästaveln
            har utvecklats till att nå en topposition i världen, och det har
            framför allt skett genom en mycket hård gallring av avelsstona
            baserad på tävlingsresultat och på importen av internationella
            topphingstar. Det engelska fullblodet, som framför allt används
            inom galoppsporten, har också visat sig betydelsefullt som förädlare
            inom den svenska och internationella ridsportaveln med inriktning
            mot fälttävlan — hopp- och dressyrhästar. Galoppen är dock ganska
            liten i Sverige i jämförelse med travsporten.
          </p>
          <pb facs="riksdagen-motions-pdf/data/199900/mot_199900_Mj_0237/mot_199900_Mj_0237-0002.pdf"/>
          <p xml:id="i-Xhotm8taQFLFGPSvDen8Vr">
            I Sverige ökar emellertid intresset för galoppsporten. Ett intresse
            som växt Mot. 1999/2000 dels genom ökad marknadsföring och en
            = kvalitetshöjning av MJI237 tävlingshästarna, dels genom import
            av tävlingshästar och ett intensifierat avelsarbete. Den inhemska
            fullblodsaveln och dess organisationer, samt ATG har vidtagit
            åtgärder för att stödja och utveckla fullblodsaveln. För några
            år sedan infördes speciella premier i löpningarna för svenskfödda
            hästar. Enligt uppgift har dessa premier och andra åtgärder haft
            en positiv inverkan på den svenska fullblodsaveln. Liknande premier
            finns också för den svenskuppfödda travhästen. Svensk halvblodsavel
            är en del av det svenska kulturarvet och bidrar till att många
            barn, ungdomar och äldre får en meningsfull och socialt utvecklad
            fritidssysselsättning. Därtill bidrar aveln till betydande intäkter
            för lantbruksnäringen och bidrar även till det svenska öppna landskapet.
            För att stötta halvblodshästens avel för framtiden, så bör liknande
            uppfödarpremier inrättas som finns inom travhästaveln och fullblodsaveln.
            Inkomstmöjligheterna är väldigt små när det gäller halvblodshästen.
            Därför skulle det med säkerhet gynna aveln om det införs speciella
            uppfödarpremier till den svenska halvblodsaveln.
          </p>
          <p xml:id="i-5TFegcS7fueWbtSbxyfEbq">
            Hemställan
          </p>
          <p xml:id="i-RKDQiSps7Zv1uH7R4a834r">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om den
            svenska halvblodsaveln och införande av uppfödarpremier.
          </p>
          <p xml:id="i-VC1aC3xJXwpq1d3mWgq9f2">
            Stockholm den 1 oktober 1999
          </p>
          <p xml:id="i-2p5A9ka3akDfWfShXYKKXQ">
            Birgitta Sellén (c) Erik Arthur Egervärn (c)
          </p>
        </div>
      </div>
    </body>
  </text>
</TEI>
