<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00453">
  <teiHeader>
    <fileDesc>
      <titleStmt>
        <title>Den ojämlika folkhälsan</title>
        <author corresp="i-PMx51X9QbaLUMtQNq6sVfz i-HA8qZKZU3je8nF69VtPrqk">av Matilda Ernkrans och Eva-Lena Jansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den ojämlika folkhälsan</title>
          <idno type="rdwebb">GZ02So453</idno>
          <rs type="number">So453</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So453/text</ref>
          <ref type="dokument_url_html">http://data.riksdagen.se/dokument/GZ02So453</ref>
          <ref type="dokumentstatus_url_xml">http://data.riksdagen.se/dokumentstatus/GZ02So453</ref>
          <ref type="doc">http://data.riksdagen.se/fil/C1664D24-6157-4E1A-AF69-061FF63C2E9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q1SuRLTgy42G5JiaYSmKVJ" type="signed"/>
        <correspContext corresp="i-Q1SuRLTgy42G5JiaYSmKVJ">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction type="numbering" xml:id="i-YXF74Ms6sFbEaUgCT4u9D7">
          <date when="2011-10-06"/>
        </correspAction>
        <correspAction type="submission" xml:id="i-Y8DDc7XdZVTNw9KCn7Kjoo">
          <date when="2011-10-05"/>
        </correspAction>
        <correspAction type="transfer" xml:id="i-EkNkKJnaH65h7bXeYFjrAR">
          <date when="2011-10-03"/>
        </correspAction>
        <correspAction type="assigned" xml:id="i-Q5AVLmxeUdVeEuhpC3vFc2"/>
        <correspContext corresp="i-Q5AVLmxeUdVeEuhpC3vFc2">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Xckbzbw3xmbi7PrAJngKZC">
            Förslag till riksdagsbeslut
          </head>
          <p xml:id="i-QXnYiTdfqbhnNcXdeX64pG">
            Riksdagen tillkännager för regeringen som sin mening vad som
            anförs i motionen om åtgärder för att förbättra folkhälsan.
          </p>
        </div>
        <div type="motContent">
          <head type="h1" xml:id="i-AxkoDFjJXFrC1m8x5NEdG8">
            Motivering
          </head>
          <p xml:id="i-FZojWe9tZJNh3yuNxcZwBC">
            Ett framgångsrikt folkhälsoarbete bygger på ett gemensamt ansvarstagande
            mellan individen och samhället. Individens möjligheter att göra
            hälsofrämjande val ska stödjas av samhället. Men vi socialdemokrater
            anser samtidigt att folkhälsoarbetet och kopplingen till att minska
            klyftorna i samhället måste tydliggöras. De stora hälsoskillnaderna
            i Sverige är djupt orättvisa och extremt kostsamma för samhället.
          </p>
          <p xml:id="i-AaZu9t26pSAQSTAw6wDcvc">
            Människors hälsotillstånd påverkas inte bara av individuella
            levnadsvanor utan också av samhälleliga faktorer. Det finns stora
            hälsoskillnader mellan individer och mellan olika delar av landet.
            Mäns och kvinnors hälsotillstånd och livschanser har ett tydligt
            socioekonomiskt mönster där rika, välutbildade människor och yrken
            med hög status har ett markant försprång. Eftersom den ojämna
            fördelningen av hälsa i princip kan påverkas genom politiska beslut
            är ojämlikhet i hälsa mellan olika socioekonomiska grupper en
            av de största utmaningarna på hälsoområdet. Minskade sociala och
            ekonomiska klyftor är det mest verkningsfulla medlet för en bättre
            folkhälsa.
          </p>
          <p xml:id="i-PLPLFQ673gxZUGk6q2E4aY">
            Det betyder att den ekonomiska politiken ska verka utjämnande
            samtidigt som det görs satsningar på arbete, bra utbildning för
            alla, integration och värnandet av den generella välfärden. Vi
            föreslår att regeringen tillsätter en kommission för jämlik hälsa.
            Uppdraget ska vara att identifiera oacceptabla förhållanden som
            leder fram till skillnader i befolkningens hälsa samt ta fram
            förslag på hur vi kan minska hälsoklyftorna. Uppdragets omfattning
            ska vara brett. Det kan handla om att studera ojämlika förhållanden
            i vården som leder till kortare livslängd beroende på var i landet
            man bor. Men det kan också handla om att granska den ekonomiska
            politiken och hur den påverkar människors livschanser och möjligheten
            till en bättre hälsa. Hälso- och sjukvården har en viktig roll
            när det gäller individuellt förebyggande och hälsofrämjande arbete.
          </p>
          <p xml:id="i-TeSZTe13Y91yKfkew1hVdH">
            Vi vill ha ett tydligt ansvar med visioner för hälso- och sjukvården
            i arbetet med förbättrad folkhälsa. För att arbetet i större utsträckning
            ska utgå från befintlig kunskap och evidens på området bör nationella
            riktlinjer utarbetas inom detta område. Vårdpersonalen ska ha
            tillgång till effektiva verktyg i form av strukturerade program
            för hur man tillsammans med patienten gemensamt kan ta sig an
            livsstilsproblem såsom övervikt, rökning, missbruk eller brist
            på motion.
          </p>
          <p xml:id="i-EDMQeHebpeaFz3CSfXyEEr">
            Idrotten bidrar till folkhälsa, demokrati och integration för
            människor i alla åldrar i hela Sverige. När vi säger idrott för
            alla, på lika villkor menar vi givetvis även barn och ungdomar
            med särskilda behov och oberoende av kön, bakgrund och etnicitet.
            Det är viktigt att det utvecklas ett större utbud av idrotts-
            och motionsaktiviteter som vänder sig till de grupper som i liten
            utsträckning deltar i det utbud som finns idag.
          </p>
          <p xml:id="i-5xvXGmwsWh5rvMDX6Lz1mM">
            Till sist menar vi också att folkhälsoarbete riktat mot äldre
            bör vara en prioriterad fråga. Förebyggande arbete främjar folkhälsan
            och livskvaliteten och kan skjuta upp vård- och omsorgsbehov vilket
            är viktigt både ur ett mänskligt och ur ett samhällsekonomiskt
            perspektiv. Äldre ska ha förutsättningar att leva ett aktivt liv
            tillsammans med andra. Effekten av hälsosam kost och motion är
            stor även bland äldre och kan motverka depressioner och förebygga
            fallolyckor och frakturer.
          </p>
        </div>
        <div type="motSignatures">
          <list>
            <item xml:id="i-SPv92PwAMmuRax5EXLh9Za" who="i-PMx51X9QbaLUMtQNq6sVfz">
              Matilda Ernkrans (S)
            </item>
            <item xml:id="i-C6zR8R8CFhLjiabiHJ4bjd" who="i-HA8qZKZU3je8nF69VtPrqk">
              Eva-Lena Jansson (S)
            </item>
          </list>
        </div>
      </div>
    </body>
  </text>
</TEI>
