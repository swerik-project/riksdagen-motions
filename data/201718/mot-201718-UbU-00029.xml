<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-00029">
  <teiHeader>
    <fileDesc>
      <titleStmt>
        <title>En svensk till Mars och andra förslag till en svensk rymdstrategi</title>
        <author corresp="i-XNhzoo8e4qc1cM8U6t4ep8">av Mathias Sundin (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:29 av Mathias Sundin (L)</title>
          <idno type="rdwebb">H50229</idno>
          <rs type="number">29</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H50229/text</ref>
          <ref type="dokument_url_html">http://data.riksdagen.se/dokument/H50229</ref>
          <ref type="dokumentstatus_url_xml">http://data.riksdagen.se/dokumentstatus/H50229</ref>
          <ref type="docx">http://data.riksdagen.se/fil/5DD27413-161E-454E-B74B-C122ABA9DE3C</ref>
          <ref type="pdf">http://data.riksdagen.se/fil/598C666F-210B-4880-8417-50D75DBD9492</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7tiuYfDcCBxKbbgWCvVUbV" type="signed"/>
        <correspContext corresp="i-7tiuYfDcCBxKbbgWCvVUbV">
          <note type="signatory" corresp="i-XNhzoo8e4qc1cM8U6t4ep8"/>
        </correspContext>
        <correspAction xml:id="i-K2KS3y74FRcY5wZzaD1GxA" type="submitted">
          <date when="2017-09-14"/>
          <time when="15:21:45"/>
        </correspAction>
        <correspAction xml:id="i-DRyedxpdrTHmvyF3f7wpq8" type="reviewed">
          <date when="2017-09-21"/>
          <time when="17:23:34"/>
        </correspAction>
        <correspAction xml:id="i-PUCszLa5SLutsxnqfq3F3" type="referred">
          <date when="2017-10-13"/>
        </correspAction>
        <correspAction xml:id="i-3JAfjSx5vt5wi1Snn4iK1V" type="assigned">
          <date when="2018-05-03"/>
          <time when="16:39:42"/>
        </correspAction>
        <correspContext corresp="i-3JAfjSx5vt5wi1Snn4iK1V">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-RXG4UMdinvtqDkraXm7MSX" type="behandlas_i"/>
        <correspContext corresp="i-RXG4UMdinvtqDkraXm7MSX">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D5zrnq6fDqD7SG6RVZvqnX" type="motHeader">
        <div xml:id="i-TECZB6WvBzbLU1M3JPTNh3" type="motTitle">
          Motion till riksdagen 2017/18:29 av Mathias Sundin (L) En svensk
          till Mars och andra förslag till en svensk rymdstrategi
        </div>
      </div>
      <div xml:id="i-U76zcrtKoQLmbPKDJUwd3F" type="motBody">
        <div xml:id="i-MUYXZWrCYEiZLv5D4TdD7z" type="motProposal" subtype="förslag">
          <head xml:id="i-VYQVNWqNZEAZpvabG9rXi1">
            Förslag till riksdagsbeslut
          </head>
          <list xml:id="i-EfgSmgj8JP65emn5W5QEkf">
            <item xml:id="i-CYFNLir8qurAm8T7brfVs8" sortKey="Yrkande 1">
              Riksdagen ställer sig bakom det som anförs i motionen om att
              dessa mål ska tillföras en svensk rymdstrategi och tillkännager
              detta för regeringen.
            </item>
          </list>
        </div>
        <div xml:id="i-yZ47qyZDRfX96EWS12RSt" type="motContent">
          <head xml:id="i-28eH2YLoeWAVRn9vTyQdzf" type="h1">
            Motivering
          </head>
          <p xml:id="i-2gAG2yWbGuwHv32egbbodv">
            Sverige har en chans att låta en högteknologisk tillväxtindustri
            växa fram i Sverige, samtidigt som vi bidrar till mänsklighetens
            utveckling. En ny rymdkapplöpning har börjat. Sverige har missat
            starten, men tack vare årtionden av rymdverksamhet har vi en plats
            knappt efter täten. För att komma ifatt behöver vi ha en tydlig
            idé om Sverige som rymdnation, något som saknats på regerings-
            och riksdagsnivå. Nu kan det bli ändring på det, när en rymdstrategi
            ska tas fram. Det är viktigt att den fångar upp det stora skiftet
            som nu sker inom rymdområdet. Tidigare var du tvungen att vara
            supermakt för att kunna driva rymdutvecklingen framåt på ett substantiellt
            sätt. Fortfarande är nationer viktiga, men nu har ett gäng entreprenörer
            klivit fram, med Elon Musk i spetsen, vilket kommer skapa en accelererande
            utveckling. Om Sverige är på hugget kommer många av dessa etablera
            sig i Sverige. Vi har både geografiskt läge och teknikkunnande
            för att kunna bli ett framstående rymdland.
          </p>
          <p xml:id="i-TyipTzPTp3kz7ZS862kwvr">
            Därför behöver målen i rymdstrategin vara konkreta, samtidigt
            som vi är beredda på att snabbt agera när nya möjligheter uppstår.
            Politikens främsta roll ska vara att undanröja hinder. Här är
            sex punkter som bör finnas med i rymdstrategin.
          </p>
          <head xml:id="i-AXGs9jXMkTWtQSJ27JW2F" type="h2">
            Utveckla Esrange
          </head>
          <p xml:id="i-SL3YfQYN4Zk8V2YsnF7Az3">
            Förutom kunnande från 50 års erfarenhet med raketutskjutningar
            så har svenska raketbasen utanför Kiruna en fördel av sitt läge.
            Det finns enorma ytor obebyggd mark kring basen, vilket gör den
            perfekt för testverksamhet och uppskjut där saker ramlar ner så
            småningom. Dessutom är det lite flygtrafik i området. Ett utvecklat
            Esrange har möjligheter att bli en viktig plats för europeiska
            satellituppskjut med tillhörande företag och forskning. För att
            utveckla basen tycker vi dock att det behövs kommersiella partners
            som delar på risk och bidrar till utvecklingen.
          </p>
          <head xml:id="i-AjT7rExf1tp89prbZo2NoE" type="h2">
            Möjliggör rymdturism
          </head>
          <p xml:id="i-QehWcym2ovAkb6V9VKACfn">
            Hittills har bara drygt 500 personer varit ute i rymden. Det
            kan ändras kraftigt när kortare resor upp i rymden börjar erbjudas.
            Ansari Xprize lanserade idén om vanliga människor som turister
            i rymden. Richard Branson köpte det vinnande teamet och bildade
            Virgin Galactic. Många trodde att rymdturistbranschen skulle vara
            i full gång vid det här laget, men det har tagit längre tid än
            väntat. Nu ser Bransons team ut att vara på gång, med flera lyckade
            testflygningar. Ännu mer framgångsrika har Blue Origin varit.
            Det bildades i början av 2000-talet av Amazons grundare, Jeff
            Bezos, och har under senaste året skjutit upp och landat samma
            raket fem gånger. Med start inom ett år eller två kommer Blue
            Origin erbjuda passagerare att följa med en sådan resa och få
            möjlighet att se jorden uppifrån.
          </p>
          <p xml:id="i-UjTLfVGDRMpJNobBcpkLpZ">
            I Sverige finns Spaceport Sweden under ledning av eldsjälen Karin
            Nilsdotter. De planerar att använda sig av en vanlig flygplats
            och tillsammans med själva rymdresan också erbjuda andra norrländska
            naturupplevelser.
          </p>
          <p xml:id="i-LSFhwPxnToc5mmgTAvitYp">
            Sverige har en mycket god chans att etablera Europas första rymdhamn,
            men de bolag som är intresserade av att verka här har ingen att
            prata med. Ge Rymdstyrelsen i uppdrag att verka för rymdturism
            och ta fram ett ansökningsförfarande för de bolag som vill ha
            sin verksamhet i Sverige.
          </p>
          <head xml:id="i-XtgzY5zZc5QDJPifE5gQFv" type="h2">
            Lag om asteroidbrytning
          </head>
          <p xml:id="i-EqJtYnzp8vJgoX5vDNutDi">
            För att man ska kunna bo och leva i rymden kommer mineraler och
            naturtillgångar på asteroider behöva användas. Flera projekt,
            både kommersiella och inom forskning, kring asteroidbrytning finns
            runt om i världen, även i Sverige. Att åka till asteroider för
            att bryta mineraler känns verkligen som science fiction.
          </p>
          <p xml:id="i-L7NBTizYMpHoeDq3CbjBs5">
            Faktiskt är det verkligare än så. Det finns cirka 100 000 near-Earth
            asteroids, NEA, varav flera innehåller enorma mängder mineraler.
            Esa visade med Rosetta hur nära man kan komma en komet, och på
            samma sätt kan vi landa på asteroider.
          </p>
          <p xml:id="i-XoYkuQp5GrjNzXRwC6nJKx">
            ”Asteroidbrytning kan inte bara utöka jordens resursbas av vissa
            mycket dyrbara material, utan också öppna portarna till ny teknik
            för att använda resurser på plats i rymden. Det kan resultera
            i kostnadseffektiva, storskaliga rymdstrukturer och tillförlitliga
            supportsystem för människor, säger Reza Emami som är professor
            för rymdtekniska system vid Luleå tekniska universitet.
          </p>
          <p xml:id="i-R7HfLiU2Uw6TQTREpTU7f3">
            Det finns även en svensk affärsman som kommit långt med sitt
            projekt om en privatfinansierad rymdfarkost till en asteroid.
            Det är alltså inte bara till jorden mineralerna ska, utan de ska
            framförallt användas för att bygga saker i rymden. Gravitationen
            är en väldigt bra grej för oss som vill stå stadigt på marken,
            men den gör också att det är väldigt dyrt att transportera ut
            saker i rymden. Ska vi kunna ha en större närvaro i rymden behöver
            vi kunna bygga saker utanför jordens gravitation.
          </p>
          <p xml:id="i-AzkHJhieKhjMfybZbzTjGG">
            USA klubbade 2016 en lagstiftning som säger att företag verksamma
            i USA har rätt till de mineraler de bryter på en asteroid. Luxemburg
            antog en liknande lag 2017.
          </p>
          <p xml:id="i-7a1fZNL4hbX8vYCKMvmSEY">
            Sverige borde också se till att ta fram en sådan lagstiftning.
            Det skulle göra att företag verksamma inom området kan välja Sverige
            som ett land att finnas i. Det skulle också vara en mycket stark
            signal till hela rymdindustrin att vi ligger i framkant. Att vi
            dessutom har forskning på området gör vår trovärdighet ännu större.
            Vi borde också via FN driva på för en internationell överenskommelse.
          </p>
          <head xml:id="i-3npiU1DNM79EdMHTiDwuDt" type="h2">
            Stöd till rymdstartups
          </head>
          <p xml:id="i-HQmGb8nCVhj55cV15DeZMg">
            Sverige har ett stort antal framgångsrika internetstartups som
            Spotify, Klarna, Minecraft och Skype. Inom rymd finns det väldigt
            stora möjligheter, både i byggandet av satelliter, raketer och
            annan teknisk utrustning till rymdprojekt men kanske ännu mer
            kring de data vi får från rymden. Sverige har ett antal företag
            verksamma inom rymd, med Ruag Space och GKN som de största. De
            bygger bland annat delar till raketer och satelliter. Delvis jobbar
            de med kontrakt från Esa, som är tvingade att köpa från de länder
            som ger pengar till exempelvis Arianeraketen. Enligt en internationell
            bedömning håller de svenska bolagen så hög kvalité att om Esas
            upphandlingar skedde på en fri marknad hade de stor potential
            att växa. Att ändra Esas märkliga struktur görs inte i en handvändning,
            men med en växande privat rymdbransch i Sverige kan flera möjligheter
            finnas.
          </p>
          <p xml:id="i-RY8G1cqK116BdpQWQ5w1Lf">
            Esa har en intressant inkubatorsatsning där startups får del
            av medel från Esa och från svenskt håll för utveckling av sina
            bolag. Det finns ett stort antal privata och offentligt ägda inkubatorer
            i Sverige som skulle gynnas av att bli duktigare på rymdstartups
            och staten kan bidra till det.
          </p>
          <head xml:id="i-KYb5xWWXWE6f7uLoWhVMBL" type="h2">
            Fler svenska astronauter
          </head>
          <p xml:id="i-7WQE7VSJng8zA2kcSoDQ94">
            Det är över tio år sedan Christer Fuglesang sköts upp från Cape
            Canaveral i Florida och därmed blev Sveriges förste astronaut.
            Han är också den hittills ende svenske astronauten.
          </p>
          <p xml:id="i-UtGjG8os3wBcCtoYiGW3uH">
            Det finns ett starkt samband mellan ett lands pengar till Esas
            program för bemannad rymdfart och hur många astronauter ett land
            får. Sedan Fuglesang blev uttagen till astronautprogrammet i början
            på 1990-talet har pengarna dit från svensk del minskat kraftigt.
            Inget inspirerar ungdomar (och andra) mer till rymd- och teknikintresse
            än astronauter. Rymden är en inkörsport för tyngre ingenjörsstudier.
            Christer Fuglesang har varit en strålande ambassadör för naturvetenskap
            och forskning i Sverige för både stora och små. Dessutom bedriver
            astronauterna viktig forskning ute i rymden.
          </p>
          <p xml:id="i-4p87R1YH3nKyBvgA9o94eW">
            Det är också viktigt att ungdomar som växer upp i Sverige vet
            att de bor i ett land där man kan bli astronaut. Ge Rymdstyrelsen
            i uppdrag att arbeta för fler svenska astronauter och omdirigera
            svenska pengar till programmet för bemannad rymdfart inom Esa.
          </p>
          <head xml:id="i-R8qUtdMbSVaXHoHK7kJVvp" type="h2">
            En svensk till Mars
          </head>
          <p xml:id="i-VyLbmw86SbxojbW7hfTvNP">
            Mars är vår nästa stora upptäckt, nästa stora utforskning. Det
            finns två huvudsakliga skäl att kolonisera Mars. Det första är
            defensivt, det andra offensivt – och viktigast.
          </p>
          <p xml:id="i-QUJFYsvAomTf9TkSJtbmgP">
            Det defensiva skälet är att vi bor på en skör liten blå planet,
            vilket inte minst de första bilderna på jorden från rymden tydliggjorde.
            De senaste 450 miljonerna år har mellan 75 och 96 procent av allt
            liv på planeten utplånats vid olika tillfällen. Mest känd är meteoriten
            som slog ner och dödade dinosaurierna. Om nu hårddisken nästan
            helt raderats fem gånger, kanske det är läge att göra en backup?
            Därför behövs en självförsörjande koloni på Mars.
          </p>
          <p xml:id="i-5UfUhr2YigM89Vh8qujTD2">
            Det offensiva skälet är som sagt viktigast. Varje generation
            har ett ansvar att föra mänskligheten framåt. Under årtusenden
            har vi tagit stora risker, gett oss ut på haven och sökt det nya.
            På 1900-talet lämnade vi jordens trygga gravitation för första
            gången och 1972 hade tolv personer besökt månen. Sedan dess har
            ingen människa varit utanför låg omloppsbana kring jorden. Det
            är dags för nästa äventyr.
          </p>
          <p xml:id="i-FCWPYz2eEjFnYfMRmNeDe9">
            Att åka till och framförallt kolonisera Mars blir det största
            äventyret i mänsklighetens historia. Brutalt svårt, väldigt dyrt
            och mycket farligt. Ingen plats på jorden är så ogästvänlig som
            Mars. En bra dag mitt i sommaren kan det bli några plusgrader
            (men luften går inte att andas för en människa). En vinternatt
            kan temperaturen nå 150 minusgrader. En enkel resa tar ett halvår.
            Ändå är det den bästa platsen i solsystemet att expandera till;
            alternativen är värre.
          </p>
          <p xml:id="i-5fydRys4W9wPSUT48P6zat">
            Mars kommer bli något mänskligheten kan samlas kring. Det kommer
            kräva insatser av hundratusentals människor runt hela världen
            om vi ska lyckas. Vi kommer uppfinna och utveckla tusentals prylar
            och lösningar, som också kommer hjälpa oss leva bättre liv här
            på jorden.
          </p>
          <p xml:id="i-Rh6qfk48aZMWCcgttohzbB">
            Om vi lyckas etablera oss på Mars blir vi en ras som bor på två
            planeter. Den största förändringen i mänsklighetens historia.
          </p>
          <p xml:id="i-m3sC4dqMJVbmZB8xBsoHc">
            Att skicka en svensk till Mars är något alla svenskar kan samlas
            kring. Ett gemensamt projekt för vårt land. Personen kommer som
            ingen annan symbolisera ett land som strävar framåt och uppåt.
            Det skickar en mycket stark signal, inte minst till alla ungdomar,
            att inget är omöjligt. Ett sådant Sverige vill jag se.
          </p>
        </div>
        <div xml:id="i-S5rAWm5qHAtt4Q1cxKpe9w" type="motSignatures">
          <list xml:id="i-Fyb3SnX3F9cGVnWfa9YWbw">
            <item xml:id="i-BwPK3i1fbdnocjKXxnmjYF">
              Mathias Sundin (L)
            </item>
          </list>
        </div>
      </div>
    </body>
  </text>
</TEI>
