<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00115">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__115/mot_1969__ak__115-001.pdf"/>
      <fw xml:id="i-KrkRRLTcQLVKYuqz4BWmy2">
        Motion i Andra kammaren, nr 115 år 1969 5
      </fw>
      <div xml:id="i-LbuBkLoHFMYxWjbngisLE7" type="motHeader">
        <div xml:id="i-WFHAD9aN9JKzjXxwTMr6ib" type="motTitle"/>
        <div xml:id="i-KEaSTjFjctaF8it88qKvEK" type="motSubmissionInfo"/>
      </div>
      <div xml:id="i-7anWcbHdR44VPrUvW3iCAX" type="motBody">
        <div xml:id="i-LT3FSz4xCdheEUkKBLJLKE">
          <p xml:id="i-7G9bDXcT4noc4jGttVsZ2y">
            Nr 115
          </p>
          <p xml:id="i-X4xKoQrU8bb2swn9hw4Yx9">
            Av herr Holmberg m. fl., om åtgärder för att fördjupa och stärka
            det svenska folkstyret.
          </p>
          <p xml:id="i-5edRKM7NfCXiY1J6QDoUMq">
            (Lika lydande med motion nr 97 i Första kammaren)
          </p>
          <p xml:id="i-B4GCANH1oS34cghd36iRvT">
            Demokratin i dess ideala utformning, som innebär att varje medborgare
            har möjlighet att personligen delta i de politiska besluten, kan
            inte fullt ut förverkligas i det moderna samhället. Lika klart
            är emellertid att man kan vara närmare eller längre bort ifrån
            idealtillståndet. Folkstyrelsen kan vara engagerande och livskraftig
            men den kan också reduceras till en formalitet. Det finns anledning
            att erinra om att demokratin är en besvärlig och öm- tålig styrelseform,
            som inte är något »absolut&gt; eller en gång för alla givet. I
            demokratins väsen ligger att den ständigt måste diskuteras och
            utvecklas för att inte stelna i formerna. Demokratin måste alltid
            försvaras, breddas och fördjupas. Alltsedan de stora rösträttsreformerna
            i början av detta århundrade har vårt politiska system varit i
            stort sett oförändrat. Regeringsmakten har där- till under mycket
            lång tid legat förankrad hos ett och samma parti. En poli- tisk,
            administrativ och ekonomisk maktkoncentration har utvecklats,
            vilken i förening med de centraliseringstendenser, som ligger
            i det tekniskt avan- cerade samhället, har lett till en försvagning
            av folkstyrelsen. Därför har vi också under en följd av år tagit
            upp demokratifrågorna till diskussion och aktualiserat en rad
            angelägna frågor, som sammanhänger med den levande folkstyrelsen.
            . När vi ånyo tar upp dessa frågor sker det delvis mot bakgrund
            av nya inslag i samhällsbilden, vilka ytterligare ger aktualitet
            åt problemställningen. Vi har under senare tid fått uppleva en
            djupt oroande utveckling, som inneburit ett ökat inflytande från
            åskådningar med klart odemokratiska inslag. Extrema vänstergrupper
            har tillgripit våld och utomparlamentariska metoder. Man har uttalat
            sitt förakt för demokratin som styrelseform och visat förståelse
            för samhällsomstörtande verksamhet, revolutioner och dik- tatur.
            | ; ; Demonstrationsrätten, som är en av demokratins viktiga hörnstenar,
            har missbrukats genom att våld och övergrepp tillgripits. Demonstrationerna
            har understundom urartat till upplopp och ockupation av skolor
            och andra insti-
          </p>
          <pb facs="riksdagen-motions-pdf/data/1969/mot_1969__ak__115/mot_1969__ak__115-002.pdf"/>
          <fw xml:id="i-THkaDHED3TeotDXrzeCwZn">
            6 Motion i Andra kammaren, nr 115 år 1969
          </fw>
          <p xml:id="i-9BDqhwdG1EXRZdcqpRJ8Z7">
            tutioner. Den nedlåtande attityd mot demokratin och det förakt
            för demokra- tiska arbetsmetoder som kommit till uttryck under
            senare tid hör direkt samman med att man medvetet sökt riva ned
            de grundvalar på vilka folk- styrelsen vilar. Den ensidiga kritiken
            mot det s. k. masskonsumtionssamhäl- let och det kapitalistiska
            systemet tar sig ofta formen av ett angrepp på rätts- samhället
            och demokratin som styrelseform. Det är viktigt att slå fast att
            demokratin inte kan fortleva i ett land utan en grundläggande
            ekonomisk frihet. Medborgarna måste ha möjligheter att välja mellan
            olika sysselsättning, arbetsgivare, varor, boendeformer, utbild-
            ningsvägar, sparmål och fritidsmiljöer. Endast i ett sådant samhälle,
            där medborgaren själv har inflytande på sin livssituation och
            genom sin egen efterfrågan medverkar till att styra produktionens
            inriktning, är demokratin möjlig. Det finns ingen socialistisk
            ekonomi som kunnat förenas med folk- styrelse i egentlig mening.
            Endast i ett samhälle, där man är beredd att motverka maktkoncentration
            och verka för en decentralisering av de ekonomiska besluten, kan
            demokra- tin fördjupas och utvecklas. Hos varje maktkoncentration
            ligger en fara för demokratin. Det gäller antingen makten i för
            hög grad koncentreras till enskilda eller till staten. Eftersom
            en fungerande demokrati måste bygga bl. a. på en väl avvägd maktbalans
            mellan olika intresseriktningar, bör samt- liga demokratiska partier
            verka för att skapa ett samhälle med flera sins- emellan oberoende
            maktcentra som effektivt kan balansera varandra. Detta förutsätter
            en mera långtgående fördelning av makten, vilket kan åstadkom-
            mas genom en ökad decentralisering samt genom ett till alla spritt
            enskilt ägande. Att slå tillbaka attackerna, att hävda demokratins
            intressen är ett ansvar som åvilar det demokratiska samhällets
            institutioner och myndigheter, de ideella och fackliga organisationerna
            i vårt land samt ytterst de demokra- tiska partierna. Skolan har
            en viktig uppgift då det gäller att skapa förståelse för demo-
            kratins värden och de krav den demokratiska styrelseformen ställer
            på oss som individer. Skolundervisningens demokratiska fostran
            måste därför för- stärkas. Ett stort ansvar vilar även på massmedia.
            Radion och televisionen måste med hänsyn till sin dominerande
            roll på opinionsbildningens område bättre beakta sin uppgift när
            det gäller att värna om demokratin och dess värderingar. Detta
            är desto mer angeläget eftersom Sveriges Radio genom sin monopolställning
            och sitt avtal med staten har en klart uttalad skyldighet härtill.
            Samtidigt som vi hävdar demokratins företräden, de ordnade parlamenta-
            riska metoderna framför det organiserade våldet måste vi också
            ställa oss frågan: »Hur fungerar vår demokrati? Är den effektiv
            och levande?» Det tycks nämligen i det högt utvecklade samhället
            finnas en ofrånkomlig tendens att medborgarnas inflytande blir
            mer och mer formellt och därmed
          </p>
          <pb facs="riksdagen-motions-pdf/data/1969/mot_1969__ak__115/mot_1969__ak__115-003.pdf"/>
          <fw xml:id="i-Cc4kNqMTSTNc5qy8KYzat">
            Motion i Andra kammaren, nr 115 år 1969 7
          </fw>
          <p xml:id="i-Wr5Y5eZnm5bTNwyz1xsgQe">
            mindre reellt. Ett faktum är att många människor i dag upplever
            en makt- löshet och ett främlingskap inför politiken. En levande
            folkstyrelse kräver intresse och engagemang. Därför måste reformer
            genomföras på olika om- råden, som ger medborgarna en ökad insyn
            och en direkt medbestämmande- rätt på olika samhällsområden.
          </p>
          <p xml:id="i-UiirSLeomBX4fRemnxB8Xg">
            En levande demokrati kräver maktväxling
          </p>
          <p xml:id="i-UDvB1Fyb31HzVopUNyFYXr">
            En av orsakerna till att folkstyrelsen försvagats och uttunnats
            i vårt land är att regeringsmakten under så lång tid legat förankrad
            hos ett och samma parti — det socialdemokratiska partiet. Orsakerna
            har i stor utsträckning kunnat sökas i en föråldrad författning,
            som verkat konserverande på parti- strukturen och försvårat en
            växling vid makten. Det måste betraktas som grundläggande för
            en levande folkstyrelse att maktväxlingsprincipen accepteras som
            ett naturligt inslag. Socialdemokra- terna är synbarligen icke
            beredda att ansluta sig härtill. De konkreta reformåtgärder som
            diskuterats är naturligtvis i första hand en bättre fungerande
            författning. Det var den borgerliga oppositionen som gick i spetsen
            för författningsreformen med dess krav på en direktvald enkammare.
            Ett betydande steg har också tagits genom det första beslutet
            — grundat på en kompromiss — som antagits angående författningsrefor-
            men. Därmed skulle ett enkammarsystem med direkta val och en rättvis
            mandatfördelning kunna tillämpas fr. o. m. 1970. En viktig förutsättning
            för en fungerande demokrati är vidare att riks- dagen kan ges
            effektivare arbetsformer. De mer eller mindre fasta råd som regeringen
            i dag arbetar med och som på avgörande punkter har tillgång till
            material som är betydelsefullt för samhällsplaneringen saknar
            inte bara konstitutionell förankring utan är också undandragna
            riksdagens insyn. Det föreligger därför risk att oppositionspartierna
            ställs helt vid sidan av ett politiskt inflytande på den centrala
            och ekonomiska planeringen. Möjlig- heten att bedriva en effektiv
            oppositionspolitik kan bli allvarligt begränsad, om oppositionspartierna
            inte ges insyn i rådens arbete och får tillgång till det utredningsmaterial
            som ligger till grund för rådens diskussioner och ställningstaganden.
            I den mån råden representerar grupper och intressen utanför det
            parlamentariska systemet får samarbetet också drag av en för svensk
            konstitution främmande korporativism. Det fortsatta författningsarbetet
            bör därför självfallet inriktas på att åstad- komma en väl fungerande
            ordning för det parlamentariska systemet och för folkets valda
            representanter. Men det är inte nog. Det räcker inte med att medborgarna
            endast vart fjärde eller vart tredje år kan göra sin stämma hörd.
            Möjligheterna att även mellan valen få en chans till en direkt
            med- bestämmanderätt måste tillvaratagas.
          </p>
          <pb facs="riksdagen-motions-pdf/data/1969/mot_1969__ak__115/mot_1969__ak__115-004.pdf"/>
          <fw xml:id="i-QBR95MzWCPpmi7YfgixqzU">
            8 Motion i Andra kammaren, nr 115 år 1969
          </fw>
          <p xml:id="i-7eQtmANP7TxaKmLneB5zCr">
            Folkomröstningar
          </p>
          <p xml:id="i-GvKdqX9BXi8fRzEQzKtEsw">
            Genom folkomröstningar beslutande eller rådgivande — ges medbor-
            garna en möjlighet att direkt påverka de politiska besluten. Folkomröstnings-
            institutet innebär ett värdefullt komplement till det parlamentariska
            sty- relseskicket och kan öka medborgarnas intresse och engagemang
            för de politiska frågorna. Lika väl som folkomröstningarna anses
            ha stor betydelse för att höja den politiska aktiviteten i ett
            system med permanent samlings- regering, skulle användandet av
            folkomröstningar även i ett parlamentariskt system vara ett värdefullt
            inslag. Demokratin i vårt land — där regerings- makten sedan lång
            tid ligger förankrad hos samma parti — skulle genom folkomröstningsinstitutet
            tillföras en värdefull stimulans. Tanken på folkomröstningar har
            ofta förknippats med rikspolitiken och avsetts ifrågakomma endast
            i väsentliga frågor där det är av särskild vikt att folkets vilja
            direkt får påverka besluten. Även kommunala folkomröst- ningar
            borde kunna övervägas. De kommunala frågorna rör medborgarna på
            ett näraliggande sätt och bör också vara lätta att överblicka.
            Vi anser sålunda att nu gällande bestämmelser om rådgivande folkomröst-
            ning skall bibehållas, kompletterade med nya regler om beslutande
            folk- omröstning. I den rådgivande folkomröstningen skall garantier
            skapas för att varje berörd meningsriktning själv får utforma
            sin frågeställning och att inga andra frågor uppställs än sådana
            som kan besvaras med ja eller nej. Beslutande folkomröstning skall
            avse godkännande eller avvisande av ett fullt utarbetat lagförslag.
            Beslutande folkomröstning kunde bli en minoritetsgaranti genom
            att en på visst sätt bestämd del av riksdagen får rätt att kräva
            att av majoriteten godkänt förslag underställes folkomröstning
            före ikraftträdandet. Regeringen bör även ha rätt att anordna
            en beslutande folkomröstning om ett förslag som avvisats av riksdagen.
          </p>
          <p xml:id="i-CYjSQBrnKg3JnJh5xTGrJt">
            Kollektivanslutningen
          </p>
          <p xml:id="i-9u6oqgUCDaqCXHZ6ds38ts">
            Som en grundläggande demokratisk rättighet räknas varje medborgares
            rätt att själv bestämma sin partitillhörighet. Lika självklart
            är det att val- hemligheten är tryggad och att ingen skall behöva
            avslöja sin politiska hemvist. Dessa principer som är omistliga
            i ett demokratiskt samhälle gäller emel- lertid inte alltid och
            för alla i vårt land. Som en odemokratisk kvarleva från en gammal
            tid existerar alltjämt kollektivanslutning av fackföreningsmed-
            lemmar till politiskt parti. I själva verket är den helt övervägande
            delen av det socialdemokratiska partiets medlemmar sådana som
            tvångsvis tillförts partiet. Att detta är en orimlig och djupt
            olustig ordning ligger i öppen dag. Det föreligger situationer
            då en medborgare tvingas att tillkännage sin politiska
          </p>
          <pb facs="riksdagen-motions-pdf/data/1969/mot_1969__ak__115/mot_1969__ak__115-005.pdf"/>
          <fw xml:id="i-FbLEAitsp8JaDm3RzKyRPu">
            Motion i Andra kammaren, nr 115 år 1969 9
          </fw>
          <p xml:id="i-WUpGt7R7FEobhCyWiA4pGH">
            åsikt, eftersom en kollektivansluten medlem måste offentliggöra
            sin vilja om han inte önskar bli medlem i det parti till vilket
            han kollektivanslutits. Genom den utveckling mot större och effektivare
            enheter som skett inom stora delar av fackföreningsrörelsen till
            s. k. storavdelningar sker kollektiv- anslutningen ibland till
            och med genom beslut av ett representantskap, vilket alltså innebär
            att den enskilde fackföreningsmedlemmen inte ens haft möjlighet
            att närvara vid det möte där hans politiska tillhörighet avgjorts.
            Att tvinga en människa att öppet ta avstånd från medlemskap i
            ett politiskt parti kan inte anses förenligt med principen om
            åsiktsfrihet. Det faktum att beslut om kollektivanslutning fattats
            i demokratiska for- mer innebär inte att beslutet som sådant är
            förenligt med en demokratisk uppfattning. Systemet kan heller
            inte betraktas som en intern fackförenings- angelägenhet, vilket
            ibland brukat anföras till försvar för metoden. Ele- mentära fri-
            och rättigheter är en fråga om demokrati och inte ett fackligt
            spörsmål. För att garantera varje individs rätt till åsiktsfrihet
            bör därför i grundlagen inskrivas ett stadgande om att medlemskap
            i politiskt parti endast får ske genom individuell anslutning.
          </p>
          <p xml:id="i-25Lcsv6MhZkaCk6hn4JHgh">
            Obligatoriskt medlemskap i studentkår
          </p>
          <p xml:id="i-AHCLyp6XSKBbCtkWM7X2yB">
            För att ha rätt att bedriva akademiska studier krävs enligt universitets-
            stadgan $ 88 att den studerande är ansluten till studentkår och
            i förekom- mande fall fakultets- och nationssammanslutning. Detta
            har visat sig få en tillämpning som strider mot principen om för-
            eningsfrihet. Det ter sig stötande att den enskilde studenten
            skall tvingas tillhöra en sammanslutning vilken uttalar åsikter
            i politiska frågor, vilka han ej anser sig kunna stödja. Denna
            fråga inrymmer dock en mängd problem av främst ekonomisk och administrativ
            art, varför vi vill föreslå att formerna för medlemskap i stu-
            dentkår granskas i sin helhet.
          </p>
          <p xml:id="i-DTHh1C1ZV5SBHfEbapkEWh">
            Partiernas finansiering
          </p>
          <p xml:id="i-RT8AvuGZptaiAfDq6n6Jvo">
            Av tradition har de politiska partierna liksom andra ideella
            organisationer i vårt land finansierats genom avgifter och bidrag
            från medlemmar och sympatisörer. Det har varit de människor som
            av olika skäl önskat stödja organisationens idéer och syften som
            också bidragit med arbetsinsatser och med ekonomisk hjälp. Från
            och med 1966 infördes ett statligt stöd till de politiska partierna
            med 60 000 kr. per riksdagsmandat. Tillsammans med ett kanslistöd
            till partiernas riksdagsgrupper utgör statsbidraget i dag en icke
            oväsentlig del av partiernas totala finansiering. När det statliga
            partistödet infördes hemställde vi, med hänvisning till
          </p>
          <pb facs="riksdagen-motions-pdf/data/1969/mot_1969__ak__115/mot_1969__ak__115-006.pdf"/>
          <fw xml:id="i-TUeYpx3CEWvKEsDUidrm9">
            10 Motion i Andra kammaren, nr 115 år 1969
          </fw>
          <p xml:id="i-K8Wq7HD4G9dxpsWkMGRu1W">
            starka principiella betänkligheter, att anslaget måtte avslås
            — ett yrkande som vi sedan upprepat under de därpå följande åren.
            De risker som vi bl. a. pekade på var att stödet skulle skapa
            ett beroende- förhållande till staten och minska väljarnas engagemang
            i det politiska livet. Vi förutsåg en utveckling innebärande att
            staten i allt väsentligt skulle komma att finansiera den politiska
            verksamheten, medan partiernas med- lemmar och sympatisörer skulle
            se sin medverkan i partierna i motsvarande grad minska. Vi hänvisade
            också till att ett statsstöd var — och alltid skulle komma att
            vara — orättvist till sin konstruktion, eftersom objektiva rätt-
            visekriterier inte kan uppställas. Starka betänkligheter kunde
            också anföras mot att enskilda medborgare fick vara med om att
            skattevägen finansiera partier vars idéer de inte kunde tolerera.
            De principiella betänkligheter som vi då anförde har inte blivit
            mindre med åren. De kvarstår fortfarande oförändrade, och de farhågor
            som vi hyste har också delvis redan bekräftats. Trots detta kommer
            vi emellertid denna gång icke att vidhålla vårt avslags- yrkande.
            Stödet har nu utgått under så lång tid att partierna i alltför
            stor utsträckning blivit beroende av dessa medel, och det framstår
            därför som orealistiskt att yrka på ett borttagande. Att vi betraktar
            det statliga partistödet som ett politiskt faktum innebär emellertid
            inte att vi accepterar den helt godtyckliga konstruktion som stödet
          </p>
          <p xml:id="i-FtV7aAbJWmxQ2ehcGGeMvv">
            fått. Den utformning som den majoritet som genomdrev beslutet
            — utan någon som helst föregående utredning — gav statsbidraget
            framstår inte
          </p>
          <p xml:id="i-6WVfu7wwDQTdmyusXDPvZF">
            som i någon rimlig mening rättvis. Resultatet av 1968 års val
            — det första riksdagsvalet efter införandet — gav en stark belysning
            av stödets orimliga konstruktion. Eftersom det utgår i förhållande
            till antalet mandat betyder det också att det största partiet
            får det största anslaget och att det framgångsrikaste partiet
            vinner mest. 1968 års val med dess relativt starka utslag medförde
            att det vinnande par- tiet — socialdemokraterna — enbart i partistöd
            erhåller ytterligare 720 000 i belöning av skattebetalarna. Det
            förlorande partiet — folkpartiet — får vidkännas en förlust om
            540 000 kronor. Därtill kommer ökning respektive minskning av
            kanslistödet. Summorna är av den storleksordningen att de allvarligt
            kan påverka konkurrenssituationen mellan regeringsparti och opposition.
            Vi yrkar därför på att frågan om det statliga partistödet tas
            upp till all- sidig utredning. Vi gör det med desto större tyngd
            som frågan över huvud taget icke varit föremål för vare sig utredning
            eller några principiella över- väganden. En utredning bör emellertid
            enligt vår mening inte enbart begränsas till frågan hur det statliga
            stödet skall vara konstruerat. Det finns en rad andra frågor rörande
            partifinansieringen som kan vara av stor principiell betydelse
            för demokratin. Frågan om partiernas offentliga redovisning av
          </p>
          <pb facs="riksdagen-motions-pdf/data/1969/mot_1969__ak__115/mot_1969__ak__115-007.pdf"/>
          <fw xml:id="i-RxPC6oQ7bDeuQ4kXHSUyze">
            Motion i Andra kammaren, nr 115 år 1969 11
          </fw>
          <p xml:id="i-QiFYnULibaUkVkBLwsjaKd">
            sin finansiering har varit föremål för diskussion. Frågan gäller
            om och hur en sådan skall kunna ske utan att man träder valhemligheten
            förnär. Här finns också frågan om kampanjkostnadernas storlek
            i valrörelserna. Frågan om det frivilliga stödet måste också prövas.
            Den angelägna mål- sättningen bör enligt vår mening vara att man
            stimulerar medlemmar och sympatisörer att genom ekonomiska bidrag
            finansiera de partier som de vill stödja. Bl. a. har framförts
            tanken att man medger viss avdragsrätt vid beskattningen för gåvor
            och avgifter till politiska partier. Genom en spridd frivillig
            medlemsfinansiering skapas också de bästa förutsättningar för
            vitaliteten och den folkliga förankringen i partierna. Under åberopande
            av vad ovan anförts hemställer vi, att riksdagen i skrivelse till
            Kungl. Maj:t måtte hemställa dels om en allsidig utredning om
            det statliga partistödets konstruktion och om andra i motionen
            berörda frågor som sammanhänger med partiernas finansiering, dels
            att motionen därutöver lämnas till grundlagbered- ningen för beaktande
            av däri angivna riktlinjer, i syfte att fördjupa och stärka den
            svenska folkstyrelsen.
          </p>
          <p xml:id="i-4J9qGjUyuAP7fGryntvJvy" type="date">
            Stockholm den 22 januari 1969
          </p>
          <div type="signatureBlock" id="i-PdQVDvghohZnSqemRa8Ybq">
            <p who="i-MTA6YhhXtmnmGGwd2tXXRL" type="signature">
              Yngve Holmberg (m)
            </p>
            <p who="i-LQKP5CDY62YpFZWUbs7QiW" type="signature">
              Gösta Bohman (m)
            </p>
            <p who="i-3R5C8vQo1FXLQaqX7yYqq8" type="signature">
              Leif Cassel (m)
            </p>
          </div>
          <p xml:id="i-4GB4WWWZGFAhC4s2JuLzaU">
            Rolf Elisasson (m) Carl Eric Hedin (m) Astrid Kristensson (m)
            i Moholm
          </p>
          <p xml:id="i-LgWjcydsLgKdN2ghymjrC2">
            Tage Magnusson (m) Karin Wetterström (m) i Borås
          </p>
        </div>
      </div>
    </body>
  </text>
</TEI>
