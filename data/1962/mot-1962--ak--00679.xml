<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00679">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__679/mot_1962__ak__679-001.pdf"/>
      <fw xml:id="i-Kew7QMtGF9UuVSE1ABErBi">
        2 Motioner i Andra kammaren, nr 679 år 1962
      </fw>
      <div xml:id="i-LhFPS6aT1yP3tdC3nKsXNV" type="motHeader">
        <div xml:id="i-HmhwuMfFbJB6ZbGrDraRDQ" type="motTitle"/>
        <div xml:id="i-XtRzbYRE5uK59pK9HiSUM6" type="motSubmissionInfo"/>
      </div>
      <div xml:id="i-LvDngGJbuCpyM4dbKcH2ar" type="motBody">
        <div xml:id="i-67ASipCMVmvRuPKvLrPHot">
          <p xml:id="i-Cw1mKgmi1XszqRYsqaRzrc">
            Nr 679
          </p>
          <p xml:id="i-NvkKqeFnyEgyQFGSi2qu1e">
            Av herr Cassel m. fl., i anledning av Kungl. Maj:ts proposition
            nr 092, med förslag till lag om likviditetskvot och kassakvot
            för vissa kreditinrättningar (likviditets- och kassakvots- lag),
            m.m.
          </p>
          <p xml:id="i-JDNkaQCQDhPuTWuF9YYKTq">
            (Lika lydande med motion nr 572 i Första kammaren)
          </p>
          <p xml:id="i-BGuJskxU3teaLiYdH5YWtT">
            I proposition nr 52 framlägger Kungl. Maj:t förslag till ny lagstiftning
            om dels kassa- och likviditetskvoter, dels placeringskvoter för
            vissa kredit- inrättningar. Propositionen grundas på kreditmarknadsutredningens
            betän- kande. Den nya lagstiftningen, som föreslås få karaktären
            av beredskaps- och fullmaktslag, innehåller i vissa delar bestämmelser
            som skulle medföra betydande ingrepp av kvantitativ reglering
            på penning- och kapitalmark- naderna. Den inger därför enligt
            vår mening starka betänkligheter med hänsyn till det allmänt omfattade
            önskemålet att på längre sikt nå och upp- rätthålla en enhetlig
            och effektivt fungerande kreditmarknad. Kreditmarknadsutredningen
            tillsattes 1957 och bedrev sitt huvudsakliga arbete under 1958
            och 1959. I alltför stor utsträckning synes de speciella förhållanden
            som då förelåg på penning- och kapitalmarknaderna bl. a. med hänsyn
            till det då rådande statsfinansiella läget ha blivit vägledande
            för såväl direktivens utformning som utredningens arbete och slutsatser.
            Både direktiven för utredningen och betänkandet är nämligen i
            hög grad präglade av ett ensidigt betraktelsesätt, där vissa förmenta
            strukturella problem rö- rande kreditmarknaden tillmätts en överdriven
            och för lösningen av de grundläggande kapitalförsörjningsproblemen
            felaktig betydelse. ”Bristen” på långfristigt kapital betraktas
            huvudsakligen som ett kvantitativt fördel- ningsproblem inom ramen
            för ett givet sparande. Nödvändigheten att åstad- komma en ökning
            av det totala sparandet omnämnes men skjutes helt i bak- grunden.
            Detta synsätt jämte uppfattningen om detaljreglerande ingrepp
            på pen- ning- och kapitalmarknaderna som ett från de givna förutsättningarna
            lämpligt medel att uppnå den önskade garantien för finansieringen
            av i första hand bostadsproduktionen och de statliga investeringarna
            har se- dan kommit att prägla utredningen och återkommer också
            i den nu fram- lagda propositionen. Med tanke på utredningsarbetets
            uppläggning är det inte ägnat att för- våna att betänkandet vid
            remissbehandlingen blivit föremål för stark kri- tik från såväl
            offentliga myndigheter som hörda intresseorganisationer.
          </p>
          <pb facs="riksdagen-motions-pdf/data/1962/mot_1962__ak__679/mot_1962__ak__679-002.pdf"/>
          <fw xml:id="i-AP6MF8vELJQyJnCpK3hQU8">
            Motioner i Andra kammaren, nr 679 år 1962 3
          </fw>
          <p xml:id="i-C7CEVNzWYcLrwhc1BaQqty">
            Ensidigheten påtalas och beklagas av t. ex. konjunkturinstitutet
            och bank- och fondinspektionen liksom av Svenska bankföreningen
            och LO. Konjunkturinstitutet, vars remissyttrande innehåller en
            hård vidräkning med utredningsarbetets uppläggning, framhåller:
          </p>
          <p xml:id="i-NYRNSbzUaNsn3282Pw6pbv">
            Institutet kan ej finna att kreditmarknadsutredningen tillräckligt
            har be- aktat de faktorer, som är nödvändiga att ta hänsyn till
            vid val mellan olika politikalternativ. Premisserna för utredningen
            har blivit oklara genom att den utgått från en mycket ofullständig
            bild av de statliga målsättningarna. Den har också som en nära
            följd härav undvikit att i tillbörlig utsträckning ta hänsyn till
            verkningar inom flera områden, som är föremål för statlig målsättning,
            och att sakligt pröva alternativ, som ur flera relevanta aspek-
            ter är att föredra framför uredningens.
          </p>
          <p xml:id="i-JdCikyCLgP6UcVpWFYiDim">
            Bank- och fondinspektionen framhåller:
          </p>
          <p xml:id="i-KRBnMJCjnVYwhaTkUTNv5J">
            Den konstaterade bristen på balans mellan tillgång och efterfrågan
            på kapital för investeringsändamål kan uppenbarligen också betraktas
            som en följd av otillräckligt sparande. Med rätta har också utredningen
            framhållit, att en ökning av det totala sparandet skulle kunna
            innebära en lösning av de i direktiven berörda problemen. I direktiven
            har emellertid frågan om spa- randet skjutits åt sidan och utredningens
            uppdrag begränsats till frågan om utnyttjandet på bästa möjliga
            sätt av de förefintliga finansiella resur- serna. Detta är enligt
            inspektionens mening beklagligt. Visserligen kan det med hänsyn
            till läget på kapitalmarknaden sådant det nu är och väntas bli
            ett antal år framöver, göras gällande, att vi under alla förhållanden
            får brottas även med ett fördelningsproblem. Men vidden av detta
            problem och lösningen därav måste intimt sammanhänga med de åtgärder,
            som kan tän- kas bli vidtagna i syfte att öka tillgången på kapital.
          </p>
          <p xml:id="i-9Pvs5n2p1eU9ZLpEKvGWX5">
            Inspektionen anser att ett ställningstagande till utredningens
            förslag bör ske mot bakgrunden av stabiliseringsutredningens —
            då ännu inte färdiga — arbete.
          </p>
          <p xml:id="i-4AgwWFD2iLK3PeKDXx2zpV">
            Svenska bankföreningen erinrar om att det enligt direktiven varit
            en hu- vuduppgift för utredningen att undersöka möjligheterna
            att förbättra jäm- vikten mellan tillgång och efterfrågan på långfristigt
            kapital och att där- med få kapitalmarknaden att fungera bättre
            än den gjort under de senaste ären. Bankföreningen fortsätter:
          </p>
          <p xml:id="i-LLppqybpeahURidcWKSRoJ">
            För att rationella förslag i detta syfte skall kunna framläggas
            krävs först och främst en analys av orsakerna till nuvarande bristsituation.
            Vad som i detta sammanhang icke minst bör uppmärksammas är sambanden
            mellan kapitalbristen på den långa marknaden och det penningöverflöd
            som under större delen av efterkrigstiden kännetecknat den korta
            marknaden. Dessa orsakssammanhang har enligt bankföreningens mening
            icke till- räckligt utretts i föreliggande betänkande. Kreditmarknadsutredningen
            har i hög grad tagit nuvarande förhållanden som givna och inriktat
            sina förslag på olika åtgärder för dirigering av de knappa kapitalresurserna
            i stället för att klarlägga kapitalbristens verkliga natur och
            möjligheterna att komma till rätta med dess fundamentala orsaker.
          </p>
          <pb facs="riksdagen-motions-pdf/data/1962/mot_1962__ak__679/mot_1962__ak__679-003.pdf"/>
          <fw xml:id="i-Cx6NbGEWMisV94smjdsuL2">
            4 Motioner i Andra kammaren, nr 679 år 1962
          </fw>
          <p xml:id="i-NCQ4NQkZcVg4qStc6mLxXd">
            Landsorganisationen, som i sitt yttrande är genomgående kritisk
            mot ut- redningens synsätt, framhåller: Enlig LO:s mening har
            under senare år till följd av den världspolitiska utvecklingen,
            den handelspolitiska integrationen i och utanför Europa samt behovet
            att hjälpa fram industrialiseringen av råvaruländerna kravet att
            höja produktiviteten blivit allt starkare. Kreditpolitiken får
            under sådana omständigheter inte bedrivas så att den hindrar det
            ekonomiska framåt- skridandet. Om vi i längden skall kunna undvara
            fysiska regleringar samt reglering av arbetsmarknaden, måste vi
            hålla oss mer till de ur produktivi- tetssynpunkt gynnsamma stabiliseringspolitiska
            medlen. Det är ur dessa synpunkter inte frågan kreditpolitik kontra
            finanspolitik som är den vik- tigaste, utan produktivitetsbefrämjande
            kontra andra medel inom såväl kredit- som finanspolitiken. Vad
            bör då sägas om olika kreditpolitiska medel ur denna synpunkt?
            I produktivitetshänseende är räntepolitiken inkl. marknadsoperationer
            san- nolikt fördelaktigare än en politik som arbetar huvudsakligen
            med kvote- ringar och särskilt placeringskvoter. Eftersom Kreditmarknadsutredning-
            en skulle syssla med prioriteringsfrågorna, är det emellertid
            egendomligt att den ej mer ingående försökt att ur skilda synpunkter
            belysa den sam- hällsekonomiska effekten av prioriteringsarrangemang.
          </p>
          <p xml:id="i-Jf7B3dFQrADYCYrb4Dp2gg">
            LO anser att en utredning borde komma till stånd om principerna
            för bo- stadssektorns finansiering mot bakgrund av kravet på största
            möjliga fri- het för kreditmarknaden i övrigt.
          </p>
          <p xml:id="i-W77EneQBrCe98sYBaZXNm7">
            Två skilda problem Den i utredningen och propositionen förda
            diskussionen gäller i realiteten två skilda problem. Det ena avser
            en efter utvecklingen anpassad kassa- el- ler likviditetskvotslagstiftning
            som ett generellt verkande penningpolitiskt medel. Det andra gäller
            valet av politik och medel för att inom ramen för en stabil ekonomi
            trygga kapitalförsörjningen för vissa som centralt samhälls- viktiga
            betraktade investeringar. Det är främst i sistnämnda avseende
            som utredningens rekommendationer och ensidiga uppläggning mötts
            med kri- tik. I den mån lagstiftningen om kassa- och likviditetskvoter
            innefattar åt- gärder som fullföljer ett rent penningpolitiskt
            syfte, så kan den accepteras. Men om den användes för en systematisk
            prioritering av vissa investerings- områden, så ger den anledning
            till allvarlig kritik. Såsom framhållits i ett flertal remissyttranden
            motverkar en sådan prioritering en rationell inves- teringsinriktning
            och får en produktivitetshämmande effekt. En detaljreg- lering
            av det slag som den föreslagna placeringskvoten innebär drabbas
            i än högre grad av denna kritik, då den vid sin tillämpning skulle
            medföra ett sönderbrytande av kapitalmarknadens enhetlighet, vilken
            för produktivi- tetsutvecklingen är ett primärt önskemål. Som
            principiell riktlinje bör enligt vår uppfattning gälla att den
            för-
          </p>
          <pb facs="riksdagen-motions-pdf/data/1962/mot_1962__ak__679/mot_1962__ak__679-004.pdf"/>
          <fw xml:id="i-XYpWqACKaBGBXZ2F3t8AyM">
            Motioner i 4ndra kammaren, nr 679 år 1962 5
          </fw>
          <p xml:id="i-EtjXh1z2W7rZb69J3MWxF9">
            skjutning av kapitaltillförselns fördelning på skilda sektorer
            och ändamål som från tid till annan visar sig nödvändig, bör uppnås
            inom ramen för en fri marknad. Som kortsiktigt medel kan härvid
            en räntedifferentiering i vissa situationer vara ändamålsenlig.
            Erfarenheten under senare år bör ha givit vid handen att en mera
            marknadsmässigt anpassad räntestruktur är väl lämpad som ekonomiskt-politiskt
            medelisyfteatt öka tillgången på lång- fristigt kapital inom ramen
            för en politik som tar sikte på att återställa en fritt fungerande
            kapitalmarknad. Mot bakgrund av att utvecklingen på det internationella,
            ekonomiska samarbetets område även måste omfatta kapitalmarknaden
            är det förvå- nande att det internationella perspektivet inte
            alls omnämnts i propositio- nen, trots den självklara betydelse
            som det har för en fråga av denna art. I övrigt kan vi även i
            detta sammanhang hänvisa till stabiliseringsut- redningen, som
            starkt understrukit nödvändigheten av att så snabbt som möjligt
            få en fri kapitalmarknad. Utredningen framhåller:
          </p>
          <p xml:id="i-8HPj3oT8hpyfenk6RQNKEX">
            Eftersom vi vid våra överväganden kommit till slutsatsen, att
            den nu- varande uppdelningen av kreditmarknaden i sektorer genom
            prioritering av krediter till vissa ändamål, huvudsakligen statlig
            upplåning och bostads- byggande, lätt leder till en snedvridning
            av investeringsinriktningen och inte heller är förenlig med önskemålet
            att göra penningpolitiken till ett ef- fektivt medel för konjunkturstyrning,
            anser vi att denna prioritering succes- sivt bör upphöra genom
            att de renodlat selektiva placeringsreglerna avveck- las i samma
            takt som en fungerande kapitalmarknad kan återupprättas. Hur snart
            detta mål kan nås blir i hög grad beroende på med vilken energi
            den av oss förordade ekonomiska politiken drives. Vi är väl medvetna
            om de politiska, ekonomiska och institutionella tröghetsfaktorer
            som försvå- rar en sådan anpassning att kapitalmarknaden kan fungera
            normalt un- der nya förhållanden. En mindre ambitiös målsättning
            hade varit att söka finna en balans inom ramen för rådande regleringar,
            men vi har bedömt den samhällsekonomiska fördelen av en större
            rörlighet hos kapitalet vara så betydande att den motiverar ansträngningen
            att försöka övervinna tröghetsfaktorerna.
          </p>
          <p xml:id="i-LJwZctihsBMFBYM6hFjopr">
            Lösningen av de kapitalförsörjningsproblem som propositionen
            behand- lar bör sökas genom åtgärder som ökar sparandet. Härvid
            är det naturligt att sådana åtgärder särskilt tar sikte på att
            höja sparandet inom bostads- sektorn. Den samlade ekonomiska politiken
            bör ta sikte på en avveckling av existerande prioriteringsarrangemang.
            En lagstiftning om placerings- kvoter är oförenlig med en sådan
            målsättning.
          </p>
          <p xml:id="i-5bAuVSTzm7hqXKP2mLv9xo">
            Likviditets- och kassakvotslagen Som ovan framhållits kan kassareservs-
            eller rätt använda likviditets- kvotshestämmelser anses utgöra
            ett av penningpolitikens medel och be- traktas som ett komplement
            i vissa lägen till räntepolitiken och central- bankens marknadsoperationer.
            Stabiliseringsutredningen — vars betän-
          </p>
          <pb facs="riksdagen-motions-pdf/data/1962/mot_1962__ak__679/mot_1962__ak__679-005.pdf"/>
          <fw xml:id="i-6wwzCJLajoK2964hEvdkZo">
            6 Motioner i Andra kammaren, nr 679 år 1962
          </fw>
          <p xml:id="i-DSQ9Jf6A5jw29ZN1X6vcmB">
            kande utkom efter kreditmarknadsutredningen — anser det lämpligt
            att rörliga likviditetskvoter ingår i den penningpolitiska arsenalen
            men till- lägger att höjningar av likviditetskvoterna måste användas
            med försiktig- het och helst endast utnyttjas som en chockåtgärd,
            avsedd att dämpa kraf- tiga inflationspåfrestningar. Som stabiliseringsutredningen
            vidare påpe- kar, medför upprätthållandet av krav på höga likviditetskvoter
            under en längre tid uppenbara risker och olägenheter. De kan försvåra
            användan- det av andra penningpolitiska medel och leda till snedvridningar
            på kredit- marknaden. Viktigt är att den statliga upplåningen
            utformas så att den inte helt eller delvis upphäver verkan av
            en samtidigt förd likviditetskvot- politik. Vi delar stabiliseringsutredningens
            här i korthet refererade uppfattning och vill betona vikten av
            att likviditetskvotslagstiftningen användes på det återhållsamma
            sätt som stabiliseringsutredningen angivit och förut- sätter dessutom
            att varje användning av den i prioriteringssyfte undvikes. Vad
            gäller detaljutformningen i den nu föreslagna, nya likviditets-
            och kassakvotslagen föreslås ändringar i jämförelse med den nuvarande
            lag- stiftningen främst i följande hänseenden. Den nya lagstiftningen
            föreslås — i vad gäller kravet på likviditetskvot — omfatta samtliga
            kreditinsti- tut som mottar inlåning från allmänheten medan den
            nuvarande kassare- servlagen endast gäller affärsbanker. Även
            sparbanker, centralkassor för jordbrukskredit och postbanken innefattas
            således i den nya lagen. Kvot- bestämmelserna skärpes. Likviditetskvoten
            föreslås till högst 50 procent av bankens förbindelser samtidigt
            som inlåning på sparkasseräkning och garantiförbindelser skall
            inräknas i dessa. Den nuvarande kassareserv- kvoten är maximerad
            till 45 procent av bankens förbindelser exklusive in- låning på
            sparkasseräkning och garantiförbindelser. Nu nämnda tal gäller
            affärsbankerna. För sparbankerna och centralkassorna för jordbrukskredit
            föreslås en likviditetskvot av högst 25 procent. Kassakvoten,
            beräknad såsom förhållandet mellan kreditinrättningens i riksbanken
            innestående medel och inrättningens förbindelser, föreslås i den
            nya lagen maximerad till 15 procent. Vad gäller behandlingen av
            affärsbankernas innehav av utländska valu- tor gäller för närvarande
            att bankernas nettoinnehav inräknas bland de likvida tillgångarna.
            Utredningens majoritet intog i denna fråga den nya ståndpunkten
            att sådant valutainnehav icke skulle inräknas bland de likvida
            tillgångarna. I stället skulle riksbanken få rätt att medge att
            ban- kerna skulle få inräkna valutabehållningar i den utsträckning,
            som moti- veras av deras normala utrikesrörelse. Den föreslagna
            ändringen, som motiverats av valutapolitiska skäl, har mött stark
            kritik vid remissbe- handlingen. Bank- och fondinspektionen yrkar
            sålunda att nuvarande praxis bibehålles. Med hänsyn till kritiken
            har departementschefen före-
          </p>
          <pb facs="riksdagen-motions-pdf/data/1962/mot_1962__ak__679/mot_1962__ak__679-006.pdf"/>
          <fw xml:id="i-C6FVT6Loe6sFiSwZPckr2p">
            Motioner i Andra kammaren, nr 679 år 1962 7
          </fw>
          <p xml:id="i-GM3PNVarJhEkySVERx2DGq">
            slagit en annan utformning. Enligt denna skall visserligen bankernas
            net- toinnehav av utländska valutor inräknas bland de likvida
            tillgångarna. Men i tillämpningsföreskriften skall sedan regleras
            hur stor del av den krävda nettosumman likvida tillgångar, till
            vilken tillgodohavanden i ut- ländsk valuta får inräknas. Departementschefens
            ståndpunkt är av flera skäl otillfredsställande. Som påpekats
            av Bankföreningen kan placeringar i utlandet inte bilda un- derlag
            för efterfrågeökning i Sverige. Någon penningpolitisk motivering
            kan därför inte anföras för att dessa tillgångar inte likställes
            med kon- tantkassan. Det naturliga är att de likställes och inräknas
            i likviditets- kvotens täljare, Den av departementschefen föreslagna
            specialregeln kan endast motiveras från valutapolitiska synpunkter.
            Men riksbankens möjligheter att påverka affärsbankernas valutainnehav
            kvarstår ju oför- ändrade utan en ordning av föreslagen typ. Den
            kan dessutom inte undgå att skapa krångel vid tillämpningen. Vi
            yrkar därför att lagen utformas i överensstämmelse med nu tillämpad
            ordning, vilket innebär att nettoinne- havet av utländsk valuta
            skall inräknas bland de likvida tillgångarna. Det sista stycket
            i $ 4 i den föreslagna likviditets- och kassakvotslagen bör så-
            ledes utgå. En annan viktig detalj i den föreslagna lagstiftningen
            gäller behand- lingen av garantiförbindelser. För närvarande räknas
            dessa inte in bland de förbindelser, som omfattas av nuvarande
            reservkrav. Skälet härtill är det förhållandet att en lämnad garanti
            i och för sig inte utgör någon fak- tisk kredit. Om och när garantiförbindelsen
            tas i anspråk, kommer kredit- transaktionen givetvis att då träffas
            av kravet på en mot den lämnade kre- diten svarande likviditets-
            eller kassakvot. . Utredningen har tagit upp garantiförbindelsernas
            behandling till dis- kussion. Utredningen har då å ena sidan menat
            att genom att ställa garanti möjliggör bankerna lånetransaktioner,
            varigenom de bidrar till en ökning av den totala kreditvolymen,
            utan att deras inlåning ökar i motsvarande grad. Garantiförbindelserna
            skulle därför utgöra en väg att kringgå en be- gränsning av kreditvolymen.
            Reservkraven skulle därför rikta sig även mot garantiförbindelserna.
            Å andra sidan anser utredningen att så länge garantigivningen
            bedrives i normal omfattning, kan inte de angivna nack- delarna
            anses framträdande. Utredningens slutsats blir att garantiförbin-
            delserna liksom hittills skall lämnas utanför. Departementschefen
            föreslår emellertid att garantiförbindelserna skall inräknas och
            omfattas av reservkravet. Detta innebär en betydande skärp- ning
            av hittillsvarande regler. På denna punkt delar vi utredningens
            slutsatser. Reservkraven bör i princip rikta sig mot faktiskt
            lämnade krediter. Detta är en huvudregel som följes i fråga om
            beviljade men icke disponerade krediter liksom be-
          </p>
          <pb facs="riksdagen-motions-pdf/data/1962/mot_1962__ak__679/mot_1962__ak__679-007.pdf"/>
          <fw xml:id="i-MfAsjft5qeMwk8KG2pWXTd">
            8 Motioner i Andra kammaren, nr 679 år 1962
          </fw>
          <p xml:id="i-75oxDtFBA4z2YDqDvKnbVX">
            viljade men icke disponerade rembourser. Tillräcklig anledning
            att göra avsteg härifrån i fråga om garantiförbindelserna föreligger
            inte. Vad gäl- ler garantiförbindelse avseende kredit i utlandet
            kan dessutom framhållas att med tanke på knappheten på kapital
            inom landet bör utländska kredi- ter till förmån för svenska företag
            inte försvåras. Vi föreslår därför att garantiförbindelserna i
            enlighet med utredningens förslag skall undanta- gas från förbindelserna
            vid beräkning av likviditetskvot. Skärpningen av lagstiftningens
            kvotregler finner vi inte ändamålsenlig. Med hänsyn till att bl.
            a. inlåning på sparkasseräkning skall ingå i nämna- ren och vidare
            till de olägenheter som riskeras med alltför höga likvidi- tetskrav
            — vi hänvisar till stabiliseringsutredningen — bör likviditetskvo-
            ten bestämmas till högst 35 procent för affärsbankerna och till
            högst 15 procent för sparbankerna och centralkassorna för Jordbrukskredit.
            Kas- sakvoten föreslår vi maximerad till 10 procent. Åberopande
            det ovan anförda hemställer vi, A. att riksdagen vid behandlingen
            av Kungl. Maj:ts pro- position nr 52 måtte 1. avslå Kungl. Maj:ts
            förslag angående lag om place- ringskvot för vissa kreditinrättningar;
            2. för sin del besluta sådan lydelse av den föreslagna la- gen
            om likviditetskvot och kassakvot för vissa kreditinrätt- ningar
            att banks nettoinnehav av utländsk valuta skall som hit- tills
            inräknas bland de likvida medlen, att garantiförbindelser skall
            som hittills vara undantag- na från krav på likviditets- eller
            kassakvot, att likviditetskvot enligt 8 6 i den föreslagna lagen
            om likviditets- och kassakvoter må fastställas till högst 35 pro-
            cent för affärsbanker och till högst 15 procent för sparban- kerna
            och centralkassorna för jordbrukskredit, samt att kassakvot enligt
            $ 7 i samma lag må fastställas till högst 10 procent; samt B.
            att vederbörande utskott måtte utarbeta förslag till härför erforderliga
            ändringar i författningstexten.
          </p>
          <p xml:id="i-GqqE9VSGqQ5D4cCYQtZWtZ">
            Stockholm den 13 mars 1962 Leif Cassel
          </p>
          <p xml:id="i-J7CFfwXXvwFu8SiLx87gGV">
            Tage Magnusson Harry Carlsson G. Boija i Borås i Tibro
          </p>
        </div>
      </div>
    </body>
  </text>
</TEI>
