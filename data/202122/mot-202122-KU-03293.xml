<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-03293">
  <teiHeader>
    <fileDesc>
      <titleStmt>
        <title>Förvaltningsfrågor</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3293 av Matheus Enholm m.fl. (SD)</title>
          <idno type="rdwebb">H9023293</idno>
          <rs type="number">3293</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9023293/text</ref>
          <ref type="dokument_url_html">http://data.riksdagen.se/dokument/H9023293</ref>
          <ref type="dokumentstatus_url_xml">http://data.riksdagen.se/dokumentstatus/H9023293</ref>
          <ref type="docx">http://data.riksdagen.se/fil/99AB24A2-2311-44A8-9FF7-B4983E701361</ref>
          <ref type="pdf">http://data.riksdagen.se/fil/46CD499C-D7A1-4B16-8B50-B928F65B9DBD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XpumfsQBxS94svPeY1j2FB" type="signed"/>
        <correspContext corresp="i-XpumfsQBxS94svPeY1j2FB">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-AbswNU1skgfjJi4ZnN7HgY"/>
        </correspContext>
        <correspAction type="submitted" xml:id="i-X3G1SzdkwvpyVZS3zxbUbc">
          <date when="2021-10-04"/>
          <time when="16:15:29"/>
        </correspAction>
        <correspAction type="reviewed" xml:id="i-KT153JMGJTiPsqrhpVeJT6">
          <date when="2021-10-04"/>
          <time when="19:07:45"/>
        </correspAction>
        <correspAction type="referred" xml:id="i-M8vmT4N9GhpcZtcG6wWhxz">
          <date when="2021-10-14"/>
        </correspAction>
        <correspAction type="assigned" xml:id="i-FBJqF8BRUkqxZiZ2aopFtg">
          <date when="2022-10-24"/>
          <time when="09:54:06"/>
        </correspAction>
        <correspContext corresp="i-FBJqF8BRUkqxZiZ2aopFtg">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-9qHcvdrvkwBZEehPsa2ugx"/>
        <correspContext corresp="i-9qHcvdrvkwBZEehPsa2ugx">
          <ref type="uppgift">2021/22:KU27</ref>
          <ref type="ref_dok_id">H901KU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU27</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KdgYUFftT5d88Gd3QTr9w6"/>
        <correspContext corresp="i-KdgYUFftT5d88Gd3QTr9w6">
          <ref type="uppgift">2021/22:FiU25</ref>
          <ref type="ref_dok_id">H901FiU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3293 av Matheus Enholm m.fl. (SD) Förvaltningsfrågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-WEQq5H4o1thZSsYzuaedzm">
            Förslag till riksdagsbeslut
          </head>
          <list style="ol">
            <item xml:id="i-9k4EN5GY5bktngUmCpRtG4">
              Riksdagen ställer sig bakom det som anförs i motionen om att
              införa ett fullständigt tjänstemannaansvar och tillkännager detta
              för regeringen.
            </item>
            <item xml:id="i-5PGdcoPCmPXi5e3wZBLMcU">
              Riksdagen ställer sig bakom det som anförs i motionen om att
              inventera de befintliga myndigheterna och göra förvaltningen mer
              effektiv och tillkännager detta för regeringen.
            </item>
            <item xml:id="i-9FwSPnPCp5rgdQ7YFXThyr">
              Riksdagen ställer sig bakom det som anförs i motionen om att
              göra en förnyad översyn av förvaltningslagen och tillkännager
              detta för regeringen.
            </item>
            <item xml:id="i-EuBhVFYSb2fV59HGPMFwdM">
              Riksdagen ställer sig bakom det som anförs i motionen om begränsning
              av rätt till tolk och översättning och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-WaVZ91auRKcHgzgmDmFv7a">
            Motivering
          </head>
          <p xml:id="i-JdUtNkrBLU8fk7MqqYmtUj">
            Den svenska myndighetstraditionen är mycket gammal och har sedan
            sin begynnelse påbjudit saklighet och opartiskhet. Andra självklara
            värden som vuxit fram i symbios med nationalstaten och demokratin
            är de svenska förvaltningsrättsliga principerna med samhällsnyttiga,
            ändamålsenliga myndigheter. Till följd av en politisk vilja att
            reglera och detaljstyra har det dock tillkommit myndigheter vars
            nytta kan ifrågasättas. Med tiden har myndigheternas arbete i
            vissa delar försämrats. Detta är ett förslag som på den nationella
            socialkonservatismens grunder syftar till att stärka den parlamentariska
            demokratin, rättsstatligheten, sammanhållningen och rättssäkerheten
            i Sverige.
          </p>
          <head type="h2" xml:id="i-XxH5ZnJDPwKGjG3hRroyCd">
            Objektivitetsprincipen
          </head>
          <p xml:id="i-7b6P4bqrZN2JkR8wpMT51Y">
            Varje offentligt anställd har, liksom alla andra medborgare,
            en grundlagsstadgad rätt att omfamna vilken åsikt han eller hon
            vill i politiska, religiösa eller filosofiska avseenden. I egenskap
            av företrädare för myndigheten är den anställde däremot skyldig
            att handla sakligt och opartiskt. Detta är en förutsättning för
            att den offentliga förvaltningen och domstolarna ska fungera i
            enlighet med grundlagarna. En offentliganställd får under myndighetsutövning
            därför aldrig agera på ett sådant sätt att förtroendet för veder­börandes
            eller myndigheternas saklighet och opartiskhet kan ifrågasättas.
          </p>
          <p xml:id="i-B6BHGwKY9CPTvdGn5pSWVm">
            På senare år har den svenska tjänstemannatraditionen av pliktkänsla
            urholkats. Allt från generaldirektörer till handläggare har medvetet
            fördröjt eller låtit egna intressen styra handläggningen. Incidenten
            med Transportstyrelsen 2017 har även visat att många höga myndighetschefer
            har ringa eller ingen kunskap om hela eller delar av verksamheten
            som de ska styra.
          </p>
          <p xml:id="i-BuuX84RDF5wt3PVsXva4kj">
            Ett annat, och vad det verkar tilltagande, problem är att tjänstemän
            med utländsk bakgrund systematiskt låtit sig vägledas av lojalitet
            till klanen eller familjen istället för plikten mot det allmänna.
            I dessa fall behöver det allmänna ha möjlighet att döma ut kännbara
            fängelsestraff. Det finns även exempel på hur ideologi tillåts
            att direkt påverka myndighetsutövningen: I valet 2018 undertecknade
            medarbetare på Utrikesdepartementet ett ”upprop” där man pekade
            på att en särskild värdegrund skulle gälla på departementet, och
            att regeringskonstellationer som ansågs riskera att bryta mot
            denna skulle resultera i koordinerad olydnad från departementet
            gentemot regeringen.
          </p>
          <p xml:id="i-8jDUuPGTTwPb2M86qBT7dw">
            Givet att riksdagen 2018 lämnat ett tillkännagivande till regeringen
            med innebörden att en översyn av lagstiftningen om tjänstefel
            bör göras med inriktningen att det straff­bara området ska utvidgas,
            har det första steget av Sverigedemokraternas politik blivit tillgodosett.
            Vi har dock fortfarande inte sett vilka konkreta förslag den nu
            tillsatta utredningen kommer att komma fram till gällande författningsändringar
            och när dessa ska träda i kraft.
          </p>
          <p xml:id="i-8rTEXbLNAWRfPwsmVr4czQ">
            Detta innebär att vissa viktiga frågor riskerar att inte få sitt
            avgörande. Därför måste det fastslås vad som ska gälla när myndighetsföreträdare
            uttrycker sig eller agerar i tydlig politisk riktning. Det framstår
            som problematiskt när förmodat opolitiska tjänste­män deltar i
            politiska upprop på arbetsplatsen, höga myndighetschefer uttrycker
            sig politiskt i sociala medier eller för den delen när uniformerad
            yrkespersonal inte bara tillåts utan även uppmuntras att delta
            i opinionsbildande manifestationer på arbetstid.
          </p>
          <head type="h2" xml:id="i-8ULiMqkynzVmRxrokuV77x">
            Myndighetsinventering
          </head>
          <p xml:id="i-LPMiWdAqoCZXt134UeMF8H">
            För att uppnå ändamålsenlighet i förvaltningen och för att hushålla
            med statens resurser är det viktigt att rätt myndighet gör rätt
            saker. För att säkerställa detta behöver det allmänna ta ett helhetsgrepp
            kring myndighetsfrågan och genomföra en myndighets­inventering.
            Syftet med denna är att fastslå vilka myndigheter som inte är
            samhälls­nyttiga, eller om deras egentliga uppdrag överskuggats
            av ovidkommande hänsyn. Den generella utgångspunkten bör vara
            att myndigheter, förutom att tjäna allmänheten, är till för att
            verkställa politiska beslut och/eller informera och utreda specifika
            angelägenheter inom myndighetens verksamhetsområde. Politik ska
            däremot bedrivas i de parlamen­tariska församlingarna och i den
            allmänna debatten. Forskning bör i möjligaste mån bedrivas på
            lärosäten – inte av myndigheter i övrigt. Myndigheter som är politiserade
            eller överflödiga eller vars uppdrag överlappar med andra effektivare
            myndigheter bör avvecklas eller reformeras i syfte att fokusera
            på sina kärnuppdrag.
          </p>
          <p xml:id="i-ADj2LoYJ4JWEzpWfudK2pt">
            Till exempel bör Sieps (Svenska institutet för Europapolitiska
            studier) få ett för­ändrat uppdrag. Myndigheten skulle kunna reformeras
            så att Sieps blir mer av ett granskningsorgan riktat mot EU:s
            politiska utveckling och förvaltning, och vilka konsekvenser möjliga
            förändringar på dessa områden innebär för Sverige. Istället skulle
            det kunna ingå i myndighetens verksamhet att upprätta ett EU-bokslut
            med fokus på hur mycket självbestämmande som flyttats från Sverige
            till EU, samt upprätta en ingående ”resultaträkning” kring Sveriges
            utgifter och intäkter i och med medlemskapet. Sieps skulle kunna
            inta en allmän roll som implementeringsråd, som har till uppgift
            att granska och bedöma de samhällsekonomiska konsekvenserna av
            implementering av EU-lagstiftning. Möjligheterna till detta bör
            utredas.
          </p>
          <head type="h2" xml:id="i-Nd4XZv7VCDzMQgSKzS9Y7A">
            Mediestödet
          </head>
          <p xml:id="i-98uKh9Kk7mp2Bwdsh8EEai">
            Mediestödet i sin nuvarande form är otidsenligt och nuvarande
            modell försätter medierna i en beroendeställning gentemot den
            makt de är avsedda att kritiskt granska – det kan således sägas
            finnas ett demokratiskt problem med nuvarande system. En parla­mentarisk
            kommitté biträdd av bland annat experter från branschen bör se
            över hur framtidens stöd på bästa sätt skulle kunna organiseras.
            Utgångspunkten bör vara att driftstödet successivt trappas ned
            för att sedan fasas ut medan stödformer för distribution, innovation,
            utveckling och lokal journalistik utvecklas. Inte minst för att
            kunna upprätthålla distribution av tidningar i hela landet till
            läsare i alla åldrar.
          </p>
          <head type="h2" xml:id="i-6niL5Gn6kQ3ZZ8c2q6p7ou">
            Förvaltningslagen
          </head>
          <p xml:id="i-9H765XjLCyvPxtULq4dBzD">
            Den gamla förvaltningslagen avskaffades och ersattes av en sämre
            lagstiftning. Regeringen ignorerade remissinstanserna, med följden
            att man istället för att stärka, successivt försvagade de svenska
            förvaltningsrättsliga principerna.
          </p>
          <p xml:id="i-TQwZXi2acwL5rd6uRomr1M">
            Den nya lagen stadgar bland annat att om ett ärende som inletts
            av en enskild part inte avgjorts i första instans inom senast
            sex månader, får parten skriftligen begära att myndigheten ska
            avgöra ärendet. Myndigheten ska då inom fyra veckor från den dag
            då en sådan begäran inkommit, antingen avgöra ärendet, eller i
            ett särskilt beslut avslå begäran. Ett sådant beslut att avslå
            en begäran om att ärendet ska avgöras, får över­klagas till den
            domstol eller förvaltningsmyndighet som är behörig att pröva ett
            över­klagande av avgörandet i ärendet. Den överliggande instansen,
            oftast förvaltningsrätten, ålägger i regel myndigheten att skyndsamt
            komma med ett avgörande i ärendet.
          </p>
          <p xml:id="i-SHCCpchpszNasA4M7VSASv">
            Eftersom det verkliga problemet ofta är kapacitetsbristen hos
            myndigheten får detta till följd att de som känner till systemet
            och gör en överklagan kommer före alla andra i kön. Lagen är därmed
            utan avsedd effekt eftersom kapaciteten hos myndigheten inte blir
            större bara för att det går att överklaga en lång väntan på handläggning
            som beror på myndighetens kapacitetsbrist. Sveriges Television
            har bland annat rapporterat att detta skapat köer på Migrationsverket.
            Ordningen har även fått kritik av Olle Lundin, professor i förvaltningsrätt,
            eftersom den de facto skänker förtur till de som kan systemet.
          </p>
          <p xml:id="i-HQTeSrP4aeEBK34ydpGq7o">
            Ett annat missgrepp var att ta bort begreppet myndighetsutövning
            i lagen trots att begreppet finns kvar i grundlag och därtill
            är väl definierat inom förvaltningsrätten. En förnyad översyn
            av förvaltningslagen där dessa problem löses är därför påkallad.
          </p>
          <head type="h2" xml:id="i-24hMeTDtijWruy8im6YLoZ">
            Tolk
          </head>
          <p xml:id="i-TGukF3SAwNhaEu55jV63Ro">
            En förutsättning för att kunna bli en del av majoritetssamhället
            är att man talar och förstår det svenska språket. Under den första
            tiden i ett nytt land är det förståeligt att en tolk nyttjas för
            att kommunicera med landets medborgare och myndigheter. Det är
            dock orimligt att en fullt frisk person som varit bosatt i Sverige
            under lång tid behöver tolkhjälp i kontakten med myndigheter,
            och i synnerhet att denna tolkhjälp ska bekostas av det allmänna.
            Finns däremot en avsikt att permanent bosätta sig i Sverige ska
            man ovillkorligen lära sig svenska.
          </p>
          <p xml:id="i-AnKMJ7tYW8uhZbXs1qrkHc">
            När den nya förvaltningslagen blev gällande infördes extensiv
            rätt till tolk på det allmännas bekostnad för personer med annat
            modersmål än svenska. Detta är inte rimligt. Därför bör myndigheter
            inte vara skyldiga att erbjuda tolk, eller att översätta handlingar,
            utan kostnad till personer som haft sin hemvist här i landet sedan
            tre år, om inte särskilda omständigheter föreligger.
          </p>
          <p xml:id="i-K7KzQUitEhpNtLSipenZpY">
            Särskilda undantag ska göras dels för de nationella minoritetsspråken,
            dels för personer som på grund av ålder, funktionsnedsättning
            eller andra medicinska skäl saknar förmåga att lära sig det svenska
            språket eller har tappat sina språkkunskaper. Undantag ska även
            kunna göras i brottmål.
          </p>
        </div>
        <div type="motSignatures">
          <list>
            <item xml:id="i-5rGSVoRJFeoVUN71Appru5">
              Matheus Enholm (SD)
            </item>
            <item xml:id="i-Ya4gvoS7SXgVPLFbKg76M5">
              Fredrik Lindahl (SD)
            </item>
            <item xml:id="i-5eW2tjkbWxDirkkEH5r166">
              Mikael Strandman (SD)
            </item>
            <item xml:id="i-LQVvdZeFNoWLkuFYkYrmAh">
              Per Söderlund (SD)
            </item>
          </list>
        </div>
      </div>
    </body>
  </text>
</TEI>
