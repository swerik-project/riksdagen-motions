<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1933--ak--00192">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__192/mot_1933__ak__192-001.pdf"/>
      <fw xml:id="i-TN6YpYthdfh8X9QTZnJtFV">
        Motioner i Andra kammaren, Nr 192. 11
      </fw>
      <div xml:id="i-2XLGunJ5Rx3uug7jmAp8XF" type="motHeader">
        <div xml:id="i-J4PK8fNcEWdcurPxswVBLy" type="motTitle"/>
        <div xml:id="i-VVnAx9fZEYzjFKHVATSR89" type="motSubmissionInfo"/>
      </div>
      <div xml:id="i-N15Cw9zrmKkGuASGjHk1zE" type="motBody">
        <div xml:id="i-QcYD4WTWEZkhoKa9bMK7Vg">
          <p xml:id="i-BtUd8BbsKUvcxd4Qs9MLtQ">
            Nr 192.
          </p>
          <p xml:id="i-PU6hyc8GcF92jq17Rq7TU5" type="titleString">
            Av herr Bengtsson i Kullen, om upphävande av skatten å motor-
            sprit.
          </p>
          <p xml:id="i-R3d9KoF9yqxnmfTJbyBvF2">
            Ehuru vårt land i de flesta avseenden är i besittning av rikliga
            och vär- defulla naturtillgångar, finnes det ett område, där sådana
            i stor utsträck- ning saknas, nämligen på bränsleområdet. Landets
            stenkolstillgångar kunna blott fylla en ringa del av behovet,
            bergoljor saknas, torv och skif- fer kunna för närvarande ej utnyttjas
            i större utsträckning. I skogs- sakkunnigas nyligen avgivna betänkande
            påvisas visserligen att våra skogstillgångar äro vida större än
            man förut haft anledning förmoda, men det bättre virket bör givetvis
            i möjligaste mån utnyttjas för för- ädling och ej till bränsle.
            Av sekundavirket finnes visserligen tekniska möjligheter att tillverka
            socker, varav kan framställas sprit, men många sakkunniga betvivla
            den ekonomiska möjligheten för sådan sockertill- verkning, och
            såsom bränsle torde på detta sätt framställd sprit bliva för dyr.
            Därtill ligger realiserandet av dessa planer ännu i en avlägsen
            fram- tid. Såsom alltid under brydsamma tider har därför även
            nu, åtminstone på vissa områden, bränslefrågan trätt i förgrunden.
            Av så mycket större betydelse synes det därför vara att i den
            utsträckning det är möjligt till- varataga sådana bränslen, som
            redan finnas eller kunna framställas inom landet. Ett bränsle,
            vilket alls icke fått den användning, som man väntat och hoppats,
            är sulfitspriten, vilken i och för sig är ett gott motorbränsle.
            För närvarande produceras i runda siffror omkring 15 miljoner
            liter sulfit- sprit av 95 procents styrka eller mera. Härav användes
            år 1931 cirka 8 miljoner liter för motorändamål, under det att
            den övriga produktionen gick till diverse andra ändamål, huvudsakligen
            kemisk fabrikation och allmän försäljning. Skulle vid alla större
            cellulosafabriker i vårt land spritfabriker inrättas, bleve den
            för motordrift tillgängliga mängden sul- fitsprit 35—45 miljoner
            liter. Denna produktion skulle visserligen på långt när icke kunna
            ersätta den bensinkvanitet, som för närvarande an- vändes för
            motordrift, emedan denna numera uppgår till omkring 400 miljoner
            liter. Sulfitspriten har det oaktat funnit användning därigenom
            att bensin blandas med högprocentig sulfitsprit på sådant sätt,
            att bland- ningen i regel innehåller 25 procent sulfitsprit och
            75 procent bensin, s. k. lättbentyl. Denna blandning har bland
            automobilägarna gjort sig om- tyckt och är av många efterfrågad.
            Exempelvis användes spritblandad bensin i stor utsträckning för
            bussdrift. Erfarenheten har visat, att vid användning av denna
            blandning åtgången av lättbentyl är mindre än av ren bensin för
            körning av samma vägsträcka under i övrigt samma för-
          </p>
          <pb facs="riksdagen-motions-pdf/data/1933/mot_1933__ak__192/mot_1933__ak__192-002.pdf"/>
          <fw xml:id="i-Uhffp419wk5ERoahC2jXB5">
            12 Motioner i Andra kanmaren, Nr 192.
          </fw>
          <p xml:id="i-5ozppdwGsMzCZTDFocxeEP">
            hållanden. Vid den maximalt möjliga sulfitspritframställningen
            för mo- tordrift av 35 till 45 miljoner liter skulle därför ej
            blott motsvarande kvantitet bensin besparas utan en än större
            kvantitet, uppgående till 43 a 35 miljoner liter bensin. Vid en
            vara, vilken i regel betingar ett sådant pris som bensin plägar
            göra, är en dylik besparing ur nationalekonomisk och handelspolitisk
            synpunkt av stor betydelse. Man måste därför be- klaga, att sulfitspriten
            fått så liten användning för motordrift som fallet är. Det vore
            även önskvärt, om åtgärder kunde vidtagas, vilka ökade denna användning.
            I Kungl. Maj:ts proposition av 1924 om skatt på motorbränsle var
            före- slaget, att sulfitspriten skulle vara befriad från skatt.
            Detta förslag vann av olika skäl icke riksdagens godkännande.
            Även sulfitspriten blev be- lagd med skatt, ehuru tiden för skattens
            utgående uppsköts fem år. År 1929 förlängdes detta uppskov på
            sådant sätt, att från och med 1 juli 1933 skatt skall utgå med
            3 öre och 1 juli 1934 med fullt belopp. Meda de priser, som för
            närvarande äro rådande, torde fara förefinnas för att skatten
            på sulfitsprit för motordrift kommer att medföra en mins- kad
            användning av detta inhemska bränsle och sålunda ett avstannande
            av de fabriker, som för närvarande äro i gång. Blotta medvetandet
            om att skatt efter viss tid skall utgå torde hava haft till följd,
            att inga nya sulfitspritfabriker blivit anlagda utan att i stället
            en del förefintliga sulfitspritfabriker nedmonterats och fabriksbyggnaderna
            använts för andra ändamål. Man skulle möjligen kunna befara att
            sulfitspritens skattefrihet skulle kunna medföra en sådan nedgång
            i skattemedel för vägväsendet, att med- len härför bleve otillräckliga.
            Någon anledning att befara något dylikt torde emellertid ej förefinnas.
            Även om priset på sulfitsprit för motor- drift vore mycket lockande,
            finnes åtminstone under lång tid framåt ingen möjlighet att inom
            landet framställa sulfitsprit till väsentligt större kvan- titet
            än 35 å 45 miljoner liter per år. Bensinen måste sålunda under
            alla förhållanden bliva det dominerande bränslet. På senaste tiden
            har även generatorgas, framställd av träkol eller ved- hack, kommit
            till användning för automobildrift, varigenom sekunda, föga användbart
            virke kan finna användning. Ej heller detta bränsle kan tänkas
            komma att i större utsträckning ersätta bensin utan blott med-
            föra en lindring i importbehovet av bensin. Endast lastvagnar
            och trak- torer samt i vissa fall bussar, arbetande under därför
            lämpliga förhål- landen, kunna ekonomiskt utnyttja detta bränsle.
            Men detta inhemska motorbränsle är ej belagt med skatt, tvärtom
            har förra årets riksdag, för att uppmuntra till användning av
            detta bränsle, nedsatt motorfor- donsskatten för automobiler,
            som drivas med generatorgas, till hälften. Det synes mig ej vara
            lämpligt att det ena inhemska bränslet beskattas medan samtidigt
            det andra inhemska bränslet ej blott är skattefritt utan direkt
            subventioneras av staten.
          </p>
          <pb facs="riksdagen-motions-pdf/data/1933/mot_1933__ak__192/mot_1933__ak__192-003.pdf"/>
          <fw xml:id="i-TZ6FCi5na6Yg5qKRSjtvAi">
            Motioner i Andra kammaren, Nr 192. 13
          </fw>
          <p xml:id="i-SJxCbcs2cFwmPoUTFNAHW2">
            Användningen av sulfitsprit för framställning av lättbentyl har
            där- emot även andra förmånliga följder. Varje förbränningsmotor
            arbetar med en viss kompression. Storleken av denna bestämmes
            av bränslet. Å andra sidan blir bränsleförbrukningen så mycket
            mindre ju högre kompressionen är, förutsatt att den ej är högre
            än den som bränslet tål. De automobiler, som i stor mängd importeras
            till vårt land, äro avsedda för drift med bensin, och deras motorer
            hava därför en kompression, som är avpassad för detta bränsle.
            Bensin blandad med sultfitsprit (lättben- tyl) tål emellertid
            en väsentligt högre kompression än ren bensin. An- vändningen
            av lättbentyl innebär därför som redan nämnts en minskad bensinimport
            utöver motsvarande kvantitet sulfitsprit, och denna minsk- ning
            kan vid användning av högkomprimerade motorer t. o. m. bli större
            än den, som redan anförts. De utländska automobilfabrikerna hava
            emel- lertid ingen anledning att bygga speciella maskiner för
            svenskt bruk. Däremot torde den svenska automobilindustrien hava
            anledning att bygga högkomprimerade maskiner. Den med sulfitspriten
            uppnåbara minskade bränsleförbrukningen torde då även locka mången
            köpare att hellre an- skaffa en svensk automobil än en utländsk.
            En ökad sulfitspritförbruk- ning för motordrift inverkar sålunda
            även minskande på automobilim- porten. Den ökade arbetstillgången
            inom landet på grund av en ökad sulfitsprittillverkning är väl
            ej så stor, men om denna kan medföra en ökad automobiltillverkning,
            så torde arbetstillgången indirekt genom sul- fitsprittillverkningen
            kunna öka rätt väsentligt. Svensk automobilindu- stri är ej heller
            främmande för dessa förhållanden. Ett par svenska auto- mobilfabriker
            leverera, allt efter beställarens önskan, motorer med hög kompression.
            En fråga, vilken på sin tid vållade mycket bekymmer, var missbruket
            av motorsprit till förtäring. Det sedan åtskilliga år använda
            nya dena- tureringsmedlet krotonaldehyd torde emellertid definitivt
            ha undanröjt denna fara, varför i detta avseende ej längre behöver
            hysas någon far- håga. På senare år har man i Amerika sökt finna
            medel, genom vilkas an- vändning bensinen skulle tåla en ökad
            kompression. Ett sådant medel har man även funnit i ämnet tetraetylbly.
            Detta är emellertid ett mycket allvarligt gift, vilket redan har
            flera människoliv på sitt syndaregister. Amerikanarnas strävan
            är att införa detta medel även i Europa. Sedan genom lämpligt
            denatureringsmedel faran för sulfitspritens missbrukande undanröjts,
            besitta vi emellertid redan i denna ett bättre medel för sam-
            ma ändamål än tetraetylbly, vilket därtill är ofarligt. Framför
            allt behovet att i möjligaste mån kunna tillgodose landets olika
            behov av bränslen med inhemska produkter, men även andra skäl
            synas därför tala för att i den mån det är möjligt och utvägar
            därför kunna finnas uppmuntra tillverkningen och användningen
            av sulfitsprit
          </p>
          <pb facs="riksdagen-motions-pdf/data/1933/mot_1933__ak__192/mot_1933__ak__192-004.pdf"/>
          <fw xml:id="i-YNDfTHoQd5NbsscbkTSnsg">
            14 Motioner i Andra kammaren, Nr 192.
          </fw>
          <p xml:id="i-4zkauYVzWy89523NB3ijDT">
            för motordrift, och därmed så långt som möjligt på detta område
            följa uppmaningen: »handla svenskt». Förra årets riksdag höjde
            bensinskatten till 10 öre per liter. Det förut- sattes samtidigt
            att skatten å motorsprit skall utgå från den 1 juli 1933 med 3
            öre per liter och från och med den 1 juli 1934 med 10 öre per
            liter. Genom skattehöjningen på bensin har emellertid en så ökad
            skatteintäkt erhållits på importerat bränsle, att om motorspriten,
            vilken ju framstäl- les ur svensk ved, bleve skattefri liksom
            generatorgasen, vilken framstäl- les ur samma svenska råmaterial,
            skattemedlen det oaktat icke torde komma att nämnvärt minskas.
            Då av nu anförda skäl det måste för sulfitsprittillverkningens
            utveck- ling vara önskvärt, att snarast möjligt denna industri
            vinner trygghet för att motorspriten icke inom en nära framtid
            blir föremål för beskattning, hemställes,
          </p>
          <p xml:id="i-M7inZXc1Uvz2FsWFXFHmEr">
            att riksdagen måtte besluta, att skatt icke skall ut- gå å motorsprit
            för tiden från och med den 1 juli 1933.
          </p>
          <p xml:id="i-8pQQWUUtRtYUBNstSrVWZ5">
            Tillika hemställes,
          </p>
          <p xml:id="i-2YkUVx2pvWziRNGqRouV9r">
            att vederbörande utskott måtte verkställa härav på- kallade ändringar
            i förordningen om särskild skatt å bensin och motorsprit.
          </p>
          <p xml:id="i-LNwU417HXjqo8mTytZZFvP" type="date">
            Stockholm den 20 januari 1933.
          </p>
          <div xml:id="i-ET78QNNUUZPjGVQqiaKzFf" type="signatureBlock">
            <list xml:id="i-JQ2qVeaC2JxRYBKrcUsRNw">
              <item xml:id="i-5R8JvuxuGArkgDmDMEN8FW" who="i-HiVV5oHUvJvLx8V2dQFLFu" type="signature">
                Emil Bengtsson
              </item>
            </list>
          </div>
        </div>
      </div>
    </body>
  </text>
</TEI>
