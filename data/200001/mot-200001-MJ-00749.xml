<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0749/mot_200001_MJ_0749-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            20
          </p>
          <p>
            2000/01 mnr: MJ749 pnr: mp505
          </p>
          <p>
            Motion till riksdagen 2000/01:MJ749
          </p>
          <p>
            av Gudrun Lindvall (mp)
          </p>
          <p>
            Den vitryggiga hackspetten
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att skyndsamt skydda den vitryggiga hackspettens biotop.
          </p>
          <p>
            Inledning
          </p>
          <p>
            Mellanspetten är en art som gått förlorad ur Sverige i sen tid.
            Sista häckningen var 1882 i centrala Östergötland. Arten är starkt
            knuten till gamla ekskogar och när de minskade minskade också
            antalet mellanspettar. Vill man se mellanspett idag är närmaste
            landet Lettland, men även där trängs arten tillbaka av det moderna
            skogsbruket. En annan hackspett — den vitryggiga hackspetten —
            riskerar nu att gå samma öde till mötes. I år finns endast 6 kända
            häckande par plus 12 ensamma fåglar. De är nu så utspridda att
            ensamma honor och hanar inte hittar varandra. Möjligen kan ytterligare
            några par finnas. För mellanspetten var siffran 15 par under många
            år innan kurvan brakade brant utför i slutet av 70-talet. När
            en arts population blir så liten som vittryggens är idag är varje
            individ viktig och utvecklingen mycket sårbar. För vitryggen har
            utvecklingen varit dramatisk. Uppskattningar 1993 beräknade antalet
            par till ca 50.
          </p>
          <p>
            Vitryggens krav på miljön
          </p>
          <p>
            Den vitryggiga hackspetten har — precis som mellanspetten — mycket
            specifika krav på sin miljö. Den lever i lövskogsrika skogar med
            äldre bestånd av träd där asp, björk, klibbal, gråal och sälg
            tycks vara särskilt viktiga. Ek och andra ädla lövträd finns också
            ofta. Dessa miljöer hittas i bl.a. strandskogar, sumpskogar, igenväxande
            kulturmarker och skogsmark där man
          </p>
          <pb facs="riksdagen-motions-pdf/data/200001/mot_200001_MJ_0749/mot_200001_MJ_0749-0002.pdf"/>
          <p>
            2000/01:MJ749
          </p>
          <p>
            21
          </p>
          <p>
            inte satt in skogliga åtgärder som gallring och kalavverkning.
            Döda och döende träd är viktiga för näringssök och bobyggande.
            Den lever till största delen på vedinsekter. Det här är en typ
            av natur som inte alls är önskvärd i det moderna skogsbruket.
            Den ”åtgärdas” på ett för den vitryggiga hackspetten förödande
            sätt. Det den behöver tas bort. Samtliga häckande par som finns
            idag hittar man i Dalsland och Värmland.
          </p>
          <p>
            Rädda vitryggen!
          </p>
          <p>
            Trots att den vitryggiga hackspetten är den utrotningshotade
            skogslevande arten och trots att anslagen till skydd av skog aldrig
            har varit större än idag går det förödande långsamt med skyddet
            av vitryggens miljöer. Endast två av häckningsområdena är skyddade
            och det pågår enligt Naturskyddsföreningen inga åtgärder för att
            skydda ytterligare biotoper. Varje par har behov av ett revir
            på 50-100 hektar för att klara häckningen och få ut de 2-3 ungar
            per år, som brukar bli flygga vid en lyckad häckning. Det räcker
            alltså inte att spara små dungar i skogen. Sedan 1975 har man
            intensivstuderat den vitryggiga hackspetten runt Dalälven. Man
            vet idag vad som behöver göras för att få arten att bli kvar,
            man har tagit fram information och skapat dialog med markägare,
            skogsbolag och myndigheter. Naturvårdsverket har antagit ett åtgärdsprogram.
            Ändå minskar antalet par. Det behövs många åtgärder för att rädda
            vitryggen. Förutsättningen för att det alls ska vara möjligt är
            dock att de häckningsbiotoper som finns kvar får skydd som naturreservat.
            Vid skydd av skogsmark måste sådana biotoper prioriteras och skyddet
            måste komma skyndsamt. Det bör ges regeringen till känna.
          </p>
          <p>
            Stockholm den 2 oktober 2000 Gudrun Lindvall (mp)
          </p>
        </div>
      </div>
    </body>
  </text>
</TEI>
