<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00256">
  <teiHeader>
    <fileDesc>
      <titleStmt>
        <title>Riktlinjer till AP-fonderna</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktlinjer till AP-fonderna</title>
          <idno type="rdwebb">GY02Fi256</idno>
          <rs type="number">Fi256</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi256/text</ref>
          <ref type="dokument_url_html">http://data.riksdagen.se/dokument/GY02Fi256</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi256</ref>
          <ref type="doc">http://data.riksdagen.se/fil/0B2D5F5F-F15F-437A-AEE0-86B1C20694B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PexYakkq73H5oGsuxuQ3sk" type="signed"/>
        <correspContext corresp="i-PexYakkq73H5oGsuxuQ3sk">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-AHyCEjX2YHBZgAmyGSXHon" type="numbering">
          <date when="2010-10-29"/>
        </correspAction>
        <correspAction xml:id="i-V6ejdc4beSyP6qnqqsWCrM" type="submission">
          <date when="2010-10-27"/>
        </correspAction>
        <correspAction xml:id="i-XeyC9WGuU3bXFVWqNKx35n" type="transfer">
          <date when="2010-10-25"/>
        </correspAction>
        <correspAction xml:id="i-BDW3EYFVRRfoiiu6bEuC56" type="assigned"/>
        <correspContext corresp="i-BDW3EYFVRRfoiiu6bEuC56">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TiPWWWH64MXtapUNNW4tzY" type="motBody">
        <div xml:id="i-MbWmL9LHohtuLwSp1ZEeEM" type="motProposal" subtype="förslag">
          <head xml:id="i-XLp7FXr5tDhBrcsqi6WC9n">
            Förslag till riksdagsbeslut
          </head>
          <p xml:id="i-Vitpt7d7nS4T3JoYmP8iiB">
            Riksdagen tillkännager för regeringen som sin mening vad som
            anförs i motionen om en översyn av regeringens möjligheter att
            ge AP-fonderna riktlinjer när det gäller hur etik- och miljöhänsyn
            ska tas i fondernas förvaltning.
          </p>
        </div>
        <div xml:id="i-L2h8ErVjXznztd9pG6fy46" type="motContent">
          <head xml:id="i-4sJvGmkKZG64H4uoUiMuzQ" type="h1">
            Motivering
          </head>
          <p xml:id="i-KwZoW4LS5N2M78bWpVEAJy">
            AP-fonderna spelar en viktig roll som buffertfonder inom pensionssystemet
            och förvaltar hundratals miljarder kronor. AP-fonderna skulle
            i teorin, i kraft av de mycket stora belopp de förfogar över,
            kunna bli mäktiga aktörer inom det svenska näringslivet. De värden
            som finns i AP-fonderna är mångfalt större än de värden som fanns
            i de mycket omstridda och sedan länge avvecklade löntagarfonderna.
            När det nya pensionssystemet utformades vinnlade sig de fem partier
            som står bakom systemet om att införa olika spärrar för att tillse
            att AP-fonderna inte kan användas som ett redskap, med vars hjälp
            staten i allmänhet och regeringen i synnerhet kan ingripa i näringslivet.
            Lite slagordsmässigt skulle man kunna säga att det inte ska gå
            att införa fondsocialism med pensionspengarna.
          </p>
          <p xml:id="i-CUp7hJz6twweEuSG8b4L4W">
            En sådan spärr är att det finns gränser för hur stora aktieposter
            som AP-fonderna enskilt eller tillsammans får inneha i börsnoterade
            företag. En annan spärr rör regeringens möjligheter att styra
            AP-fonderna. AP-fonderna är statliga myndigheter under regeringen,
            men i lag slås fast att de i motsats till övriga statliga myndigheter
            har en från regeringen oberoende ställning. Regeringen kan inte
            ge fonderna instruktioner eller andra direktiv som är rättsligt
            bindande för fonderna. Däremot utser regeringen ledamöterna i
            fondernas styrelser och regeringen har ett ansvar för att följa
            upp och utvärdera fondernas arbete.
          </p>
          <p xml:id="i-VMzjS2aLvBdBfuPdnhUm8E">
            Det slås också fast att AP-fonderna i sin förvaltning inte får
            ta näringspolitiska eller ekonomiskpolitiska hänsyn. Detta får
            ses som ytterligare ett uttryck för att fonderna inte ska vara
            ett verktyg som staten eller regeringen kan använda, om exempelvis
            en viss typ av strukturomvandling i näringslivet skulle anses
            vara politiskt önskvärd eller icke önskvärd. AP-fondernas uppdrag
            är helt enkelt att sträva efter hög avkastning på pensionspengarna.
          </p>
          <p xml:id="i-Kqivo1v9WoVN3MHkhocn4y">
            Det finns dock i prop. 1999/2000:46 ett par skrivningar som dels
            ålägger fonderna att beakta vissa omständigheter utöver avkastningen,
            dels ger regeringen visst utrymme att framföra åsikter om fondernas
            förvaltning. AP-fonderna ska ta hänsyn till miljö och etik utan
            att göra avkall på målet om hög avkastning. Regeringen har möjlighet
            att förtydliga sin syn på pensionssystemets åtagandesida och förvaltningsuppdraget
            i övrigt (propositionen s. 113). Av propositionen framgår även
            (s. 77) att ansvaret för att mejsla ut fondernas profil när det
            gäller hur etik- och miljöhänsyn ska tas i fondernas förvaltning
            åvilar de enskilda fondstyrelserna, men att regeringen har möjlighet
            att precisera sin syn om det är påkallat.
          </p>
          <p xml:id="i-M5VsChb749Y5CyKu8Kv8Jb">
            AP-fondernas oberoende ställning slås som sagt fast i lag. Meningsyttringar
            av ovanstående slag från regeringen är inte formellt bindande
            för fonderna. Samtidigt måste rimligen syftet med sådana meningsyttringar
            vara att i realiteten påverka fondernas agerande. Det vore tämligen
            meningslöst att ge uttryck för en åsikt, om man utgår ifrån att
            den kommer att ignoreras.
          </p>
          <p xml:id="i-VngQb1A7ofYar6q17UkZAi">
            Konstitutionsutskottet granskade våren 2010, efter en anmälan,
            det faktum att regeringen utfärdat riktlinjer till AP-fonderna
            vad gäller dels anställningsvillkor för ledande befattningshavare
            i AP-fonderna, dels att AP-fonderna i dialog med övriga ägare
            bör verka för att riktlinjerna tillämpas så långt som möjligt
            i företag där AP-fonderna är delägare.
          </p>
          <p xml:id="i-Ne56YmJ7zq2b5bPQXAsfNB">
            KU konstaterade att riktlinjer för anställningsvillkor för ledande
            befattningshavare har funnits i AP-fonderna, som är statliga myndigheter,
            i någon form sedan 2001 och att det är godtagbart. Sådana riktlinjer
            kan ses som ett exempel på hur regeringen förtydligar sin syn
            på förvaltningsuppdragets utövande, avser statligt anställda och
            kan godtas. KU sade också: AP-fondernas oberoende ställning slås
            fast i lag. Vid beslut att utfärda riktlinjer och vid utformningen
            av riktlinjer måste en noggrann avvägning göras, så att AP-fondernas
            oberoende upprätthålls. Riktlinjer som regeringen utfärdat kan
            inte anses formellt bindande för fonderna. Det är först genom
            beslut av styrelsen som riktlinjerna kan omsättas i verksamhet.
          </p>
          <p xml:id="i-4sycbBoUbiKqUBDqUVZ31C">
            Man torde kunna tolka KU:s uttalande så att det vid utformningen
            av riktlinjer finns en gräns som, om den överträds, innebär ett
            intrång i AP-fondernas självständighet. Det måste vara innebörden
            av formuleringen om noggrann avvägning rimligen mellan nyttan
            med riktlinjerna och AP-fondernas självständighet. Däremot säger
            KU inget om hur man ska veta var den gränsen går.
          </p>
          <p xml:id="i-EMTUbkTwUooruZaRfBX3ne">
            Uttalandet i riktlinjerna, att AP-fonderna i dialog med övriga
            ägare bör verka för att riktlinjerna angående anställningsvillkor
            för ledande befattningshavare tillämpas så långt som möjligt i
            företag där AP-fonderna är delägare, kan ses som en precisering
            av regeringens syn på hur etiska hänsyn ska tas i fondernas förvaltning.
            Det har tidigare inte funnits någon närmare precisering av regeringens
            syn på hur etiska och miljömässiga hänsyn ska tas i fondernas
            förvaltning. I skr. 2008/09:130 avvisar regeringen tanken på en
            av statsmakterna fastställd allmän värdegrund för fonderna, av
            hänsyn till fondernas självständighet (s. 78). De etiska riktlinjerna
            när det gäller anställningsvillkor avser ett smalt sakområde och
            har en hög detaljeringsgrad, vilket har förutsättningar att öka
            deras reellt styrande effekt. Det är angeläget att regeringen
            i varje situation noga väger värdet av att utfärda meningsyttringar
            rörande hur etiska och miljömässiga hänsyn ska tas mot värdet
            av att fondernas oberoende i formellt och reellt hänseende upprätthålls.
            Också vid utformningen av meningsyttringarna måste en noggrann
            avvägning göras, så att de inte blir mer styrande än vad som i
            det enskilda fallet är rimligt.
          </p>
          <p xml:id="i-Ftikzw9pkTVT1g2hytjZuK">
            Mot bakgrund av att uttalandet om att AP-fonderna i dialog med
            övriga ägare bör verka för att riktlinjerna tillämpas så långt
            som möjligt i företag där AP-fonderna är delägare innebar det
            första exemplet på hur regeringen preciserar sin syn på hur etiska
            hänsyn ska tas i fondernas förvaltning och att det inte finns
            några uttalanden som anger var den ovan nämnda gränsen går mellan
            nyttan med riktlinjer och alltför långtgående inskränkningar av
            fondernas självständighet, förefaller det finnas behov av en översyn
            av regeringens möjligheter att ge AP-fonderna riktlinjer när det
            gäller hur etik- och miljöhänsyn ska tas i fondernas förvaltning.
          </p>
        </div>
        <div xml:id="i-EHVy4CKFoCERk6TVDKEB5c" type="motSignatures">
          <list xml:id="i-u3WMLcCjzFnC2ZJTAvkfa">
            <item xml:id="i-7DL3LWskVDKbgfmLCHzba6" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-UU26iKtae7bmkYFfmiYHfQ" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
