<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_495/mot_200506_MJ_495-0001.pdf"/>
      <div type="motHeader" xml:id="i-BKrkS78FZHMJLAa1Aj3eRu">
        <div type="motTitle" xml:id="i-8Exwm1bU6DqMyJetGm2L6c"/>
        <div type="motSubmissionInfo" xml:id="i-PRDPRULkcV8qkjftRPGBdd"/>
      </div>
      <div type="motBody" xml:id="i-VVxeunBR84ixYA9YA3CByN">
        <div xml:id="i-2ZnTn84hvzNDi5b6p8sazY">
          <p xml:id="i-82iZ4AfhVH8wZMEdf64GaC">
            2005/06 mnr: MJ495 pnr: v375
          </p>
          <p xml:id="i-5wgXKmo9PbXkCKybpy9pC7">
            Motion till riksdagen 2005/06:MJ495
          </p>
          <p xml:id="i-MNtvtsPkcDc8NtMjWPvGBy">
            av Sven-Erik Sjöstrand (v)
          </p>
          <p xml:id="i-2vNRWsbvN8SVBvFMcEAcvy">
            Grytjakt
          </p>
          <p xml:id="i-EQAwFhcJ1fH6Mah6jGXsBz">
            Förslag till riksdagsbeslut
          </p>
          <p xml:id="i-MypwVVHbAGAwcoRANfEQa">
            Riksdagen tillkännager för regeringen som sin mening vad i motionen
            anförs om ett förbud på grytjakt och grytprov.
          </p>
          <p xml:id="i-RKN8D5MRHXXNxVJbB49mPv">
            Motivering
          </p>
          <p xml:id="i-CbwfZmtcCHoPRTQaXBSgKg">
            Grytjakt är en jaktform som innebär att djur jagas under jord,
            i sina gryt, där de har sökt skydd. Vid jakt på rävar och grävlingar
            används hundar som skickas ner i grytet för att hämta upp djuret.
            Grytjakten har varit omdiskuterad under lång tid. Särskilt ifrågasatt
            är jakten på grävling. Krav på förbud mot grytjakt på grävling
            har ständigt återkommit, inte minst från tillsynsmyndigheterna
            och djurskyddsorganisationerna. Jaktformen har kritiserats ur
            djurskyddssynpunkt och den har ofta beskrivits som ”hets mot djur
            under jord”, ”hemfridsbrott” etc Nära förknippat med grytjakten
            är den testverksamhet, grytanlagsproven, som anordnas i konstgjorda
            gryt och med grävlingar som hålls i fångenskap för ändamålet.
            Syftet med anlagsproven är att studera hur hunden agerar i närkontakt
            med grävlingen. Jordbruksverket har studerat grytanlagsproven
            och i skrivelse till regeringen 1999 anförde man att grytanlagsproven
            bör förbjudas. Verket ansåg även att grytjakten kunde förbjudas.
            Den 23 februari 2001 fattade regeringen beslut om att uppdra åt
            Sveriges veterinärmedicinska anstalt (SVA) att utföra en studie
            av grävlingarnas situation i samband med grytanlagsprov. SVA redovisade
            sitt uppdrag den 6 februari 2004. Studien visade på ökad grad
            av beteendeförändringar på samtliga grävlingar som användes i
            studien. Man konstaterade också att omfattande bitskador kan uppstå,
            både på hundar och på grävlingar. SVA drog slutsatsen att grytanlagsprovverksamheten
            inte var förenlig med djurskyddslagens krav.
          </p>
          <pb facs="riksdagen-motions-pdf/data/200506/mot_200506_MJ_495/mot_200506_MJ_495-0002.pdf"/>
          <p xml:id="i-B3wfcmy76xFJpzK1SANELD">
            2005/06:MJ495
          </p>
          <p xml:id="i-Y1Ee9KXrWxgw85qGHWnbYH">
            SVA:s studie har remissbehandlats och flera tunga remissinstanser
            som Sveriges Veterinärförbund förde då fram att både grytproven
            och grytjakten borde förbjudas. Av djuretiska skäl anser jag att
            grytjakt och grytprov skall förbjudas. Detta bör riksdagen som
            sin mening ge regeringen till känna.
          </p>
          <p xml:id="i-LPN26wj7JNWyGvkz2iSjVL">
            Stockholm den 5 oktober 2005
          </p>
          <p xml:id="i-EKWdbPdhpCHwyUrG2TnQjZ">
            Sven-Erik Sjöstrand (v)
          </p>
        </div>
      </div>
    </body>
  </text>
</TEI>
