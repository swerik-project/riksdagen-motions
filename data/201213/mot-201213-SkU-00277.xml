<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00277">
  <teiHeader>
    <fileDesc>
      <titleStmt>
        <title>Entreprenadkonto</title>
        <author corresp="i-FrC3WwfjWAuoWu4BnbedDa">av Jan-Olof Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Entreprenadkonto</title>
          <idno type="rdwebb">H002Sk277</idno>
          <rs type="number">Sk277</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk277/text</ref>
          <ref type="dokument_url_html">http://data.riksdagen.se/dokument/H002Sk277</ref>
          <ref type="dokumentstatus_url_xml">http://data.riksdagen.se/dokumentstatus/H002Sk277</ref>
          <ref type="doc">http://data.riksdagen.se/fil/CC6CE7E9-F1E9-46CC-8990-053F1662F09A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HRTcYLpskrDas2yZhTqiKF" type="signed"/>
        <correspContext corresp="i-HRTcYLpskrDas2yZhTqiKF">
          <note type="signatory" corresp="i-FrC3WwfjWAuoWu4BnbedDa"/>
        </correspContext>
        <correspAction xml:id="i-DffBmrmPbDXuNrWtKucdgw" type="numbering">
          <date when="2012-10-04"/>
        </correspAction>
        <correspAction xml:id="i-LTag5ipcnTh96CzPnJBkjU" type="submission">
          <date when="2012-10-03"/>
        </correspAction>
        <correspAction xml:id="i-8PnCvnMxFKoPDKX63R7PWW" type="transfer">
          <date when="2012-10-02"/>
        </correspAction>
        <correspAction xml:id="i-ExeSnnqpeceMERJJvHYcBE" type="assigned"/>
        <correspContext corresp="i-ExeSnnqpeceMERJJvHYcBE">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RV1awMtpDHMbSfsb8Urm25">
            Förslag till riksdagsbeslut
          </head>
          <p xml:id="i-XtCSXSG3spwLd6NYvJrNvs">
            Riksdagen tillkännager för regeringen som sin mening vad som
            anförs i motionen om att införa entreprenadkonton för underentreprenörer
            i hela näringslivet.
          </p>
        </div>
        <div type="motContent">
          <head xml:id="i-js73WnEU2ZGWQWSro95uS" type="h1">
            Motivering
          </head>
          <p xml:id="i-NwZ5p3DytFGR8RenzbSmdZ">
            Redan 2001 redovisade Riksskatteverket i det s k riksprojektet
            omfattningen av svart arbetskraft inom byggbranschen (RSV Rapport
            2001:9). Man konstaterar att mellan 2,5 och 3 miljarder årligen
            betalats ut som svarta löner enbart i pågående utredningar och
            härvor som identifierats. Dessutom har man uppfattningen att en
            mycket stor del av den organiserade handeln med svart arbetskraft
            i sektorn inte identifierats i projektet och uttrycker stark oro
            inför omfattningen.
          </p>
          <p xml:id="i-WzQTihwwvLUzPvx3xpcVYM">
            Staten förlorar 85 procent av de svarta lönerna i uteblivna arbetsgivaravgifter,
            anställdas skatter och mervärdesskatt och till detta kommer kostnader
            för utbetalda ersättningar från Försäkringskassan och olika a-kassor
            till de personer som arbetat svart.
          </p>
          <p xml:id="i-32Md3XUf8VBFg9cvTy4MT7">
            Den stora omfattningen av svarta löner har, enligt RSV, medfört
            att konkurrensen helt har satts ur spel. Det har blivit omöjligt
            för en seriös företagare att konkurrera med de företag som använder
            sig av svart arbetskraft. Man menar också att det inte är realistiskt
            att tro att vare sig myndighetens kontroll- och informationsinsatser
            eller den självsanering som pågår i byggbranschen är tillräckliga
            åtgärder för att komma till rätta med skattefusket. Vad som behövs
            är istället lagändringar. Något som flera europeiska länder, som
            Nederländerna, Norge, Tyskland, Storbritannien och Irland, redan
            har genomfört.
          </p>
          <p xml:id="i-W7PNHvUX9Hj7ccQLqCozZ6">
            I en senare rapport, där regeringen givit RSV i uppdrag att utreda
            förutsättningarna för att införa ett system med skyldighet att
            göra skatteavdrag för underentreprenörer (RSV Rapport 2002:6),
            föreslår Riksskatteverket två alternativa system med s k entreprenadkonton
            för att komma till rätta med de värsta problemen inom byggbranschen.
          </p>
          <p xml:id="i-NHdjN1dzSWxsZHvGSgrq6d">
            I stort sett inget har gjorts för att komma åt problemet under
            hela 2000-talet.
          </p>
          <p xml:id="i-NFRPbuVk2vygADmcutD5H7">
            När frågan senast behandlades så hänvisades till att frågan skulle
            avvaktas tills utredningen skärpning gubbar redovisats och remitterats.
            Detta gjordes för snart 10 år sedan och ännu har inget hänt.
          </p>
          <p xml:id="i-W7r5EoiuqRDKgiQP8EUQEn">
            Då som nu vore den effektivaste metoden sannolikt att huvudentreprenören
            gör en obligatorisk avsättning till underentreprenörens entreprenadkonto
            med en viss procent av det utbetalda beloppet exklusive moms,
            ett s k entreprenadavdrag. Avdraget ska i princip täcka de skatteavdrag
            och arbetsgivaravgifter som belöper på lönekostnaderna.
          </p>
          <p xml:id="i-YGHcnPcdrQPWfZnGR4o2Ut">
            Ett alternativ till detta är, enligt RSV, ett frivilligt system
            där huvudentreprenören inte är skyldig att göra något entreprenadavdrag,
            utan istället ansvarar för efterföljande underentreprenörers betalning
            av skatter och avgifter. Vilket av systemen man än kommer att
            genomföra innebär det att möjligheterna att utnyttja svart arbetskraft
            kommer att försvåras betydligt.
          </p>
          <p xml:id="i-LCnwJQ5TuJEv1rybrn5bBm">
            Förslagen från RSV bör också kunna genomföras inom hela näringslivet.
            Utnyttjande av svart arbetskraft bland underentreprenörer är inte
            begränsat till byggbranschen. Inom hela näringslivet finns det
            åtskilliga tillfällen då hela kedjor av entreprenörer och underentreprenörer
            används. Vid större revisionsstopp av t ex oljeraffinaderier och
            kemisk industri föreligger behov hos huvudentreprenören att anlita
            olika underentreprenörer, t ex VVS-firmor och elfirmor. Även inom
            skogs-, metall- och pappersindustrin är detta vanligt. Man kan
            också se företeelsen inom handeln, fastighets-, hotell- och restaurangnäringen.
            Inom alla dessa sektorer är konkurrensen redan så snedvriden att
            seriösa företagare ofta får se sig utmanövrerade av icke-seriösa
            företag.
          </p>
          <p xml:id="i-RXepZJLBBdi1Q4RYNSiZcX">
            Omfattningen är svår att bedöma, men uppenbart handlar det om
            stora pengar eftersom organiserad handel med svart arbetskraft
            överlag nu dragit till sig även annan typ av grovt kriminella
            personer. Dessa agerar som företrädare och målvakter i de företag
            som fakturerar den svarta arbetskraften. Ett system med entreprenadkonton
            i hela näringslivet skulle klart begränsa deras möjligheter att
            hoppa från bransch till bransch. Det skulle skapa ordning och
            lika villkor för konkurrerande seriösa företag och dessutom generera
            ökade inkomster till staten.
          </p>
        </div>
        <div type="motSignatures">
          <list>
            <item xml:id="i-2rSYb5Y9eknk4ZKphf48C2">
              Jan-Olof Larsson (S)
            </item>
          </list>
        </div>
      </div>
    </body>
  </text>
</TEI>
