<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00342">
  <teiHeader>
    <fileDesc>
      <titleStmt>
        <title>Ökad järnvägskapacitet mellan Norrköping och Linköping med Ostlänken och upprustning av länsbanorna LinköpingVästervik samt LinköpingKalmar</title>
        <author corresp="i-DLt3BwBDVwBxqxVEki5m5B">av Annika Lillemets (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad järnvägskapacitet mellan Norrköping och Linköping med Ostlänken och upprustning av länsbanorna LinköpingVästervik samt LinköpingKalmar</title>
          <idno type="rdwebb">GZ02T342</idno>
          <rs type="number">T342</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T342/text</ref>
          <ref type="dokument_url_html">http://data.riksdagen.se/dokument/GZ02T342</ref>
          <ref type="dokumentstatus_url_xml">http://data.riksdagen.se/dokumentstatus/GZ02T342</ref>
          <ref type="doc">http://data.riksdagen.se/fil/53DE566F-15B6-4FC5-B149-4BEB681748DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4MwsAJwYDwKMFJyNbm3uE2" type="signed"/>
        <correspContext corresp="i-4MwsAJwYDwKMFJyNbm3uE2">
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-eABC3zqannNVHRmoBLJoc" type="numbering">
          <date when="2011-10-06"/>
        </correspAction>
        <correspAction xml:id="i-Q1QLStVDCgHa4h3mgGUi5z" type="submission">
          <date when="2011-10-04"/>
        </correspAction>
        <correspAction xml:id="i-wqz8wRhj2k4Y77murSPuF" type="transfer">
          <date when="2011-10-03"/>
        </correspAction>
        <correspAction xml:id="i-DjMdeG9BMGAA134vY5KGmW" type="assigned"/>
        <correspContext corresp="i-DjMdeG9BMGAA134vY5KGmW">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B4C4LJtrQ6RiLkCFWcN9Kk" type="motBody">
        <div xml:id="i-S7xkK1AzXDtGc8sPkc1gFa" type="motProposal" subtype="förslag">
          <head xml:id="i-AEsRJ7TeTPkbigtDVNRLBN">
            Förslag till riksdagsbeslut
          </head>
          <list xml:id="i-SanWFYHGcT9S8P2aN9gPFQ" style="ol">
            <item xml:id="i-TzoLixQvpcheGsXW9t7gVd">
              Riksdagen tillkännager för regeringen som sin mening vad som
              anförs i motionen om att regeringen bör göra en avsiktsförklaring
              för utbyggnad av höghastighetsbanor som kan avlasta den befintliga
              järnvägen med byggstart 2015 av en första etapp av Ostlänken mellan
              Norrköping och Linköping.
            </item>
            <item xml:id="i-urLHt1A3FPyha7zXeuqMz">
              Riksdagen tillkännager för regeringen som sin mening vad som
              anförs i motionen om att rusta upp länsbanorna LinköpingVästervik
              samt LinköpingKalmar.
            </item>
          </list>
        </div>
        <div xml:id="i-Y94bF75RASSDT1andfAmiz" type="motContent">
          <head xml:id="i-BtDTr1ayirmserZiKwRDBe" type="h1">
            Bakgrund
          </head>
          <p xml:id="i-F7ARfchbkKKUHJVnWkFGZN">
            Allt fler vill åka tåg, inte minst inom och genom Östergötland.
            Bara pendeltåget i Östergötland har cirka 3 miljoner passagerare
            per år, vilket är betydligt fler än de som färdas mellan Stockholm
            och Malmö/Köpenhamn oavsett transportslag. Persontrafiken och
            trängseln på Södra stambanan ökar och avsnittet genom Östergötland
            utnyttjas redan maximalt.
          </p>
          <p xml:id="i-9o3r8wqU21819vm3tXEjCa">
            Punktligheten för fjärr- och regionaltåg är sämst i landet på
            Södra stambanan, enligt SJ. Allra värst är det mellan Linköping
            och Stockholm. Under exempelvis septemberdecember 2010 var cirka
            1 000 tåg mer än 15 minuter försenade eller inställda på den sträckan.
            Störningsnivån på Södra stambanan är hög eller mycket hög under
            hela året. I juli och augusti var punktligheten något sämre än
            under tre av de fyra omtalade snömånaderna. Att många tåg är försenade
            är alltså inte ett vinterproblem. En starkt bidragande orsak är
            att tågen går så tätt att varje fel får stora dominoeffekter.
            Varje fel fortplantar sig i tidtabellen, och det tar lång tid
            att återställa trafiken.
          </p>
          <p xml:id="i-Xhe7QTMZ4nBBLthAZ864TF">
            Pendeltåget är ryggraden i östgötaregionens kollektivtrafik,
            och dess betydelse växer. Pendeltågstrafiken behöver utökas med
            både tätare trafik och nya sträckningar, till exempel till Nyköping
            och Katrineholm. Nu hotas den istället av utträngning och marginalisering
            när trängseln ökar på otillräckligt underhållna, redan överfulla
            spår. Därtill värderas den ner systematiskt, vid Trafikverkets
            tilldelning av tåglägen, till fördel för fjärrtrafiken. Försämringar
            för pendeltågen ger allvarliga negativa effekter i hela kollektivtrafiksystemen
            och motverkar de nationella målen om regional utveckling.
          </p>
          <p xml:id="i-KyRMdrXBdsV36nCKE8qJzn">
            Inte bara persontransporterna utan även godstransporterna på
            järnväg har ökat kraftigt. Kapacitetsbristen i järnvägssystemet
            slår hårt även mot godstrafiken i ett läge där det inte minst
            av klimatskäl är viktigt att mer godstransporter flyttas över
            från lastbil till tåg.
          </p>
          <p xml:id="i-7mDCB7H5XbBwEqYocHVMDF">
            I september 2010 förklarade Trafikverket Södra stambanan genom
            Östergötland överbelastad. Det är därför allvarligt att regeringen
            i sin budget inte satsar på åtgärder som kan lösa problemen på
            denna sträcka, liksom att Trafikverket i sitt delbetänkande i
            den så kallade Kapacitetsutredningen, som presenterades i juli,
            inte prioriterar satsningar på Södra stambanan utanför storstadsområdena.
          </p>
          <p xml:id="i-FYN6ThYbGCAFbJEq8FjoJc">
            Även länsbanorna LinköpingKalmar och LinköpingVästervik är viktiga
            för regionen. Underhållet av dem är eftersatt. Om de rustas upp,
            kan både persontrafik och godstrafik ökas, till nytta för såväl
            näringsliv som arbetspendlare och andra resenärer.
          </p>
          <head xml:id="i-TpC6C1APVmGJYKAz94zdeU" type="h1">
            Börja bygga Ostlänken mellan Norrköping och Linköping
          </head>
          <p xml:id="i-86EoF6hLKfM4g3JQ4HxsNF">
            Fler spår krävs för att lösa trängseln på Södra stambanan. En
            utbyggnad av höghastighetsbanor skulle göra det möjligt att separera
            tåg med olika hastigheter. Det skulle ge mer utrymme för såväl
            fjärr-, gods- som pendeltågstrafik och göra det svenska järnvägsnätet
            mindre sårbart för störningar.
          </p>
          <p xml:id="i-HnVgbTRRJYJWtkFNe7uJAh">
            Miljöpartiet anser därför att Ostlänken bör börja byggas snarast
            möjligt, 2015. Att börja med sträckan NorrköpingLinköping skulle
            ge en kraftfull kapacitetshöjning på ett av de avsnitt där den
            bäst behövs.
          </p>
          <p xml:id="i-FxPiX3wVKjV8VgswYqmvL9">
            Det finns redan en fastställd järnvägsutredning för sträckan
            NorrköpingLinköping. Utifrån den kan man gå vidare med tillåtlighetsprövning
            och järnvägsplan. Det är möjligt att genomföra bygget i etapper.
          </p>
          <p xml:id="i-58osbD4dtinMboBHUcbKrB">
            Det lokala engagemanget är stort. Regionförbundet Östsam, Linköpings
            kommun och Norrköpings kommun förklarar, nu senast i ett yttrande
            över Kapacitetsutredningens delbetänkande, att de är beredda att
            omedelbart tillföra resurser för att Trafikverket ska kunna starta
            planeringsarbetet och diskutera eventuella fördelar med etappvis
            utbyggnad.
          </p>
          <p xml:id="i-BtY4YHgnDvehDfxZjX7pi2">
            Därtill bör kapacitetshöjande åtgärder som kan sättas in på kortare
            sikt också undersökas och genomföras, om de bedöms vara verkningsfulla.
          </p>
          <p xml:id="i-2U4rhCJ5YXf29CyY4bv9Ss">
            Mot bakgrund av detta anser jag att regeringen bör göra en avsiktsförklaring
            för utbyggnad av höghastighetsbanor som kan avlasta den befintliga
            järnvägen, och som ett första steg enligt fastställd järnvägsplan
            snarast bygga ut Ostlänken mellan Norrköping och Linköping. Detta
            bör riksdagen ge regeringen tillkänna som sin mening.
          </p>
          <head xml:id="i-GMv4HeR1sjTbd2VavvHfSE" type="h1">
            Länstågstrafiken mellan Linköping och Västervik samt Linköping
            och Kalmar
          </head>
          <p xml:id="i-U9PsH1gasqEk3Zj4k26AF6">
            Linköping är en universitetsstad och har ett universitetssjukhus
            samt högtek nologiskt näringsliv. Allt detta medför stor inpendling
            till kommunen. I Kalmar län finns många orter med högklassiga
            boendemiljöer nära havet och relativt lågexploaterad natur. För
            att binda samman dessa olika regioner bör befintlig järnväg mellan
            Linköping och Västervik (Tjustbanan) samt Linköping och Kalmar
            (Stångådalsbanan) rustas upp för högre hastigheter. I regionen
            har man nyligen investerat i nya Itinotåg, med en maxhastighet
            om 140 kilometer/timme. Maxhastigheten för dessa banor är 110120
            kilometer/timme, men genomsnittshastigheten ligger kring 7080
            kilometer/timme.
          </p>
          <p xml:id="i-CWBZnrkm9YmkycbMRUxCf2">
            Att rusta upp Tjustbanan, som har skarvspår och grusballast,
            till helsvetsad räls kostar cirka 60 miljoner kronor per mil,
            vilket motsvarar cirka 10 procent av nybyggnads­kostnaden. Stångådalsbanan,
            som har makadamballast, kostar 20 miljoner kronor per mil att
            förse med helsvetsad räls. Med ytterligare mötesspår, av särskild
            stor vikt i Gullringen och Rockneby, kan det bli möjligt att införa
            lokala tåg med uppehåll på fler orter. Detta skulle vara av stor
            betydelse för människor i ett antal samhällen längs banorna.
          </p>
          <p xml:id="i-VTkf9QcGBbgChBxdhAhNmB">
            Det skulle ge stora regionalpolitiska vinster att förbättra kapaciteten
            och standarden på dessa länsbanor, liksom på många andra håll
            i landet.
          </p>
          <p xml:id="i-TgQPxZLPB21rJU34oEsoWD">
            I regeringens politik, men även i Kapacitetsutredningen saknas
            satsningar på banor i vissa delar av landet eller ligger i planerna
            först efter 2021. För Miljöpartiet är det däremot självklart att
            satsa på järnväg i hela landet och att rusta upp banor som Tjust-
            och Stångådalsbanorna under budgetperioden.
          </p>
          <p xml:id="i-29iSANt7z7yQnARFnRPNxL">
            Mot bakgrund av detta anser jag att regeringen bör göra en satsning
            på länsjärnvägarna. Länsbanorna LinköpingVästervik samt LinköpingKalmar
            är två av de banor som bör rustas upp. Detta bör riksdagen ge
            regeringen tillkänna som sin mening.
          </p>
        </div>
        <div xml:id="i-M9TibTQy6VhYREBHH2Tdsr" type="motSignatures">
          <list xml:id="i-Pa8tiiCfVsddQntZS2waN">
            <item xml:id="i-31epYkvAkmoySaHXB5RcMe" who="i-DLt3BwBDVwBxqxVEki5m5B">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
