<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00021">
  <teiHeader>
    <fileDesc>
      <titleStmt>
        <title>med anledning av prop. 2007/08:53 Ökade möjligheter att ingripa mot rattfylleri och sjöfylleri</title>
        <author corresp="i-STyFs6Gu3boin31eFp1bNM">av Thomas Bodström m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:53 Ökade möjligheter att ingripa mot rattfylleri och sjöfylleri</title>
          <idno type="rdwebb">GV02Ju21</idno>
          <rs type="number">Ju21</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju21/text</ref>
          <ref type="dokument_url_html">http://data.riksdagen.se/dokument/GV02Ju21</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju21</ref>
          <ref type="doc">http://data.riksdagen.se/fil/83F353FF-1516-4A32-A232-729143ED06D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-STyFs6Gu3boin31eFp1bNM</idno>
            <name>Thomas Bodström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-W2BEDRyCnS9HdVWfSB1gKA</idno>
            <name>Margareta Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JyJNJYYsSGPpUMFRHpFJo</idno>
            <name>Elisebeht Markström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GhbPWYP8pdZ7omSMkDbBTK" type="basedOn"/>
        <correspContext corresp="i-GhbPWYP8pdZ7omSMkDbBTK">
          <ref>Proposition 2007/08:53</ref>
        </correspContext>
        <correspAction xml:id="i-YQtxJE1fDedsZgjwUaRDPh" type="signed"/>
        <correspContext corresp="i-YQtxJE1fDedsZgjwUaRDPh">
          <note type="signatory" corresp="i-STyFs6Gu3boin31eFp1bNM"/>
          <note type="signatory" corresp="i-W2BEDRyCnS9HdVWfSB1gKA"/>
          <note type="signatory" corresp="i-JyJNJYYsSGPpUMFRHpFJo"/>
          <note type="signatory" corresp="i-BzccJvrsm3YED8gWPHwfGn"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-TcNfrp7fRvP58buMahA7Gi"/>
        </correspContext>
        <correspAction xml:id="i-NMc6Jp9eRn8PiL9M1SkMNv" type="referral">
          <date when="2008-03-11"/>
        </correspAction>
        <correspAction xml:id="i-XTznAMsBkEX4ozPShgrLLx" type="dismissal">
          <date when="2008-03-07"/>
        </correspAction>
        <correspAction xml:id="i-7HmYwocmeQTTsdfEjSrwLt" type="dismissal">
          <date when="2008-03-07"/>
        </correspAction>
        <correspAction xml:id="i-GP5w4qCuEjbWb7ks2M3rja" type="transfer">
          <date when="2008-03-06"/>
        </correspAction>
        <correspAction xml:id="i-2R9Cyd9T4ozMYeyL5d4hwu" type="submission">
          <date when="2008-03-06"/>
        </correspAction>
        <correspAction xml:id="i-BrznpBqEQGsjnEBimCrskt" type="assigned"/>
        <correspContext corresp="i-BrznpBqEQGsjnEBimCrskt">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9SrEDSnnwVdQ9rANR6VSJ5" type="motBody">
        <div xml:id="i-JjvFgu8EdEchshgScoaVkC" type="motProposal" subtype="förslag">
          <head xml:id="i-TdMwtFvzbgATEbVnk6h3h6">
            Förslag till riksdagsbeslut
          </head>
          <list xml:id="i-UNkAfiLzVhiv4pXU7PgeE6" style="ol">
            <item xml:id="i-FcehTs2ZR7nr8Scynke1P8">
              Riksdagen tillkännager för regeringen som sin mening vad som
              anförs i motionen om införande av två nya straffbestämmelser:
              vållande till annans död vid fordonstrafik och vållande till kroppsskada
              eller sjukdom vid fordonstrafik.
            </item>
            <item xml:id="i-VG3R492SofvsiQQxYV6Bda">
              Riksdagen tillkännager för regeringen som sin mening vad som
              anförs i motionen om införande av en lagstiftning om eftersupning.
            </item>
            <item xml:id="i-9SNoq8vGAaUoRize2ktTTg">
              Riksdagen tillkännager för regeringen som sin mening vad som
              anförs i motionen om att sänka högsta tillåtna promillegräns på
              sjön till 0,2 promille.
            </item>
            <item xml:id="i-2GKAdbzZvWgCNZaEKn61Hq">
              Riksdagen tillkännager för regeringen som sin mening vad som
              anförs i motionen om att låta utreda om fler grupper ska kunna
              utföra utandningsprov.
            </item>
            <item xml:id="i-B35x7mu8SDUMrJj31hwif9">
              Riksdagen tillkännager för regeringen som sin mening vad som
              anförs i motionen om Tullverket.
            </item>
            <item xml:id="i-EZYHArS1vFu3fLKd2GFpaS">
              Riksdagen tillkännager för regeringen som sin mening vad som
              anförs i motionen om alkolås.
            </item>
          </list>
        </div>
        <div xml:id="i-KaZP5gW7S3gKni3zC24doe" type="motContent">
          <head xml:id="i-2qY1f4NYDBVjfQRuHTqZzo" type="h1">
            Motivering
          </head>
          <p xml:id="i-VCgHd2vcVdjMCfdGZHL6a8">
            Tillgängligheten till alkohol i Europa har ökat mycket kraftigt
            sedan slutet av 1990-talet. Idag kan man föra in alkoholdrycker
            på ett helt annat sätt än tidigare från andra EU-länder. Samtidigt
            har även tillgängligheten i Sverige ökat. Systembolagets öppettider
            har förlängts, priser på vissa varor har sänkts och antalet krogar
            med utskänkningstillstånd har ökat. Mellan 1996 och 2005 ökade
            den genomsnittliga alkoholkonsumtionen från 8,0 till 10,2 liter
            ren alkohol per vuxen svensk.
          </p>
          <p xml:id="i-JZrfwqwck4nfpmfTrsjENp">
            Att alkoholkonsumtionen ökar är allvarligt från trafiksäkerhetssynpunkt.
            Alla inser vi att alkohol och trafik inte hör ihop. Trots denna
            medvetenhet så ökar rattfylleriet. Beroende på mätning så visar
            studier på att mellan 1330 procent av dem som omkommer i trafiken
            är påverkade av alkohol. Därför är det viktigt att det görs insatser
            i olika led för att förebygga och begränsa alkoholanvändandet.
            I trafiken måste vi visa att vi menar allvar med nollvisionen;
            ingen ska dö eller skadas allvarligt i trafiken.
          </p>
          <p xml:id="i-SWC6dJK2oms1BeUbUoMcjk">
            Regeringen har nu lämnat en proposition där olika åtgärder föreslås
            som syftar till att öka trafiksäkerheten på land och till sjöss.
            I korthet innebär förslagen att tjänstemän vid Tullverket, bilinspektörer
            och Kustbevakningen ges möjlighet att ta alkoholutandningsprov.
          </p>
          <p xml:id="i-6ZpLhTKXSAVj5Xb1LtBryV">
            Tullverket och Kustbevakningen ges även möjlighet att inleda
            förundersökning om rattfylleribrott respektive sjöfylleribrott.
            För att förhindra rattfylleribrott får fordonsnycklar omhändertas.
            Dessutom får körkort och andra behörighetshandlingar omhändertas.
            Vidare utökas möjligheterna att ta blodprov på en förare som varit
            inblandad i en vägtrafikolycka och personal inom såväl hälso-
            och sjukvården som socialtjänsten får möjlighet att utan hinder
            av sekretess kontakta polis eller annan myndighet för att förhindra
            ett förestående eller avbryta ett pågående trafiknykterhetsbrott.
            Regeringen föreslår att lagändringarna ska träda i kraft den 1
            juli 2008.
          </p>
          <p xml:id="i-UQpG8HM4mHDXaUUFAA1LNw">
            Till grund för förslagen ligger Rattfylleriutredningen som kom
            med sitt slutbetänkande i april 2006. Det är snart två år sedan.
            Vi menar att regeringen gjort alltför lite under denna tid. De
            förslag som regeringen nu presenterar är klart otillräckliga.
            Den förra socialdemokratiska regeringen hade långt framskridna
            planer på lagstiftning redan 2006 i en rad frågor som skulle tydliggöra
            att såväl rattfylleri som sjöfylleri är oacceptabelt. Vi ville
            se en skärpt lagstiftning om rattfylleri. Vårt förslag innehöll
            några viktiga huvudpunkter som enkelt kan uttryckas, strängare
            straff och två helt nya brott vållande till annans död vid fordonstrafik
            och vållande till kroppsskada eller sjukdom vid fordonstrafik.
            De lagarna hade kunnat vara i kraft idag om inte den borgerliga
            regeringen dragit tillbaka förslagen, som en av sina första åtgärder.
            Kampen mot rattfylleri har därmed förlorat minst två år. Det är
            dags att den borgerliga regeringen nu tar ansvar för utvecklingen
            och genomför de långt framskridna planerna för vållandebrott i
            samband med fordonstrafik.
          </p>
          <p xml:id="i-54ziNyShvgmqC4X7fJAtW3">
            Den socialdemokratiska regeringen hade också ett långt framskridet
            förslag om en ny lag om så kallad eftersupning samt en skärpt
            lag om sjöfylleri. Den senare med lägre promillegräns och skarpare
            påföljder för den som kör berusad på sjön, lagar som kunde ha
            varit på plats redan förra sommaren. Alla som följer Kustbevakningens
            arbete på sommaren inser att onykterhet till sjöss är ett stort
            problem. Det är hög tid att sänka högsta tillåtna promillehalt
            på sjön till 0,2 promille, samma som gäller på land. Vi vill även
            se en lagreglering av eftersupning. Nu måste regeringen agera
            och visa att man tar onykterhet i trafiken på allvar.
          </p>
          <p xml:id="i-RdpHhvfd1w5CsRew1GB7L3">
            I och med regeringens förslag blir det möjligt för tjänstemän
            vid Tullverket och Kustbevakningen samt bilinspektörer att ta
            alkoholutandningsprov. Det är ett steg framåt. Utvecklingen av
            den bristande nykterhet bland fordonsförare som kommer från andra
            länder med färjor har dock belyst nya problem. Ett väktarbolag
            har utfört frivilliga tester som utförts efter godkännande av
            chauffören. Testerna har lett till att 127 chaufförer testat positivt
            och lämnats till den lokala polisen. Att låta väktare utföra sådana
            tester har emellertid visat sig inte vara tillåtligt. Vi menar
            att regeringen borde utreda om fler personer som har tjänstebefattningar
            ska kunna utföra alkoholutandningsprov.
          </p>
          <p xml:id="i-MYdNLSnXk8G5VTvH5FHtV9">
            En av Tullverkets tre huvuduppgifter är att prioritera bekämpandet
            av storskalig och organiserad brottslighet. Arbetet ska leda till
            att tillgången på narkotika i Sverige begränsas.
          </p>
          <p xml:id="i-QjsrRPQZRKht7gVS9ui6hN">
            När det gäller narkotikasmugglingen till Sverige så ser Tullverket
            inga tecken på en minskning av denna verksamhet. Det finns heller
            inga tecken som tyder på att den illegala införseln och handeln
            med alkohol totalt sett skulle minska i Sverige den närmaste framtiden.
          </p>
          <p xml:id="i-PmdBtpc6tZ14xfitHkSrB4">
            Att droger är ett stort problem i trafiken kan man se av de ökade
            anmälningar av drograttfylleri som skett de senaste åren. Att
            ge tullen ökade befogenheter till bekämpandet av rattfylleri ligger
            därför helt i linje med det uppdrag Tullverket redan har. Men
            det som kan synas vara ett gott initiativ av regeringen, för att
            sätta ytterligare fokus på kampen mot droger och alkohol, faller
            tyvärr ganska platt i ljuset av de föreslagna nerdragningar som
            Tullverket står inför.
          </p>
          <p xml:id="i-J54eqdAYotX9NqG8VAkYEh">
            Tullverkets rapport Åtgärder för verksamhetsutveckling med en
            budget i balans, publicerad den 29/1 2008, föreslår en minskning
            av tullpersonalen i landet med ca 300 personer i år, vilket motsvarar
            13 procent av personalen.
          </p>
          <p xml:id="i-QZfWUemqXu1abXodTSJ8uS">
            I Norrland kommer i princip all operativ gränsskyddspersonal
            att försvinna, men även i den kanske känsligaste regionen när
            det gäller införsel av narkotika Skåne/Blekinge kommer kraftiga
            nedskärningar att göras, dessutom från en numerär som redan innan
            förslaget lades har varit kraftigt underbemannad. Besparingar
            görs företrädesvis på personal i operativ tjänst. Detta kommer
            att medföra att narkotikabekämpningen och arbetet mot övrig grov
            tullbrottslighet kraftigt reduceras. Att tullpersonal då skulle
            ha tid över att ta utandningsprov kan inte ses som realistiskt,
            om det nu finns några tulltjänstemän alls kvar som kan ägna sig
            åt denna uppgift. Vi menar att regeringen måste ge Tullverket
            resurser för att kunna finnas i hela landet. Det är meningslöst
            att ge Tullverket nya uppgifter samtidigt som stora delar av dess
            organisation ska avvecklas.
          </p>
          <p xml:id="i-8Ne6k5FrqAnathVWMkcwTp">
            En annan viktig fråga som i högsta grad påverkar trafiksäkerheten
            är införandet av krav på alkolås. Alkolås i motorfordon är ett
            viktigt redskap för att få ner det höga antalet trafikolyckor,
            både till lands och till sjöss, som sker till följd av att föraren
            är alkoholpåverkad. Sverige bör vara ett föregångsland inom EU
            och på olika sätt driva på införandet av alkolås i alla offentligt
            ägda motorfordon. Den offentliga upphandlingen är t.ex. ett kraftfullt
            medel för att ändra kraven på hur motorfordon inom en kommun ska
            vara utformade.
          </p>
          <p xml:id="i-U4xM22DXJXkjwuRsF3tazL">
            Vi socialdemokrater vill också se införandet av ett obligatoriskt
            krav på alkolås eller annan teknik som förhindrar påverkade förare
            i alla bussar och lastbilar i yrkesmässig trafik genom ändring
            av EU:s regler. Vidare menar vi att regeringen borde göra mer
            för att införa ny teknik som upptäcker och varnar för om föraren
            är påverkad av en eller flera faktorer som alkohol, droger eller
            trötthet, något som skulle kunna bli standard i alla nya fordon.
          </p>
          <p xml:id="i-6RPuiWyFUn9kchn68v7vaA">
            Tyvärr har regeringen släppt kravet i EU på att Sverige skulle
            få vara först med att lagstifta om krav på alkolås i alla nya
            personbilar. Vi menar att det är att ta ett steg tillbaka i arbetet
            med att få bort alkoholpåverkade bilförare från trafiken.
          </p>
          <p xml:id="i-Rs3tSEXqVFzVWxQVMjn6XW">
            Sammantaget kan vi konstatera att regeringens proposition visar
            brister på initiativ. Kampen mot droger och alkohol i trafiken
            segdras. Även i fråga om att Tullverket och Kustbevakningen ska
            ges möjlighet att ta alkoholutandningsprov agerar regeringen senfärdigt
            och utan att den ena handen vet vad den andra gör. Stora personalnedskärningar
            inom Tullverket förestår, och den gränsskyddspersonal som var
            tänkt att utföra utandningsproverna reduceras eller tas helt bort
            i vissa hamnar. Detta svaga agerande från den moderatledda regeringen
            överraskar föga med tanke på den allmänt alkoholliberala hållning
            som finns inom borgligheten och framför allt Moderaterna. Det
            talas gärna om vinförsäljning i matbutiker och nattöppna krogar,
            utan att man ser sambandet med de alkoholrelaterade problem som
            då ökar. Barn- och kvinnomisshandel samt rattfylleri är kostsamma
            effekter av denna tillgänglighet. Det är ett högt och oacceptabelt
            pris.
          </p>
        </div>
        <div xml:id="i-XKmTqPgdD5CY5Hb7yJS9ZJ" type="motSignatures">
          <list xml:id="i-E6komMhMvy9ByUpRarmvFp">
            <item xml:id="i-4zt1fEtn9GcaSr8WmjmA32" who="i-STyFs6Gu3boin31eFp1bNM">
              Thomas Bodström (s)
            </item>
            <item xml:id="i-B6X7AekU9JzLHh1iy9BjCn" who="i-W2BEDRyCnS9HdVWfSB1gKA">
              Margareta Persson (s)
            </item>
            <item xml:id="i-KwypYSguWbEf6c1qbTnba1" who="i-JyJNJYYsSGPpUMFRHpFJo">
              Elisebeht Markström (s)
            </item>
            <item xml:id="i-2yQH2QMrwKVbQe8MPfwP4e" who="i-BzccJvrsm3YED8gWPHwfGn">
              Karl Gustav Abramsson (s)
            </item>
            <item xml:id="i-RHb9TiqGL6u3jDUwjmg7zn" who="i-KxTfuBAJiVYpyHQUVaUndu">
              Kerstin Haglö (s)
            </item>
            <item xml:id="i-9CpGRBfswoQj7Fj2g4Yzg" who="i-XmKy9xZWRYrVWK3GgNvWyc">
              Christer Adelsbo (s)
            </item>
            <item xml:id="i-VaXWmoUbSbcQFHHZLxMSm5" who="i-TcNfrp7fRvP58buMahA7Gi">
              Maryam Yazdanfar (s)
            </item>
          </list>
        </div>
      </div>
    </body>
  </text>
</TEI>
