<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0222/mot_200001_MJ_0222-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2000/01 mnr: MJ222 pnr: c422
          </p>
          <p>
            Motion till riksdagen 2000/01:MJ222
          </p>
          <p>
            av Viviann Gerdin och Margareta Andersson (c)
          </p>
          <p>
            EU:s folkhälsomål och subventioner till tobaksodlingar
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att avskaffa EU:s subventioner till tobaksodling
            i Sydeuropa. 2. Riksdagen tillkännager för regeringen som sin
            mening vad i motionen anförs om att motionens intentioner skall
            ingå i regeringens arbete med miljöfrågorna under det svenska
            EU-ordförandeskapet.
          </p>
          <p>
            Motivering
          </p>
          <p>
            År 1994 blev folkhälsa ett formellt samarbetsområde inom Europeiska
            gemenskapen i och med antagandet av Unionsfördraget. Då beslöts
            att insatser skall riktas på att förebygga sjukdomar, särskilt
            de stora olksjukdomarna, men även insatser mot droger. År 1994
            antogs även ett femårigt ramprogram för hälsoområdet, där åtta
            prioriterade områden definierades. Ett av dessa program omfattar
            dem som betecknas som miljörelaterade sjukdomar, t ex rökning.
            Ett annat aktionsprogram arbetar mot spridning av cancer genom
            att minska tobaksbruket. Ett imponerande arbete pågår på flera
            plan inom EU för att rämja livskvalitet och förbättra det allmänna
            hälsoläget. Samtidigt som alla dessa ambitiösa program och hälsofrämjande
            åtgärder pågår så ger EU subventioner genom jordbruksstödet till
            tobaksodlingen i Sydeuropa. Ca 970 miljoner ecu årligen. Enbart
            Sverige bidrar med flera hundra miljoner kronor. Vi anser att
            dessa subventioner inte är förenliga med EU:s hälsomål. Vi föreslår
            därför att Sveriges riksdag ger regeringen i uppdrag att arbeta
            för att avskaffa dessa subventioner. De negativa hälsoeffekterna
            av tobaksbruk är väl kända i hela världen. Stora lidanden och
            höga sjukvårdskostnader följer i tobakens spår. Enligt WHO räknar
            man med att ca 3 miljoner människor dör i rökrelaterade
          </p>
          <p>
            sjukdomar varje år. Inom EU beräknas omkring 120 000 människor
            avlida p g
          </p>
          <pb facs="riksdagen-motions-pdf/data/200001/mot_200001_MJ_0222/mot_200001_MJ_0222-0002.pdf"/>
          <p>
            2000/01:MJ222
          </p>
          <p>
            19
          </p>
          <p>
            a rökning. WHO:s medlemsstater har efter alarmerande rapporter
            antagit flera resolutioner i syfte att minska tobaksbruket. Men
            tyvärr har det visat sig svårt att driva igenom dem på hemmaplan.
            Varje år börjar ca 30 000 ungdomar att röka i vårt land. För att
            vända den trenden krävs det en genomtänkt plan på många olika
            nivåer. En stor uppgift är att se till att ungdomarna aldrig börjar
            att röka, t ex genom förebyggande insatser riktade till barn och
            ungdomar i skolan. Undervisning om riskerna med tobak, alkohol
            och droger bör intensifieras. Informatörer, kunniga om riskerna
            med tobaksbruk bör komplettera lärarnas insatser inom skolan.
            Det finns ett stort medvetande om riskerna med rökning. Under
            90-talet har vi fått en skärpt lagstiftning rörande tobak. T ex
            förbud mot all tobaksreklam i tidningar och utomhus där man säljer
            tobak, 18-årsgräns för att få köpa tobak m.m. Ett av de länder
            som mest driver kampen mot tobak är USA. För att uppfylla EU:s
            hälsopolitik anser vi att subventionerna till tobaks- odlingen
            ska avskaffas. Det är angeläget att en avvecklingsplan för tobaks-
            odlingen presenteras samtidigt som ett omställningsprogram erbjuds,
            detta för att inom rimlig tid kunna se ett resultat.
          </p>
          <p>
            Vi föreslår att detta arbete ska ingå i regeringens arbete med
            miljöfrågorna under ordförandeskapet våren 2001.
          </p>
          <p>
            Stockholm den 2 oktober 2000
          </p>
          <p>
            Viviann Gerdin (c) Margareta Andersson (c)
          </p>
        </div>
      </div>
    </body>
  </text>
</TEI>
