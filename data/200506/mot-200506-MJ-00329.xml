<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_329/mot_200506_MJ_329-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ329 pnr: mp510
          </p>
          <p>
            Motion till riksdagen 2005/06:MJ329
          </p>
          <p>
            av Barbro Feltzing (mp)
          </p>
          <p>
            Skadliga kemikalier i babyprodukter
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om att kemiskt sammansatta produkter som framställs
            för att användas till barn skall granskas och godkännas av en
            myndighet.
          </p>
          <p>
            Produkter för barn bör kunna granskas av en myndighet
          </p>
          <p>
            Produkter som framställs för att användas till barn bör kunna
            granskas av en myndighet. Detta gäller kemiskt sammansatta produkter.
            Läkemedelsverket är en sådan myndighet, som skulle kunna granska
            och godkänna produkterna innan de saluförs för användning till
            baby respektive barn. Detta bör ges regeringen till känna. Naturskyddsföreningen
            har återigen gett ut en rapport, där man har undersökt ingredienser
            i babyprodukter. Man har här testat 69 stycken av vilka 50 stycken
            fick anmärkningar på innehållet. Endast 4 produkter får helt godkänt!
          </p>
          <p>
            Kemikalier finns överallt omkring oss
          </p>
          <p>
            Kemikalier finns överallt i vår omgivning och hela tiden tas
            nya kemikalier fram och sprids i vår omgivning. För flera år sedan
            passerade vi 10- miljonstrecket och lägger man alla dessa i en
            pyramidform är det endast den allra översta konen, som vi vet
            verkningar av i vår miljö. En del är harmlösa, andra är skadliga
            och många vet vi alldeles för lite om. De produkter, som skrivs
            om i denna motion handlar om schampon, tvålar, krämer och tvättservetter
            och de innehåller ofta ämnen, som är skadliga för både hälsan
            och miljön.
          </p>
          <pb facs="riksdagen-motions-pdf/data/200506/mot_200506_MJ_329/mot_200506_MJ_329-0002.pdf"/>
          <p>
            2005/06:MJ329
          </p>
          <p>
            Babyns hälsa
          </p>
          <p>
            Små barn och speciellt då barn i babyåldern utsätts dagligen
            för skadliga kemikalier. Babyns hud är tunnare än en vuxens och
            ämnen som läggs på huden tas mycket lätt upp av den ömtåliga babykroppen.
            Många av dagens kemikalier har allvarliga följdverkningar för
            hälsan och kan vara allergiframkallande och även i vissa fall,
            i ett längre perspektiv, cancerframkallande. Eftersom barn är
            extra utsatta och att försvaret i huden är sämre utvecklat, finns
            det skäl att vara extra försiktig, när det gäller barn och kemikalier.
            De 50 produkter som inte klarade Naturskyddsföreningens studier
            och tester visades ha negativa effekter på hälsa eller miljö.
          </p>
          <p>
            Första rapporten
          </p>
          <p>
            Denna del av motionen grundar sina fakta om ingående kemikalier
            i produkter som används till baby, på en rapport från Svenska
            Naturskyddsföreningen utgiven 2001 och från danska Grön information,
            samt Kemikalieinspektionens hemsidor. Yrkandena ligger kvar från
            2003 och skall behandlas under 2004. Produkter som undersöktes
            var tvättservetter, barnschampon, barntvålar, babyolja, babybad,
            barnlotion och babysalva. Tvättservetter är ofta rekommenderade
            av barnavårdscentraler, att användas till daglig tvättning av
            babys stjärt. Totalt har 70 olika produkter testats och av dem
            9 olika tvättservetter. Av dessa 9 undersökta servetter klarade
            sig endast 1 sorts tvättservett, när det gällde att inte vara
            skadlig för hälsan eller miljön. Av de 70 olika produkter, som
            testades klarade endast 12 produkter de uppställda miljö- och
            hälsokraven. Det tycks onödigt att produkter som skall användas
            på en tunn och mottaglig hud, som en babys, använder onödiga färgämnen
            och parfymer. Många färgämnen är dessutom mycket hälsoskadliga
            och är också tveksamma ur miljösynpunkt. Kraven från tillverkarna
            av produkterna är ofta att de skall klara lagringstider på mer
            än 2,5 år. Därför används många gånger flera sorters konserveringsmedel
            i samma schampo t.ex. Av 14 schamposorter klarar sig endast 4
            stycken på grund av hälso- och miljökraven.
          </p>
          <p>
            Större krav på produkter som används på våra små barn
          </p>
          <p>
            Miljömässigt kan ett ämne godkännas, men ändå vara hälsoskadligt
            för det lilla barnet. Då små barn äter, dricker och andas, tar
            de lättare upp kemiska ämnen i kroppen, mycket mer än vi vuxna,
            i förhållande till sin kroppsvikt
          </p>
          <pb facs="riksdagen-motions-pdf/data/200506/mot_200506_MJ_329/mot_200506_MJ_329-0003.pdf"/>
          <p>
            och kroppsstorlek. De produkter, som motionen handlar om, består
            ofta av kemiska ämnen med någon organisk bas, och de skall inte
            få vara skadliga för hälsan. Hälsoskadliga blir dessa produkter
            om de ingående ämnena är allergiframkallande, kan orsaka cancer
            eller är genotoxiska, samt om de kan ha en hormonpåverkan. Ett
            ämne, som släpps ut i naturen från produkter, avsedda att användas
            på barn, kan också påverka vår miljö genom att vara ackumulerbart
            i den biologiska sfären, och giftigt för vattenlevande organismer,
            samt att de kan binda tungmetaller. Det som drabbar miljön drabbar
            också barnen i förlängningen.
          </p>
          <p>
            Ämnen på huden kommer in i blodomloppet
          </p>
          <p>
            Allt som stryks ut och läggs på huden sugs upp av de kapillära
            blodkärlen och kommer in i blodomloppet och ut i cellerna. Därför
            är det viktigt vilka ämnen, som används i de olika babyprodukterna.
            En del av produkterna är sådana som sköljs av, såsom tvål och
            schampo, medan andra stannar kvar på huden, tillsammans med de
            ingående ämnena, och kan verka på huden ett tag. Sådana är tvättservetter,
            lotion och salvor, som tillåts verka längre tid och alltså har
            högre påverkan.
          </p>
          <p>
            Exempel på kemiska ämnen som ingår i babyprodukterna
          </p>
          <p>
            I en del babyoljor finns isopropylmyristrat, cetylalkohol, paraffinolja
            och propylenglykol, av vilka några är petroleumprodukter. I babybad
            finns ämnen, som inte skall förekomma i barnprodukter och som
            avger formaldehyd, vilken både är allergiframkallande och misstänkt
            cancerogen. I ett av babybaden har hittats ett färgämne, som endast
            kortvarigt bör komma i kontakt med hud. Många babysalvor innehåller
            ämnen, som är hälsovådliga, bl.a. ammoniumlaurylsulfat och butylparaben.
            Barnlotionprodukterna klarar inte hälso- och miljökraven helt
            och varierar med innehåll. Schampo och balsam är näringsrika och
            därför behövs konserveringsmedel för hållbarhetens skull. Flera
            konserveringsmedel är dock giftiga, såsom exempelvis metylisotiazolinon
            som är kraftigt bakteriedödande. I stället för mängder med konserveringsmedel
            kunde ett bäst-före-datum användas på produkterna. Kraftigt bakteriedödande
            medel, kan i framtiden visa sig ge bekymmer i form av bakteriestammar
            som blir resistenta.
          </p>
          <p>
            Barntvål får i undersökningen mycket anmärkningar och av 12 tvålar
            klarar sig endast 1 tvål. Framför allt är det de flytande tvålarna
            som innehåller
          </p>
          <p>
            2005/06:MJ329
          </p>
          <pb facs="riksdagen-motions-pdf/data/200506/mot_200506_MJ_329/mot_200506_MJ_329-0004.pdf"/>
          <p>
            2005/06:MJ329
          </p>
          <p>
            flera olika konserveringsmedel. I över hälften av tvålarna förekommer
            en tensid, som har fått varning som misstänkt cancerogenicitet.
            Tvättservetter säljs och används flitigt av babyföräldrar. Tyvärr
            innehåller ett stort flertal av de olika sorterna starka och miljö-
            och hälsoskadliga konserveringsmedel av flera olika slag. Det
            mest uppmärksammade är triklosan, som våra svenska myndigheter
            avråder från att använda i andra sammanhang. Ämnen som binder
            tungmetaller finns också representerade.
          </p>
          <p>
            Varning för skadliga kemikalier i produkter som används till
            små barn bör utfärdas
          </p>
          <p>
            Riksdagen bör ta fram kriterier för användning av kemiska ämnen
            i babyprodukter. Vad som ovan sagts om små barns högre känslighet
            för yttre påverkan på huden, bör medtas i rekommendation för ämnen
            ingående i produkter till små barn. Hänsyn bör också tas till
            försiktighetsprincipen i ett längre perspektiv. De hälsoskadliga
            ämnena, de misstänkt cancerogena ämnena och de allergiframkallande
            ämnena bör förbjudas i produkter framställda för användning till
            små barn. Av hänsyn till den yttre miljön och att många ämnen
            kan skada miljön i ett kortare eller längre perspektiv, bör även
            dessa ämnen avvecklas. Sedan 2001 har några få produkter ändrat
            innehåll av ämnen som är skadliga för hälsa och miljö, bl.a. har
            konserveringsmedel och en del parfymer tagits bort. Men fler bör
            åtgärda detta stora problem.
          </p>
          <p>
            Stockholm den 2 oktober 2005
          </p>
          <p>
            Barbro Feltzing (mp)
          </p>
        </div>
      </div>
    </body>
  </text>
</TEI>
