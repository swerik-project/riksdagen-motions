<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00402">
  <teiHeader>
    <fileDesc>
      <titleStmt>
        <title>om reformering av riksdagens arbetsformer, m. m.</title>
        <author>av Bertil Fiskesjö m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om reformering av riksdagens arbetsformer, m. m.</title>
          <idno type="rdwebb">G202402</idno>
          <rs type="number">402</rs>
          <ref type="dokument_url_text">http://data.riksdagen.se/dokument/G202402/text</ref>
          <ref type="dokument_url_html">http://data.riksdagen.se/dokument/G202402</ref>
          <ref type="dokumentstatus_url_xml">http://data.riksdagen.se/dokumentstatus/G202402</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-E. NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CA3pFyLdFtkVneaXbdnyV4</idno>
            <name>ÅKE POLSTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PF1wHB3bVhjzz6THMaze1o" type="signed"/>
        <correspContext corresp="i-PF1wHB3bVhjzz6THMaze1o">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="i-CA3pFyLdFtkVneaXbdnyV4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__402/mot_197879__402-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:402
          </p>
          <p>
            av Bertil Fiskesjö m. fl. om reformering av riksdagens arbetsformer,
            m. m.
          </p>
          <p>
            De författningsreformer som genomförts under det senaste årtiondet
            har endast i begränsad utsträckning tillgodosett behovet av förbättrade
            arbets- former i riksdagen. I vissa avseenden har reformerna härvidlag
            snarast haft en motsatt verkan. Det gäller t. ex. omläggningen
            av riksdagsåret. Arbetsbelastningen i riksdagen är stor och tenderar
            ständigt att öka. Denna utveckling bör motverkas genom en fortgående
            decentralisering av arbets- uppgifter från central nivå till landsting
            och kommuner. Men även om ambitionerna ställs högt härvidlag kan
            man räkna med att riksdagen även framgent kommer att ha en mycket
            tung arbetsbörda. Det är således av stor vikt att alla möjligheter
            att skapa rationella och effektiva arbetsförhållanden tas till
            vara om riksdagen och dess ledamöter skall kunna fullgöra sina
            uppgifter på ett tillfredsställande sätt. De förändringar av riksdagens
            arbetsformer som skett de senaste åren har haft mycket begränsad
            räckvidd. Riksdagen bör för den skull besluta om en förnyad översyn.
            Om man skall kunna nå några mera betydelsefulla effekter måste
            denna översyn bli ganska omfattande. Den bör t.ex. innefatta tidpunkten
            för de allmänna valen, budgetårets förläggning samt riksmötets
            längd och organisation.
          </p>
          <p>
            Utgångspunkten för den utredning vi förordar bör vara de uppgifter
            som riksdagens ledamöter har att fullgöra i en modern representativ
            demokrati. Det rör sig om två kategorier av uppgifter även om
            det finns ett nära samband dem emellan. Till den ena kategorin
            är att hänföra arbetet i riksdagen och dess utskott, partigrupperna
            och de uppgifter som följer av ledamotskap i t. ex. utredningar
            och centrala statliga organ. Den andra kategorin innefattar uppgifterna
            att hålla kontakt med partimedlemmar och allmänhet, att medverka
            vid lokala politiska arrangemang och att i övrigt deltaga i samhällsdebatt
            och samhällsarbete utanför riksdagen. Båda de här angivna grupperna
            av arbetsuppgifter är enligt vår mening lika viktiga. På grund
            av riksdagsarbetets uppläggning är det under stora delar av året
            svårt för riksdagens ledamöter att få tid för den politiska verksamheten
            utanför riksdagen. Detta är en olycklig utveckling som kan bidraga
            till att skapa konstlade avstånd mellan väljarna och deras representanter.
            Riksdagens ledamöter måste ha goda möjligheter att informera om
            politiska frågor och att ta del av kritik, förslag och information
            från sina uppdragsgivare. Riksdagens arbete måste således organiseras
            på ett sådant sätt att det finns
          </p>
          <pb facs="riksdagen-motions-pdf/data/197879/mot_197879__402/mot_197879__402-002.pdf"/>
          <p>
            Mot. 1978/79:402 3
          </p>
          <p>
            goda förutsättningar för riksdagsledamöterna att fylla båda de
            funktioner som här berörts. De reformer vi föreslår i det följande
            har detta syfte.
          </p>
          <p>
            1974 års författningsreform innebar för riksdagens del bl. a.
            ett snabbare valgenomslag och en omläggning av riksdagsåret. Normalt
            löper numera ett arbetsår för riksdagen från början av oktober
            till början av juni. Tidigare startade riksmötet i januari, och
            ledamöternas mandatperiod var knuten till kalenderåret. Den omläggning
            som skett var av principiella skäl nödvändig och riktig. Den tidigare
            ordningen innebar under valår att en gammal uppsättning riksdagsledamöter
            satt kvar flera månader efter det att valet förrättats, vilket
            inte var någon acceptabel ordning. Men om man bedömer omläggningen
            utifrån riksdagens möjligheter att fastlägga en rationell och
            meningsfull arbetsordning så framstår den som mindre lyckad. Detta
            beror enligt vår mening på att reformen är ofullgången. Till omläggningen
            av riksdagsåret har inte kopplats de ytterligare reformer som
            behövs för att riksdagsarbetet skall kunna organiseras på ett
            tillfreds- ställande sätt. Riksmötet startar således på hösten.
            Men riksmötets början innebär med gällande ordning inte någon
            egentlig upptakt på riksdagsarbetet. Underlaget för riksdagens
            arbete är i huvudsak motioner vilkas behandling uppskjutits från
            föregående riksmöte och de propositioner som regeringen kan få
            fram vid sidan av det budgetarbete som under hösten pågår i kanslihuset.
            Någon allmän budgetproposition avlämnas inte när riksmötet börjar,
            och någon allmän motionstid finns inte heller. Regeringens budgetförslag
            avlämnas som tidigare i början av januari, och i anslutning till
            detta kommer de stora partimotionerna under den allmänna motionstiden
            i januari. Under våren avlämnas regelmässigt också en lång rad
            fristående propositioner och i anslutning till dessa ett stort
            antal följdmotioner. Den största arbetsbelast- ningen i riksdagen
            kommer således på samma sätt som före omläggningen av riksdagsåret
            under våren med en särskild anhopning av viktiga avgöranden under
            riksmötets slutskede. De förhållanden som här berörts gör det
            ytterligt svårt att åstadkomma en planering av riksdagens arbete
            som ger en någorlunda jämn arbetsfördelning över riksmötet som
            helhet. Men den gällande ordningen medför också en rad mera speciella
            nackdelar och svårigheter. Här skall nämnas några. Det har under
            senare år funnits en tendens att under hösten försöka tänja och
            vidga innebörden i den speciella motionsrätt som finns med anledning
            av särskilt inträffad händelse, vilket lett till motsättningar
            i formfrågor av ett slag som man helst bör undvika och som lätt
            kan missförstås av allmänheten. Vidare har man kunnat iaktta att
            en del interpellationer som ställts vid riksmötets början haft
            ett innehåll som visar att de egentligen skulle ha lagts som motioner,
            om någon allmän motionsrätt funnits. Det är således uppenbart
            otillfredsställande att någon allmän motionsrätt inte finns vid
          </p>
          <pb facs="riksdagen-motions-pdf/data/197879/mot_197879__402/mot_197879__402-003.pdf"/>
          <p>
            Mot. 1978/79:402 4
          </p>
          <p>
            riksmötets början, särskilt som riksdagen då samlas efter ett
            förhållandevis långt sommaruppehåll. Att — som ibland framkastats
            — införa allmän motionsrätt också på hösten skulle dock inte lösa
            några problem. Det skulle medföra dubbel behandling av många ärenden
            under samma riksmöte. Det är inte heller meningsfullt att kombinera
            motionsrätt på hösten med ett slopande av den allmänna motionsrätten
            i januari. Budgetförslaget måste kunna ge motionsrätt, och eftersom
            budgeten spänner över mycket vida samhällsfält skulle i realiteten
            den allmänna motionsrätten kvarstå praktiskt taget obeskuren.
            Allmän motionsrätt på hösten skulle således under alla omständigheter
            medföra en automatisk och föga meningsfull ökning av riksdagens
            arbetsbörda. Utskotten och riksdagen har under hösten, som nämnts,
            i hög grad att arbeta med motioner som uppskjutits från föregående
            riksmöte. I viss utsträckning behandlas också propositioner som
            lagts sent under våren. Uppskovsförfarandet, som tillgripits för
            att ge riksdagen arbetsmaterial under hösten, är i princip otillfredsställande.
            Huvudregeln måste vara att varje riksmöte tar ställning till de
            frågor som väckts under riksmötet. Särskilt betänkligt blir det
            när ärenden som väckts under ett riksmöte uppskjuts till ett annat
            riksmöte som startar efter ett riksdagsval. En särskild komplikation
            som utskotten ställs inför är om de över huvud taget skall behandla
            vilande förslag under senare delen av hösten, när endast några
            få veckor återstår innan den nya allmänna motionstiden infaller.
            Om utskotten och riksdagen behandlar motionerna, kan man i ett
            betydande antal fall räkna med att samma eller likartade förslag
            återkommer inom en mycket kort tidrymd med åtföljande dubbelbehandling
            under samma riksmöte. Men det är inte heller tillfredsställande
            att utskotten uppskjuter behandlingen av de föreliggande motionerna
            i avvaktan på den nya allmänna motionstiden. Det kan innebära
            att motioner som väckts under den allmänna motionstiden i januari
            ett år kommer att behandlas först i maj eller på hösten året efter.
            Detta är av såväl praktiska som principiella skäl klart olämpligt.
            Den redovisning som lämnats ovan ger exempel på svårigheter som
            är inbyggda i den nuvarande ordningen. En rad ytterligare exempel
            skulle kunna anföras. Men vad som är väsentligt att konstatera
            är att det system som nu finns som helhet taget inte ger utrymme
            för de önskvärda förbättringarna av arbetsförhållandena i riksdagen.
            Det räcker således inte med begränsade reformer av själva arbetstekniken
            om man verksamt skall kunna främja de målsättningar som vi menar
            bör gälla: möjligheter till noggrann beredning av alla riksdagsärenden,en
            jämnare fördelning av arbetsvolymen över riksmötet och förbättrade
            möjligheter för riksdagens ledamöter att verka utanför riksdagen.
            För att detta skall kunna uppnås anser vi att den utredning vi
            förordar bör överväga bl. a. följande förändringar: Budgetåret
            för den statliga verksam- heten som nu löper från den 1 juli till
            den 30 juni bör läggas om till kalenderår. Riksmötet skall som
            nu börja på hösten. Av olika skäl bör dock starten
          </p>
          <pb facs="riksdagen-motions-pdf/data/197879/mot_197879__402/mot_197879__402-004.pdf"/>
          <p>
            Mot. 1978/79:402 5
          </p>
          <p>
            tidigareläggas, förslagsvis till den 1 september. Vid riksmötets
            början skall regeringen lägga fram budgetförslaget. Även den allmänna
            motionstiden skall förläggas till riksmötets början. Under hösten
            skall riksdagen ägna huvudparten av beredningsarbetet åt budgetfrågorna,
            så att den nya budgeten kan träda i kraft vid årsskiftet. Under
            våren kan riksdagen sedan i huvudsak arbeta med princip- och lagpropositioner,
            följdmotioner till dessa och de från budgeten fristående motioner
            som väckts under den allmänna motionstiden på hösten. Normalt
            skulle riksdagen kunna avsluta sitt arbetsår i april eller början
            av maj. En omläggning av budgetår och motionstider på det sätt
            som här angetts skulle göra den redan genomförda omläggningen
            av riksdagsåret menings- full. Riksdagen skulle få betydligt bättre
            möjligheter till en rationell arbetsplanering för riksdagsåret
            som helhet, och förslag som väckts under ett riksmöte skulle kunna
            slutbehandlas under detta. Även för regeringens arbetsplanering
            borde den här förordade ordningen vara att föredraga. Bl. a. kunde
            budgetarbetet ske utan att statsråden parallellt med detta arbete
            belastades med fortlöpande debatter i riksdagen. Det kan nämnas
            att huvudparten av med vårt land jämförbara länder startar det
            parlamentariska arbetet på hösten med behandling av statsbudgeten.
            De förändringar som här förordats förutsätter att tidpunkten för
            de allmänna valen ändras. Valen bör — som grundlagberedningen
            på sin tid föreslog (SOU 1970:27)- förläggas till våren, bl. a.
            av det skälet att en på grund av valutslaget tillträdande ny regering
            bör få möjlighet att utarbeta det budgetförslag som skall föreläggas
            riksmötet. De allmänna valen skulle, enligt grundlagberedningens
            förslag, lämpligen kunna hållas i mitten eller slutet av maj månad.
            Valen skulle således komma någon månad efter det att riksdagen
            avslutats. Den nya mandatperioden skulle börja löpa när mandat-
            fördelningen var klar. Av olika skäl bör den nya riksdagen därefter
            sammanträda till ett konstituerande möte i juni. Det egentliga
            riksdagsarbetet bör däremot även under valår starta på hösten.
            De ovan angivna reformerna skulle möjliggöra en bättre planering
            och en jämnare fördelning av riksdagsarbetet över riksmötet som
            helhet. Därmed skulle också förutsättningarna öka för att tillgodose
            de krav på ökat utrymme för politiskt arbete utanför riksdagen
            som tidigare berörts. Ytterligare åtgärder är dock enligt vår
            mening nödvändiga. Riksdagen har — efter motionskrav (1973:1847)
            —- sedan ett par år i begränsad utsträckning prövat ett system
            med s. k. riksdagsfria veckor. Under en vecka på hösten och en
            på våren hålls inga plena eller utskottssammanträden. Det uttalade
            syftet med detta är bl. a. att ge ledamöterna ökade möjligheter
            att upprätthålla kontakten med hemorten. Enligt vår mening bör
            man gå vidare på den inslagna vägen och — som den ovan nämnda
            motionen syftade till — under riksdagsåret som helhet lägga in
            regelbundet återkommande, sammanhängande uppehåll i riksdagsarbetet.
            En sådan ordning tillämpas bl. a. i den västtyska förbunds- dagen.
            Det borde vara möjligt att organisera riksdagsarbetet så att t.
            ex. en
          </p>
          <pb facs="riksdagen-motions-pdf/data/197879/mot_197879__402/mot_197879__402-005.pdf"/>
          <p>
            Mot. 1978/79:402 6
          </p>
          <p>
            vecka i varje månad under riksmötet var fri från riksdagssammanträden.
            Detta skulle ge goda möjligheter för riksdagsledamöterna att mera
            regel- bundet delta i föreningsliv och andra aktiviteter på hemorten
            och även i övrigt fullgöra uppgifter som hör nära samman med ledamotskapet
            men som nu ständigt kommer i kollision med det direkta arbetet
            i riksdagen. Samman- trädesfria perioder i riksdagen av den omfattning
            som här angivits kräver en viss omläggning av arbetsrutinerna
            i riksdagen. Detta bör dock kunna ske utan några större svårigheter.
            För arbetet och planeringen i utskotts-, riksdags- och partigruppskanslier
            bör det föreslagna systemet snarast vara till fördel. En del av
            de frågor som behandlas i motionen är av betydande omfattning
            och berör viktiga delar av författningen. Det utredningsarbete
            som vi förordar bör för den skull anförtros en särskild parlamentarisk
            utredning. Med hänvisning till vad som anförts hemställer vi att
            riksdagen hos regeringen begär att en parlamentariskt samman-
            satt utredning tillsätts för att utarbeta förslag om allmänna
            val på våren, omläggning av budgetåret och reformering av arbets-
            formerna i riksdagen i enlighet med vad som förordats i denna
            motion.
          </p>
          <p>
            Stockholm den 18 januari 1979
          </p>
          <p>
            BERTIL FISKESJÖ (c) SVEN-E. NORDIN (c) ÅKE POLSTAM (c)
          </p>
        </div>
      </div>
    </body>
  </text>
</TEI>
