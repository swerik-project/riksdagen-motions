<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00011">
  <teiHeader>
    <fileDesc>
      <titleStmt>
        <title>med anledning av prop. 2007/08:107 Administrativa sanktioner på yrkesfiskets område</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:107 Administrativa sanktioner på yrkesfiskets område</title>
          <idno type="rdwebb">GV02MJ11</idno>
          <rs type="number">MJ11</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ11/text</ref>
          <ref type="dokument_url_html">http://data.riksdagen.se/dokument/GV02MJ11</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ11</ref>
          <ref type="doc">http://data.riksdagen.se/fil/454D8A8F-34BD-48CD-A930-AFAACF1C95D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-DsacEzfozgwQZRw61SFQn1"/>
        <correspContext corresp="i-DsacEzfozgwQZRw61SFQn1">
          <ref>Proposition 2007/08:107</ref>
        </correspContext>
        <correspAction xml:id="i-HiZnC5ackFuQswpapZ9N6m" type="signed"/>
        <correspContext corresp="i-HiZnC5ackFuQswpapZ9N6m">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="referral" xml:id="i-XvjEfkDwzs2nH9JFzyLyfe">
          <date when="2008-04-01"/>
        </correspAction>
        <correspAction type="dismissal" xml:id="i-2THWtEoAPfrjAQAZTqXNxm">
          <date when="2008-03-28"/>
        </correspAction>
        <correspAction type="dismissal" xml:id="i-8npyJf1vrw6dwZEtfgxQRn">
          <date when="2008-03-28"/>
        </correspAction>
        <correspAction type="transfer" xml:id="i-FG51PteXdNhdrUuXHjUhrz">
          <date when="2008-03-27"/>
        </correspAction>
        <correspAction type="submission" xml:id="i-A2vxDBhzuoYVjUyTrmY8GW">
          <date when="2008-03-27"/>
        </correspAction>
        <correspAction type="assigned" xml:id="i-GcFnWPqUSAxtcwBBvJTpw1"/>
        <correspContext corresp="i-GcFnWPqUSAxtcwBBvJTpw1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2bsWnFSExNrdRKE52JNisU">
            Förslag till riksdagsbeslut
          </head>
          <list style="ol">
            <item xml:id="i-BKh7yDNELrJWqwusqNWVwy">
              Riksdagen tillkännager för regeringen som sin mening vad som
              anförs i motionen om att sanktionsavgifternas nivå bör var mer
              jämförbar med motsvarande påföljd i andra länder eller de normerande
              böter som avgiften ersätter.
            </item>
            <item xml:id="i-498m55Etos6hkrP5otPdyE">
              Riksdagen tillkännager för regeringen som sin mening vad som
              anförs i motionen om att sanktionsavgifterna bör differentieras
              med avseende på fångstens värde, eller där det inte är relevant
              fartygets storlek.
            </item>
            <item xml:id="i-C3nqUuFf7UBNENUfqqgTbo">
              Riksdagen tillkännager för regeringen som sin mening vad som
              anförs i motionen om att regeringen bör vidta åtgärder för att
              förbättra fiskerikontrollen också för de mer allvarliga överträdelserna.
            </item>
            <item xml:id="i-JVWKhopkX6sNWgduzHST8N">
              Riksdagen tillkännager för regeringen som sin mening vad som
              anförs i motionen om att kontrollsystemet bör få en utformning
              som påverkar svenska och utländska fiskare på ett likartat sätt.
            </item>
            <item xml:id="i-RzPvgSyauMuspTHmovCZMT">
              Riksdagen tillkännager för regeringen som sin mening vad som
              anförs i motionen om att behovet av effektivare kontroll- och
              sanktionssystem för andra aktörer bör utredas.
            </item>
          </list>
        </div>
        <div type="motContent">
          <head type="h1" xml:id="i-6iZacHDreBEVGxey6XKVeH">
            Inledning
          </head>
          <p xml:id="i-TCD41cjgB6scURFi2C1fny">
            Miljöpartiet välkomnar att regeringen nu föreslår administrativa
            sanktioner på yrkesfiskets område. Behovet har länge funnits,
            och Miljöpartiet har motionerat om saken flera gånger.
          </p>
          <p xml:id="i-7FZZCsVmcXTijzugL9YsrS">
            Tyvärr är utformningen bristfällig. Det kommer att leda till
            fortsatta problem med svensk fiskekontroll. Miljöpartiet anser
            att regeringens förslag har mycket allvarliga brister. Det nuvarande
            systemet är emellertid så dåligt att till och med regeringens
            förslag innebär ett steg framåt. Miljöpartiet väljer därför att
            inte avvisa regeringens förslag till lagändringar, utan lägger
            i stället förslag på hur systemet bör förbättras.
          </p>
          <head type="h1" xml:id="i-9AqBJF6vEy7R4EpQuwUEfz">
            Fiskerikontroll är ett system med olika element
          </head>
          <p xml:id="i-6KkwKAJutBpMbty7zZAjWQ">
            Fiskerikontroll ska ses som ett system. Det måste finnas en rimlig
            risk för upptäckt av överträdelser. Upptäckta överträdelser måste
            i rimlig utsträckning leda till påföljd. Påföljden måste vara
            rimligt stor. Saknas ett av dessa element blir systemet ineffektivt.
          </p>
          <p xml:id="i-7BUygYfqGqBsBz1N1Pcrrh">
            I en utvärdering av det svenska kontrollsystemet 2002 kom Fiskeriverket
            bl.a. fram till följande:
          </p>
          <p xml:id="i-EBY6E7jNiheJ6oBZ8UvTsg">
            Det mest allvarliga problemet synes vara den långa handläggningstiden,
            där huvuddelen ligger på polisutredningar, vilket har lett till
            och leder till att ärenden blir preskriberade innan de tas upp
            till prövning. Ett lika viktigt problem är att de påföljder som
            ådöms genomgående stannar på ytterst måttliga bötesstraff, vilka
            inte kommer i närheten av de mycket höga värden en enskild otillåten
            landning kan inbringa.
          </p>
          <p xml:id="i-8Nc7MCniLqarAhmv2EJin1">
            (Den svenska användningen av sanktioner i ärenden om överträdelser
            av fiskebestämmelser Erfarenheter och förslag, Fiskeriverket,
            2002).
          </p>
          <p xml:id="i-5SFZ3gjqVzW3kqdkr2HMZV">
            Sedan höjdes sanktionerna för överträdelser av vissa fiskeregler.
            Men upptäckta överträdelser ledde i endast begränsad utsträckning
            till påföljd. Därför fungerade inte systemet, vilket inte minst
            EU-kommissionen påtalat med skärpa.
          </p>
          <p xml:id="i-VSopCzr2v8iHmSQsbabZNd">
            Fördelen med administrativa sanktioner är att upptäckta överträdelser
            i högre utsträckning kommer att leda till påföljd. Men med regeringens
            förslag blir påföljden normalt för låg för andra än de mindre
            fiskefartygen. Därmed återuppstår problemet som Fiskeriverket
            påtalade för flera år sedan.
          </p>
          <head type="h1" xml:id="i-Cfny8p3Rt3bEZnjnou3crF">
            Sanktionsavgiftens storlek
          </head>
          <p xml:id="i-Attp7Y9FLX3gvVFNLY7JZ1">
            EU-kommissionen publicerar årligen ett meddelande om medlemsstaternas
            fiskeri­kontroll. Rapporten, som bygger på uppgifter från medlemsstaternas
            myndigheter, jämför bl.a. sanktionernas storlek.
          </p>
          <p xml:id="i-S1DNWTsTAupzNjnMNMdB17">
            I den senaste rapporten (2007-07-25) redovisas den genomsnittliga
            boten vid allvarliga överträdelser av EU:s fiskeregler. Sveriges
            nivå på 582 euro låg på ungefär en tredjedel av EU-genomsnittet,
            trots att vi har relativt höga inkomster. Den låg i nivå med det
            polska genomsnittet och klart under det estniska genomsnittet,
            trots lägre inkomster i dessa länder. Sverige har låga böter,
            särskilt sett i relation till vår ekonomiska nivå. De låga böterna
            uppvägs inte heller av att upptäckta överträdelser oftare leder
            till påföljd. Tvärtom har Sverige näst lägst andel i hela EU,
            8 %. Det kan återigen jämföras med Polen och Estland, där 100
            % av de upptäckta överträdelserna ledde till påföljd 2005.
          </p>
          <p xml:id="i-7vScxiaPbzdd54qE1dTF4V">
            Sanktionerna avses ersätta nuvarande system med normerande böter.
            Enligt propositionen bestäms normerande böter till ett krontal
            som motsvarar lägst 10 och högst 500 gånger antalet kilowatt i
            motorerna på fiskefartyget. Enligt Fiskeriverkets resurs- och
            miljööversikt 2007 har fartygen i segmentet pelagiska trålare
            och ringnotsfartyg (24 meter eller längre) en genomsnittlig maskinstyrka
            på 1 195 kilowatt. Det ger en högsta normerande bot på närmare
            600 000 kr för ett genomsnittligt fartyg. Regeringen föreslår
            att den högsta sanktionsavgiften begränsas till 30 000 kr. Det
            kan innebära en kraftig sänkning av påföljden för vissa brott
            mot bestämmelserna. Det ger i sin tur en signal till hela kontrollsystemet
            inte minst senare led att överträdelser inte anses vara särskilt
            allvarliga.
          </p>
          <p xml:id="i-6MfYmuCRaZy68cp7vXgR8J">
            Låga sanktionsavgifter kan dessutom strida mot EU:s fiskekontrollförordning,
            vilket utvecklas nedan. Som jämförelse kan också nämnas att kommissionen
            i sitt nya förslag för ett system för att motverka olagligt fiske
            m.m. föreslår att högsta påföljden ska bestämmas till minst 300
            000 euro för fysiska personer och minst 500 000 euro för juridiska
            personer. Detta för att säkra kännbara sanktionsnivåer.
          </p>
          <p xml:id="i-RazQGUVbwUV9YNBTSddsnM">
            Miljöpartiet anser att den föreslagna sanktionsavgiftens nivå
            bör vara mer jämförbar med de normerande böterna som avgiften
            ersätter.
          </p>
          <head type="h1" xml:id="i-6FTwxoyanU2WoiK9xCSXX2">
            Differentierade avgifter
          </head>
          <p xml:id="i-Km9dDWs9gdpV5mmY2ysz3s">
            Det finns mycket stora skillnader mellan fiskefartyg i den svenska
            flottan. Det ekonomiska utbytet av en överträdelse kan således
            variera stort mellan olika fiskefartyg. Fiskeriverkets Resurs
            och miljööversikt 2007 redovisar yrkesfisket uppdelat på tio olika
            segment. Genomsnittligt förädlingsvärde per fartyg i de olika
            segmenten varierade från ca 3,4 miljoner kronor (pelagiska trålare
            och ringnotsfartyg 24 meter eller längre) till 108 000 kr (fartyg
            med passiva redskap, mindre än 12 meter). Också inom respektive
            segment förekommer stora skillnader i landningsvärdet och därmed
            den potentiella ekonomiska vinningen av en överträdelse. För många
            fartyg kommer det problem som Fiskeriverket påtalade 2002, att
            påföljd inte står i rimlig relation till vad företaget kan tjäna
            på överträdelse, att kvarstå eller rentav förvärras.
          </p>
          <p xml:id="i-GCpBPHqmu7QecqJDb8aa2E">
            Regeringen föreslår att sanktionsavgiften för vissa överträdelser
            är densamma oavsett storleken på fartyget eller fiskemetoden.
            Den föreslagna avgiften blir då kännbar för vissa fartyg och högst
            försumbar för andra. Det är högst otillfredsställande att regelverket
            slår så olika för olika företag. Detta är särskilt allvarligt
            eftersom småfiskare under längre tid missgynnats i relation till
            större företag inom svensk fiskeförvaltning i strid med vad som
            påståtts utåt eller ibland beslutats av riksdagen.
          </p>
          <p xml:id="i-Rkw2pfYuomf7wj5skV1wpF">
            Regeringen föreslår att sanktioner gäller vid överträdelse av
            t.ex. anmälnings- och rapporteringsskyldighet. Om dessa regler
            inte följs kan det t.ex. påtagligt försvåra för kontrollerande
            myndigheter att upprätthålla en effektiv kontroll.
          </p>
          <p xml:id="i-Bi76HkYEsWR5KGPhDnzKBy">
            Regeringens argumentering mot differentiering håller inte. Regeringen
            menar nämligen att det viktiga är att överträdelser leder till
            påföljd, inte påföljdens storlek. Detta är en något märklig uppfattning,
            som bortser från att kontroll- och sanktionssystemet är just ett
            system där alla tre elementen måste fungera för att systemet ska
            fungera.
          </p>
          <p xml:id="i-KCcTNCVNkc1DNhNa1pCAH1">
            Länsstyrelsen i Gävleborg har t.ex. påpekat att en avgift på
            15 000 kr kan vara obetydlig för ett fartyg över 24 meter jämfört
            med den vinst som en överträdelse kan ge för företaget. Detta
            kan minska efterlevnaden av reglerna. Skillnaden i avgiftsbelopp
            bör rimligtvis stå i någon paritet med den skada som en överträdelse
            kan orsaka.
          </p>
          <p xml:id="i-XSqEh56QFcpa9heG9Ysr5n">
            Dessutom strider förslaget mot EU:s fiskeförordning. Som regeringen
            redovisar i propositionen är förordningens regler bindande för
            Sverige som en del av den gemensamma fiskeripolitiken. I propositionen
            står att i EU:s fiskekontrollförordning framgår följande:
          </p>
          <p xml:id="i-26iDLNVRjAeWgG3uvnLW28">
            Överträdelser ska beivras med påföljder som effektivt berövar
            de ansvariga det ekonomiska utbytet av överträdelsen eller framkallar
            effekter som står i proportion till överträdelsens allvar, i syfte
            att avskräcka från ytterligare överträdelser av samma slag.
          </p>
          <p xml:id="i-JbPLFgtMTujPs2c44wizw7">
            För andra än de mindre fartygen kommer regeringens förslag inte
            att uppfylla detta krav för vissa överträdelser. Miljöpartiet
            anser att sanktionsavgiften för alla överträdelser bör differentieras
            med avseende på fångstens värde, eller där så inte är relevant
            med avseende på fartygets storlek.
          </p>
          <head type="h1" xml:id="i-HYHJweFq1r7Qw2H4WMcNZ8">
            Effektivare kontrollsystem vid otillåtet fiske
          </head>
          <p xml:id="i-UWT5pQSzy2LSfs11DJZ2Q8">
            Otillåtet fiske kommer även fortsättningsvis att kunna leda till
            straffrättsliga påföljder. Dessa överträdelser bedöms i regeringens
            proposition vara betydligt allvarligare än de som kan leda till
            administrativa sanktioner. Propositionen innehåller dock inga
            förslag eller indikationer på kommande åtgärder för att rätta
            till de brister som finns i kontrollsystemet för dessa allvarligare
            brott, problem som långa handläggningstider eller låg prioritering
            inom olika led i rättssystemet. Det blir som att sila mygg och
            svälja kameler.
          </p>
          <p xml:id="i-3ZjWVF8Ne1qSLm2opz1wKL">
            Det är viktigt att regeringen vidtar åtgärder för att förbättra
            kontrollsystemet också för de mer allvarliga överträdelserna.
            Det kan t.ex. vara utbildning för polis, åklagare och domare om
            varför allvarliga överträdelser inte ska betraktas som ringa brott
            även om det ekonomiska utbytet är begränsat i ett enskilt fall.
            Det kan också vara mer resurser till rättssystemet för att snabbare
            kunna hantera överträdelserna. Miljöpartiet anser att regeringen
            bör vidta åtgärder för att förbättra fiskekontrollen också för
            de mer allvarliga överträdelserna.
          </p>
          <head type="h1" xml:id="i-6qSQCWbi5SKLT5g9eeGjXP">
            Utländska fiskare
          </head>
          <p xml:id="i-P2DYh8NYech78GjDVzGURs">
            Regeringen nöjer sig i propositionen med att konstatera att Sverige
            inte utfärdar licenser till utländska fiskare och därmed inte
            har möjlighet att återkalla dem.
          </p>
          <p xml:id="i-YboffmqYUaY4G8u3g8R6SR">
            Det är självfallet viktigt att den svenska kontrollen av EU:s
            fiskeregler i svensk ekonomisk zon är effektiv för utländska fiskare
            likaväl som för svenska fiskare. Regeringen har helt ignorerat
            förhållandet att den svenska fiskerikontrollen även fortsättningsvis
            kommer att vara ineffektiv för utländska fiskare om inte ytterligare
            åtgärder vidtas. Detta kommer rimligen att upplevas som orättvist
            av svenska yrkesfiskare samt möjligtvis även av kontrollmyndigheterna
            och således minska respekten för systemet.
          </p>
          <p xml:id="i-8kBZhXFGS3j12MtL8bgFo4">
            De åtgärder för att förbättra kontrollsystemet för de mer allvarliga
            överträdelserna som inte omfattas av sanktionsavgiften bör utformas
            så att de påverkar utländska fiskare och svenska fiskare på ett
            likvärdigt sätt.
          </p>
          <p xml:id="i-J15sHi7TWRuVDTNpunrqAX">
            Även sanktionssystemet bör justeras så att det träffar fiskare
            av olika nationaliteter på ett likvärdigt sätt. Detta följer om
            inte annat naturligt dels av att det handlar om gemensamma EU-regler,
            dels av att det i Östersjön, Kattegatt och Skagerrak handlar om
            gemensamma fiskebestånd.
          </p>
          <p xml:id="i-MJZPZadFUiyKNDqPZnwvCz">
            Proceduren föreslås bli utformad så att Fiskeriverket skickar
            en utredningsrapport eller liknande till den som anspråket riktas
            mot. Den anklagade får då tillfälle att yttra sig. Först därefter
            kan sanktionsavgiften förfalla till betalning. Det är uppenbart,
            och framgår av erfarenheterna av det nuvarande systemet, att en
            sådan utformning riskerar att vara verkningslös när det gäller
            utländska fiskare. Utformningen bör vara sådan att systemet träffar
            utländska och svenska fiskare på ett likartat sätt. Ett sätt att
            göra så kan vara att när en fiskare upptäcks vid överträdelse
            bör fiskaren ställa pant för att försäkra att eventuellt påförd
            avgift betalas.
          </p>
          <p xml:id="i-AnefRkqSACau8XMdQTTiCp">
            Miljöpartiet anser att systemet bör få en utformning som påverkar
            svenska och utländska fiskare på ett likartat sätt.
          </p>
          <head type="h1" xml:id="i-37BEy3ArZkrh4U8oUxWwKe">
            Andra aktörer än yrkesfiskare
          </head>
          <p xml:id="i-8xvr9knedeQq9JuqAhyrqg">
            Länsstyrelsen i Halland och Fiskeriverket har påpekat att det
            kan behövas ett effektivare sanktionssystem för andra aktörer
            än yrkesfisket. Visst fritidsfiske kan ha stor omfattning. Det
            kan också finnas problem hos importörer, mottagare och transportörer.
            Regeringen nöjer sig med att konstatera att den utredning som
            tillsattes av den förra regeringen inte har utrett dessa aktörer.
          </p>
          <p xml:id="i-GxDKcoLFU8VHt9ytT3dY9V">
            Miljöpartiet anser att denna passivitet är otillfredsställande.
            Regeringen bör också utreda behovet av effektivare kontroll- och
            sanktionssystem för andra aktörer inom fiskeområdet än yrkesfiskare.
          </p>
        </div>
        <div type="motSignatures">
          <list>
            <item xml:id="i-UbFwhvZbgCcZFmvmKVosMv" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-EY1k2Akg15pNycf9S6u4M5" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-Wz3zjjkuRTE97sodoTweGr" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
