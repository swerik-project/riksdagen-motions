<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01786">
  <teiHeader>
    <fileDesc>
      <titleStmt>
        <title>Gymnasial lärlingsutbildning</title>
        <author>Christer Eirefelt och Johan Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gymnasial lärlingsutbildning</title>
          <idno type="rdwebb">G5021786</idno>
          <rs type="number">1786</rs>
          <ref type="dokument_url_text">http://data.riksdagen.se/dokument/G5021786/text</ref>
          <ref type="dokument_url_html">http://data.riksdagen.se/dokument/G5021786</ref>
          <ref type="dokumentstatus_url_xml">http://data.riksdagen.se/dokumentstatus/G5021786</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-FspDTJR46n7g4C1LGfX7xd</idno>
            <name>JOHAN A. OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-StSEwukVZaqJoiBRUEsGfP" type="signed"/>
        <correspContext corresp="i-StSEwukVZaqJoiBRUEsGfP">
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-FspDTJR46n7g4C1LGfX7xd"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1786/mot_198182__1786-001.pdf"/>
      <fw xml:id="i-V7B43smDsAnyJnVxsezhnh">
        Motion 1981/82: 1786
      </fw>
      <div xml:id="i-MGq6ydjtE4qR2yVi8XDF3t" type="motHeader">
        <div xml:id="i-UKPwSnFpbaZjsX9CJ5XVt" type="motTitle"/>
        <div xml:id="i-8TNdRhbjjV7iK7cb1YzGdM" type="motSubmissionInfo"/>
      </div>
      <div xml:id="i-JaP5jEq2ezNu6nHMVY63zn" type="motBody">
        <div xml:id="i-7FnrfJtzYibBAmuqSNjE8T">
          <p xml:id="i-NVwXM4yny1KQ5AC2xeKLdv">
            Christer Eirefelt och Johan Olsson Gymnasial lärlingsutbildning
          </p>
          <p xml:id="i-AxJAFqe3R4LWBa91JYEFHY">
            Yrkesutbildningen i flertalet av västvärldens industriländer
            bygger på en samverkan mellan företag och skola varvid företagen
            i huvudsak svarar för den praktiska utbildningen och skolan för
            utbildning i fackteori och allmänteori. I regel understiger inte
            utbildningens längd tre år. Längre utbildningstider förekommer
            ofta. Internationellt anses en sådan utbildning i växelverkan
            mellan skola och företag ge ett utmärkt utbildningsresultat. Den
            ger såväl de grundläggande kunskaper som den yrkeserfarer.het
            och rutinering av kunskaperna som erfordras för ett självständigt
            utövande av yrket. I många länder, t. ex. Österrike och Tyskland,
            har lärlingsutbildning i växelverkan mellan skola och företag
            i hög grad medverkat till att lindra arbetslösheten bland ungdom.
            Aktuella uppgifter från dessa länder vittnar om att denna form
            av utbildning är attraktiv och att den av såväl eleverna som företagare
            — läromästare — framstår som meningsfull. Samarbetet mellan skola
            och näringsliv i ovan nämnda länder, liksom i Danmark, styrs yrkesvis
            av överenskommelser och planer över hur utbildningen skall fördelas
            mellan utbildningsgivarna. Fördelningen är beroende av det enskilda
            yrkets karaktär, t. ex. behovet av kunskaper i fackteori. 1980
            års riksdagsbeslut om bl. a. försöksverksamhet med gymnasial lärlingsutbildning
            har i vårt land öppnat utmärkta vägar för ett samarbete mellan
            skola och företag under gymnasieskolans huvudmannaskap och ansvar.
            I propositionen, som föregick riksdagsbeslutet, framhölls att
            samma kvalitetskrav i princip bör gälla för utbildning som förlagts
            till företag som för utbildning i skolinstitution. Vi instämmer
            i dessa synpunkter och vill framhålla att man på den gymnasiala
            lärlingsutbildningen skall ställa samma krav som på utbildningen
            i gymnasieskolan. Detta innebär att utbildningen i såväl arbetsteknik
            som fackteori i huvudsak skall föra fram till samma kunskapsnivå
            i de båda utbildningsformerna. Lärlingsutbildningen bör därför
            styras av kursplaner, som omfattar såväl arbetsteknik som fackteori.
            Enligt riksdagsbeslutet skall kursplanerna fastställas av den
            lokala skolsty- relsen i samråd med det utbildande företaget.
            Det kan naturligtvis vara fördelaktigt att genom individuella
            kursplaner ge möjlighet att anpassa utbildningen till företagets
            och elevens förutsättningar och kunskapsbehov men lika nödvändigt
            synes det vara att utbildningen i ett yrke blir likvärdig över
            hela landet. Förslag till kursplaner bör därför utarbetas i samråd
            med centrala expertinstanser, t. ex. av de yrkesnämnder som på
            arbetsmarkna-
          </p>
          <pb facs="riksdagen-motions-pdf/data/198182/mot_198182__1786/mot_198182__1786-002.pdf"/>
          <fw xml:id="i-8kZVe9LePf7pdwXDxkWLuB">
            Mot. 1981/82:1786 16
          </fw>
          <p xml:id="i-TRe6fqNSuxecFHv7G2vUjq">
            den och inom näringslivet handlägger utbildningsfrågor. Beslutet
            om gymnasial lärlingsutbildning grundar sig på övertygelsen om
            att utbildningen i företag leder fram till yrkeskunskaper som
            är väl anpassade till yrkesbehov av färdigheter. Lärlingsutbildningen
            tillvaratar den fond av yrkesskicklighet och det engagemang och
            intresse för yrket och dess fortlevnad som finns inom näringslivet.
            Framför allt lämpar sig företagen för utbildning i praktiskt yrkesarbete.
            När det gäller fackteori kan det emellertid vara lämpligt och
            nödvändigt att undervisning sker i form av kurser. Det enskilda
            företaget har i regel inte tillgång till det undervisningsmaterial,
            t. ex. läromedel och den utrustning som krävs för undervisning
            i fackteori. Det kan också vara förenat med problem att inordna
            teoriundervisningen i ett företags normala arbetsru- tin. Undervisning
            i fackteori liksom i allmänteori bör därför anordnas i form av
            kurser. Flera alternativ kan tänkas. Inom vissa hantverksyrken
            svarar redan i dag branschorganisationen för en sådan kursverksamhet.
            Kursgivare kan alternativt vara Komvux och folkhögskolor med hantverksutbildning,
            t. ex. Hantverkets folkhögskola i Leksand. Huvudalternativet bör
            emellertid vara att gymnasieskolan svarar för denna verksamhet.
            Det bör således utarbetas och utvecklas fasta former för fördelning
            av utbildningsuppgifterna mellan företag och skola med kursplaner
            som i princip förutsätter att den praktiska utbildningen skall
            ske inom företaget och teoriundervisning i skolform. Omfattningen
            av och innehållet i skolans medverkan i utbildningen måste naturligtvis
            bestämmas yrke för yrke, bl. a. beroende av behovet av från den
            praktiska utbildningen fristående undervisning i fackteori och
            vilka moment i kursplanen som lämpligen bör avlastas företaget.
            Även formerna för teoriundervisningens bedrivande måste få olika
            lösning för olika yrken beroende på elevtillströmningen till yrkena
            och deras spridning över landet. Ett alternativ kan vara regionala
            eller centrala kurser. Om kurserna skall anordnas regionalt eller
            centralt blir beroende av elevtillgången. För vissa yrken kan
            det finnas elevunderlag för kurser länsvis, för andra inom en
            eller ett par riksskolor. Alternativet förutsätter att det finns
            kommuner som åtar sig att anordna teoriundervisning enligt denna
            modell. Med detta system kan olika kommuner vara huvudmän för
            utbildningen inom olika yrken. Det förefaller emellertid som om
            det ur många synpunkter vore lämpligt att i största möjliga utsträckning
            samla de lågfrekventa yrkenas utbildning till så få skolenheter
            som möjligt. De utbildningsvägar som förutsätter riksrekrytering
            kan t. ex. samlas i en eller ett par skolenheter — riksskolor
            för lågfrekventa yrken. I de fall det finns gymnasieskolor med
            linje för ifrågavarande yrke bör kurserna förläggas dit. Ett annat
            alternativ är att undervisningen i fackteori sker på ovanstående
            regionala eller centrala kurser under det att allmänteori läses
            i hemkommu-
          </p>
          <pb facs="riksdagen-motions-pdf/data/198182/mot_198182__1786/mot_198182__1786-003.pdf"/>
          <fw xml:id="i-XzKjqXSAZfoop3erTWfEFB">
            Mot. 1981/82:1786 17
          </fw>
          <p xml:id="i-Et1dHyzizaUxZRjQAXyQvY">
            nens skola tillsammans med andra gymnasieelever. En tredje modell
            för teoriundervisning i lågfrekventa yrken kan vara att sammanföra
            elever från olika yrken till en klass för teoristudier under vissa
            veckotimmar i den kommunala skolans regi. Eleverna skulle då individuellt
            under en skolledares medverkan kunna läsa fackteori. En förutsättning
            härför är att elever och studieledare har tillgång till väl utarbetade
            studiemedel i form av brevkurser, kompendier, audiovisuella hjälpmedel,
            modeller och åskådningsmaterial. I den mån detta inte sker genom
            branschförbundens försorg bör det åligga skolöverstyrelsen att
            i samarbete med branschförbunden ta fram sådant material. Ovanstående
            alternativ kan måhända kombineras, dvs. individuella teoristudier
            i hemortens skola kompletteras med studier i kortare regionala
            eller centrala kurser. Vi föreslår att ersättning för denna undervisning
            bestrids av medel ur anslaget för drift av gymnasieskolor (D 18).
            Eleverna bör under studierna få ersättning ur det studiesociala
            stödet. Som inledningsvis framhållits anser vi att den gymnasiala
            lärlingsutbild- ningen öppnar utmärkta vägar för samarbete mellan
            skola och företag för att åstadkomma en bra och verklighetsanpassad
            utbildning. En förutsättning härför är emellertid att företagen
            och eleverna ges ett fast stöd då det gäller undervisningsmoment
            som företaget är mindre lämpat för och som bäst ges genom skolans
            försorg. Detta gäller främst fackteori. Varken riksdagsbeslut
            eller förordningen om gymnasial lärlingsutbildning innehåller
            emellertid riktlinjer eller medelsanvisning för denna samverkan
            vilket är en svaghet då utbildningsformen prövas. Det är angeläget
            att en försöksverksamhet kan inledas omgående. Medel bör därför
            redan budgetåret 1982/83 kunna få disponeras ur anslaget för drift
            av gymnasieskolor. Vi föreslår därför att riksdagen beslutar som
            sin mening ge regeringen till känna vad i motionen anförts om
            gymnasial lärlingsutbildning.
          </p>
          <p xml:id="i-93QikmcSeq1LkSTjU71uzp" type="date">
            Stockholm den 26 januari 1982
          </p>
          <p xml:id="i-J7tT5SkjyRZC8zs3imV8cZ">
            CHRISTER EIREFELT (fp) JOHAN A. OLSSON (c)
          </p>
          <pb facs="riksdagen-motions-pdf/data/198182/mot_198182__1786/mot_198182__1786-004.pdf"/>
          <pb facs="riksdagen-motions-pdf/data/198182/mot_198182__1786/mot_198182__1786-005.pdf"/>
          <pb facs="riksdagen-motions-pdf/data/198182/mot_198182__1786/mot_198182__1786-006.pdf"/>
          <p xml:id="i-57a9UFZyvc4XE9H7cJCT68">
            GOTAB 70427 Stockholm 1982
          </p>
        </div>
      </div>
    </body>
  </text>
</TEI>
