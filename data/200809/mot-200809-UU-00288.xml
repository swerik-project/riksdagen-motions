<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00288">
  <teiHeader>
    <fileDesc>
      <titleStmt>
        <title>Rättvisa handelsavtal</title>
        <author corresp="i-43NmWWYd8vEgZrkoXWWCXx">av Rosita Runegrund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvisa handelsavtal</title>
          <idno type="rdwebb">GW02U288</idno>
          <rs type="number">U288</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U288/text</ref>
          <ref type="dokument_url_html">http://data.riksdagen.se/dokument/GW02U288</ref>
          <ref type="dokumentstatus_url_xml">http://data.riksdagen.se/dokumentstatus/GW02U288</ref>
          <ref type="doc">http://data.riksdagen.se/fil/A3AC21FD-383D-48C5-BCDC-0F5BCA4A7E45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-uqFEtUa7T8GMY8zeAdB5f" type="signed"/>
        <correspContext corresp="i-uqFEtUa7T8GMY8zeAdB5f">
          <note type="signatory" corresp="i-43NmWWYd8vEgZrkoXWWCXx"/>
        </correspContext>
        <correspAction xml:id="i-NJyqL1wHxR48d8dQ5c3VbV" type="numbering">
          <date when="2008-10-07"/>
        </correspAction>
        <correspAction xml:id="i-XhYMZW468KmxKnAeDvwDuN" type="submission">
          <date when="2008-10-06"/>
        </correspAction>
        <correspAction xml:id="i-MuUS5tZygscjzRsP7JVdBU" type="transfer">
          <date when="2008-10-06"/>
        </correspAction>
        <correspAction xml:id="i-TBNApAm86njvTpztSH8yDW" type="assigned"/>
        <correspContext corresp="i-TBNApAm86njvTpztSH8yDW">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MRvgBQpY1cFMANYPdLYSZu" type="motBody">
        <div xml:id="i-R15FLxpWTZ7LtQtbZbCyBk" type="motProposal" subtype="förslag">
          <head xml:id="i-JFNecezBzTwMtxhqbKkA3C">
            Förslag till riksdagsbeslut
          </head>
          <list xml:id="i-7Dvg3R6rV7tqmCuzM6KLXW" style="ol">
            <item xml:id="i-DM59xpo2jPQFZvsVapzoea">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU inte ingår
              några handelsavtal utan att först ha genomfört oberoende hållbarhets-
              och utvecklingsanalyser (sustainability impact assessments) som
              tydliggör effekterna för fattiga människor.
            </item>
            <item xml:id="i-LgUixZvc9F4yBYhzzwQLgx">
              Riksdagen tillkännager för regeringen som sin mening vad som
              anförs i motionen om att Sverige i offentliga underlag ska redogöra
              för hur rättighets- och fattigdomsperspektiven från PGU (politiken
              för global utveckling) genomsyrar Sveriges handelspolitiska analys
              och offentliga handelspolitiska ställningstaganden.
            </item>
            <item xml:id="i-DoH2Sv7Mm87odd9RkUCzJz">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU inte använder
              bistånd som påtryckningsmedel i handelsförhandlingar.
            </item>
            <item xml:id="i-MfSicpCc9LeNPt5YaukLf">
              Riksdagen tillkännager för regeringen som sin mening vad som
              anförs i motionen om att Sverige ska verka för att de handelsavtal
              som EU ingår ska innehålla tydliga bestämmelser om mekanismer
              för gemensam uppföljning och utvärdering av avtalen utifrån objektiva
              utvecklingskriterier.
            </item>
          </list>
        </div>
        <div xml:id="i-8SVtmwnywgMoh2AP4x6dKm" type="motContent">
          <head xml:id="i-C9qiKjLxhBBcPTGqcE9hU3" type="h1">
            Motivering
          </head>
          <p xml:id="i-JEkv7zMaa7qJpDeMVtnhHe">
            Handel är avgörande för att bekämpa fattigdomen i världen. De
            internationella och bilaterala handelsavtal som EU ingår har därför
            oerhört stor betydelse för världens fattiga. Tyvärr har ojämlika
            styrkeförhållanden och de rika ländernas kortsiktiga egenintressen
            ofta präglat förhandlingarna, vilket lett till avtal som i delar
            inte alls gynnar de fattigas intressen.
          </p>
          <p xml:id="i-HPY8YY9djrYQ7SgWJxwRRw">
            Dessa ojämlika styrkeförhållanden påverkar fattiga länders möjligheter
            att utveckla sitt eget jordbruk, förädla sina produkter och utveckla
            sina marknader. Afrika är i genomsnitt mer beroende av export
            jämfört med OECD, men exporten består emellertid till en betydligt
            högre grad av oprocessade råvaror. Förädling motverkas av EU:s
            s.k. tulleskalering, dvs. ökade tullar i förhållande till förädlingsgrad.
          </p>
          <p xml:id="i-KWA8rgC7MzHNG3rjiF734a">
            För att fatta kloka beslut som kan gynna en rättvis och hållbar
            utveckling krävs bra underlag. Tyvärr saknas det i många av dagens
            handelsförhandlingar oberoende hållbarhets- och utvecklingsanalyser
            (s.k. sustainability/development impact assessments). I de fall
            de görs, sker det ofta parallellt med förhandlingarna istället
            för i förväg, vilket försvårar för förhandlingsparterna att fatta
            välinformerade beslut.
          </p>
          <p xml:id="i-MQsHdhfSjyck6yvmXnxAya">
            Det är av oerhörd vikt att regeringen blir ännu bättre på att
            redogöra för hur rättighets- och fattigdomsperspektiven från PGU
            (politiken för global utveckling) genomsyrar Sveriges handelspolitiska
            analys och offentliga handelspolitiska ställningstaganden. Detta
            skulle förslagsvis kunna göras genom offentliga underlag kring
            Sveriges handelspolitiska analys och handelspolitiska ställningstaganden.
          </p>
          <p xml:id="i-3MNJpXweHYvgtYqC2tLfCw">
            I både internationella och bilaterala handelsförhandlingar har
            det förekommit anklagelser om att rika länder använder bistånd
            som påtryckningsmedel för att få fattiga länder att gå med på
            avtal som kanske inte alltid gynnar deras utveckling. I rapporten
            Partnership Under Pressure av brittiska Christian Aid finns fler
            exempel på hur EU-kommissionen på ett otillbörligt sätt kopplat
            löften om bistånd till utfallet i EPA-förhandlingarna. Det är
            inte acceptabelt att Sverige indirekt på detta sätt bidrar till
            att använda bistånd som påtryckningsmedel. Det är positivt att
            kommissionär Michael, ansvarig för utvecklingsfrågor och humanitärt
            bistånd, i februari i år framhöll hur viktigt det är att EU lever
            upp till sina åtaganden inom Aid for Trade som är ett initiativ
            som syftar till att ta ett helhetsgrepp på handelsrelaterat bistånd.
          </p>
          <p xml:id="i-SBti1Hu9LxCzuZkLcVEgaB">
            Moderna handelsförhandlingar handlar om mycket mer än tullar
            och kvoter. Genom frågor som rör t.ex. patenträttigheter, investeringar
            och offentlig upphandling kommer handelsförhandlingarna även att
            påverka miljö- och utvecklingspolitik som tidigare betraktats
            mer som nationella angelägenheter. Det är viktigt att fattiga
            länder ges tillräckligt stort politiskt handlingsutrymme för att
            de ska få möjlighet att omvandla den ekonomiska tillväxt som handeln
            ger till en rättvis och hållbar utveckling.
          </p>
          <p xml:id="i-Df8C8q927CYqnjxXZEGK3g">
            När handelsavtal väl är på plats är det av yttersta vikt att
            de följs upp och kontinuerligt utvärderas för att försäkra att
            de effektivt bidrar till en rättvis och hållbar utveckling. För
            att göra detta bör mekanismer för gemensam uppföljning och utvärdering
            av avtalen, utifrån objektiva utvecklingskriterier, skrivas in
            i de avtal som EU tecknar.
          </p>
        </div>
        <div xml:id="i-46J31ZyuTwZ9Jv61KaHgpT" type="signatureBlock">
          <list xml:id="i-GuetcyLhFbAZamZvWFF4Jo">
            <item xml:id="i-CvKfYnJVR9AF52vMH7uGrL" who="i-43NmWWYd8vEgZrkoXWWCXx" type="signature">
              Rosita Runegrund (kd)
            </item>
          </list>
        </div>
      </div>
    </body>
  </text>
</TEI>
