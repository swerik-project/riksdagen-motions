<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00175">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__175/mot_1959__ak__175-001.pdf"/>
      <fw xml:id="i-RoFZdKMc8vtTMij4xAMQCB">
        Motioner i Andra kammaren, nr 175 år 1959 3
      </fw>
      <div xml:id="i-53aCL68gUpWBdC9zyUB2HX" type="motHeader">
        <div xml:id="i-2e6t6zu7yHFXFAhzUJWXoZ" type="motTitle"/>
        <div xml:id="i-7UFTLcmnMHULhmnBEf31w9" type="motSubmissionInfo"/>
      </div>
      <div xml:id="i-5ucmZyPMgCiPqh7o6qrayq" type="motBody">
        <div xml:id="i-P2Zg3EgrVHnZYtJNVxXaAW">
          <p xml:id="i-B2BxPHwfjSQMHhHTqxyYAy">
            Nr 175
          </p>
          <p xml:id="i-DifeEMtRJGt5vYf7965jRL">
            Av herrar Helén och Wedén, om inrättande av professurer inom
            rättssociologiens område.
          </p>
          <p xml:id="i-46MSVbn13Qo82UCrud6gb2">
            Vi vet att brottsligheten ökar, men vi känner endast i begränsad
            omfatt- ning till orsakerna härtill. Man kan emellertid antaga,
            att det till en stor del sammanhänger med samhällets raska omvandling.
            Inte minst gäller det för ungdomsbrottslighet. Ungdomsbrottslighetens
            ökning är inte någon för vårt land speciell företeelse. Liknande
            problem uppträder i ett flertal län- der på bägge sidorna om järnridån.
            Det ligger därför nära till hands att antaga att ungdomens beteende
            sammanhänger med samhällets industriali- sering och den inverkan
            som den processen har på en rad företeelser, fram- för allt dess
            inverkan på familjen. Genom industrialiseringen har familje- banden
            blivit svagare, och de unga får nu mindre emotionell trygghet
            i familjegruppen än tidigare. Detta förhållande understrykes än
            starkare genom utbildningens ökade betydelse, som ju ofta har
            den följden att bar- nen har en bättre utbildning än föräldrarna
            och även av den anledningen har svårare att få kontakt med dem
            och förklara sina problem. Till detta kommer även det ständigt
            ökade skilsmässoantalet, vilket medför att barnen ofta växer upp
            i socialt stympade hem. Man har starka skäl att tro att detta
            är en av orsakerna till ungdomsbrottsligheten. Gängen begår ofta
            brottsliga handlingar, som inte kan förklaras ur vinningslystnad,
            utan måste ses som ett uttryck för en snedvriden längtan efter
            gemenskap. Familjens förändrade ställning har ävenledes givit
            upphov till en rad rättsregler, framför allt bestämmelser som
            reglerar socialvårdens verksamhet och dess rätt och skyldighet
            att ingripa på områden som tidigare helt var lagda under familjens
            egen domvärjo. Det gäller t. ex. understöd åt gamla, omhändertagande
            av sjuka, fattiga och vanartiga barn. Vidare finns det regler
            om skolgång och utbildning i övrigt. Det är över huvud något som
            utmärker det moderna samhället: den enor- ma tillväxten av rättsregler.
            Bakgrunden till den ökningen kan till en del sägas vara ideologisk.
            Man eftersträvar inom vissa politiska läger ett reglerat och planerat
            samhälle. Men orsakerna ligger säkerligen till lika stor del i
            samhällets strukturförvandling. Industrialiseringen har möjliggjort
            tekniska framsteg på både produktionens och samfärdselns område.
            Man har därför fått lagstifta om arbetsplatsen och om samfärdseln
            men även om de nya samhällena (städer och andra tätorter). Det
            ger upphov till
          </p>
          <pb facs="riksdagen-motions-pdf/data/1959/mot_1959__ak__175/mot_1959__ak__175-002.pdf"/>
          <fw xml:id="i-Ex4tL7Kd78upFSecoFs1ic">
            4 Motioner i Andra kammaren, nr 175 år 1959
          </fw>
          <p xml:id="i-JWDUHDM6vSekZ596ibcy2t">
            byggnadslagstiftning, vägstadgor, trafikförordningar, hälsovårdsstadgar
            och ordningsbestämmelser för städer och samhällen. En del bestämmelser
            bott- nar i våra ökade kunskaper om vad som är skadligt för människor,
            t. ex. om hur sjukdomar sprides. Vi har skäl antaga att denna
            strukturomvandling i fråga om familjen och samhället i övrigt
            spelar en väsentlig roll vid allt avvikande (devie- rande) beteende,
            men detta beteende har inte, trots att det årligen kostar samhället
            stora summor, blivit föremål för verkligt ingående studier. I
            årets statsverksproposition upptages driftkostnaderna för fångvård
            och fångvårdsanstalter till 66,3 miljoner kronor, driftkostnaderna
            för skolor tillhörande barna- och ungdomsvården jämte ersättningar
            för inackorde- ringshem till 13,5 miljoner kronor och ersättningarna
            för skador vållade av vissa rymlingar till 0,1 miljon kronor.
            Tillsammans sålunda nära 80 miljo- ner kronor i rena driftkostnader
            för brottslingsvården, vartill kommer kri- minalsidans andel i
            kostnaderna för domstolarna, rättegångs- och polisvä- sendet samt
            i kommunernas kostnader för det sistnämnda, allt kostnader vilka
            tillsammans måhända kan beräknas uppgå till minst samma belopp
            som statens direkta utgifter för brottslingsvård. Därtill kommer
            kapital- investeringarna för byggnader inom fångvården samt barna-
            och ungdoms- vården, vilka i årets statsverksproposition är beräknade
            till 18,5 miljoner kronor. Det rör sig sålunda om mycket betydande
            belopp, som brottslig- heten årligen kostar det allmänna, och
            ändå har här inte gjorts något för- sök att beräkna de säkerligen
            mångdubbelt större indirekta, samhällsekono- miska kostnaderna
            till följd av brottsligheten i vårt land. Det förhållandet att
            brottsligheten ökar, samtidigt som levnadsstandar- den och bildningsnivån
            stiger, måste enligt vårt förmenande — alldeles bortsett från
            de samhällsekonomiska och statsfinansiella synpunkterna — påkalla
            statsmakternas allvarliga uppmärksamhet. Det är helt enkelt sym-
            tom på djupt liggande brister i vårt välståndssamhälle, vilka
            det gäller att komma till rätta med. Men varför människor begår
            brott och hur brotts- ligheten skall bemästras, det vet vi mycket
            litet om, och det har det knap- past gjorts verkligt systematiska
            försök att ta reda på. Det räcker inte att kosta på moderna anstalter
            för vård av dem som redan begått brott; vi måste samtidigt sätta
            in resurser på att få klarhet i hur vi bäst skall hindra att folk
            begår brott. Vi måste i vårt land få i gång forskning direkt inriktad
            på brottsligheten och dess orsaker. Vi tror, att detta syfte bäst
            tillgodoses genom att man upprättar profes- surer i rättssociologi
            (kriminologi, kriminalpsykologi, social patologi). Bäst vore måhända
            att upprätta professurer med något olika arbetsprogram vid de
            olika universiteten och högskolorna, några inom de juridiska och
            några inom de humanistiska fakulteterna. Att verkligen få i gång
            en forskning inom detta på visst sätt nya område kommer att ta
            tid, och det är därför mycket betydelsefullt från ren rekryteringssynpunkt
            att statsmakterna
          </p>
          <pb facs="riksdagen-motions-pdf/data/1959/mot_1959__ak__175/mot_1959__ak__175-003.pdf"/>
          <fw xml:id="i-DHshiDcWqkBwi6AUPQVHVH">
            Motioner i Andra kammaren, nr 175—176 år 1959 5
          </fw>
          <p xml:id="i-UKXJwZ4sj4K5iPP4LJALB4">
            omedelbart fattar principbeslut om att akademiska lärostolar
            i ämnet skall upprättas. Under hänvisning till vad ovan sagts
            hemställer vi, att riksdagen i skrivelse till Kungl. Maj:t anhåller
            om proposition till nästa års riksdag angående upprättande av
            professurer inom rättssociologiens område vid universiteten och
            Stockholms högskola.
          </p>
          <p xml:id="i-DZwqgmqtmy6R1mLc1SadDq">
            Stockholm den 27 januari 1959
          </p>
          <p xml:id="i-6o22TevHTmmm23Ca81kBtW">
            Gunnar Helén Sven Wedén
          </p>
          <p xml:id="i-2oDTkNZtDMQpiRoSXdy6We">
            Nr 176
          </p>
          <p xml:id="i-H1Ve9DjYd3HRAj8FLtMGDB">
            Av herr von Seth m. fl., om inrättande av en professur i väg-
            byggnad vid Chalmers tekniska högskola.
          </p>
          <p xml:id="i-G3KgQKi43TfkXfBjJK4AzT">
            Förra årets riksdag fattade beslut om inrättande av en professur
            i väg- byggnad vid kungl. tekniska högskolan från och med budgetåret
            1959/60. Sedan länge har frågan varit aktuell att etablera en
            sådan lärostol även vid Chalmers tekniska högskola. I förra årets
            statsverksproposition fann före- dragande departementschefen det
            ur flera synpunkter angeläget, att forsk- ning och undervisning
            på vägbyggnadsområdet företräddes av lärare i pro- fessors ställning,
            men tyvärr föreslogs endast en professur. Frågan löstes därmed
            endast partiellt, och behovet kvarstår att inrätta vägbyggnadsprofessuren
            vid Chalmers tekniska högskola. Vägtransporterna kommer att spela
            en alltmer betydande roll för såväl person- som godsbefordran,
            och vägnätet erfordrar en genomgripande upp- rustning för att
            möta trafikutvecklingen. Den mångfald faktorer, som be- tingar
            den successivt ökande väg- och gatubyggnadsverksamheten, behöver
            här ej närmare motiveras utan framgår klart av redogörelsen för
            vägplanen i årets statsverksproposition under sjätte huvudtiteln.
            Vägbyggandet blir tekniskt sett alltmer krävande. Stora framsteg
            har gjorts på vägbyggnadsområdet under senare år, men vägbyggnadstekniken
            är fortfarande stadd i stark utveckling. Forskning pågår och måste
            fort- sättas för teknisk-ekonomiska lösningar inom detta område,
            som kräver stora investeringar. En gedigen utbildning är likaså
            nödvändig för de hög- skoleutbildade väg- och vattenbyggnadsingenjörerna.
            De ökade insatserna
          </p>
        </div>
      </div>
    </body>
  </text>
</TEI>
