<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00574">
  <teiHeader>
    <fileDesc>
      <titleStmt>
        <title>Aborter</title>
        <author corresp="i-W4ZdT3cRpUqSBcZCGKXaji">av Eva Johnsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aborter</title>
          <idno type="rdwebb">GV02So574</idno>
          <rs type="number">So574</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So574/text</ref>
          <ref type="dokument_url_html">http://data.riksdagen.se/dokument/GV02So574</ref>
          <ref type="dokumentstatus_url_xml">http://data.riksdagen.se/dokumentstatus/GV02So574</ref>
          <ref type="doc">http://data.riksdagen.se/fil/D6090D5A-64AE-48BF-A587-5C411FBB3DFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7KgnC3Ky2rziLFmQ8xnJdx" type="signed"/>
        <correspContext corresp="i-7KgnC3Ky2rziLFmQ8xnJdx">
          <note type="signatory" corresp="i-W4ZdT3cRpUqSBcZCGKXaji"/>
        </correspContext>
        <correspAction xml:id="i-aM64UQmNXPHABzk9fCN1E" type="referral">
          <date when="2007-10-16"/>
        </correspAction>
        <correspAction xml:id="i-6f2WCGqcByF3k5tirZaNLs" type="dismissal">
          <date when="2007-10-16"/>
        </correspAction>
        <correspAction xml:id="i-ARnNFKsqrR32cgitknBCvH" type="numbering">
          <date when="2007-10-09"/>
        </correspAction>
        <correspAction xml:id="i-B3FQhzx3itAvKMSPRh2nn" type="submission">
          <date when="2007-10-05"/>
        </correspAction>
        <correspAction xml:id="i-W6A2Gi8vAHiEFtAdRRGFVX" type="transfer">
          <date when="2007-10-05"/>
        </correspAction>
        <correspAction xml:id="i-GhuHUoHEmsxP9a9FRbRYLK" type="assigned"/>
        <correspContext corresp="i-GhuHUoHEmsxP9a9FRbRYLK">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Anet5FtGR9yqGCpj7qWj7a">
            Förslag till riksdagsbeslut
          </head>
          <p xml:id="i-Qvwj62RLh5B6eqS2dN3BMo">
            Riksdagen tillkännager för regeringen som sin mening vad som
            anförs i motionen om att utarbeta en evidensbaserad handlingsplan
            mot oönskade graviditeter.
          </p>
        </div>
        <div type="motContent">
          <head xml:id="i-tmztAkpePeEzXXn5a2zhr" type="h1">
            Motivering
          </head>
          <p xml:id="i-NGw6oVgxw4KPoaRxhVuW31">
            Det är dags att inse att Sverige har misslyckats med sitt abortförebyggande
            arbete. Flera andra länder uppvisar idag en betydligt bättre utveckling
            än vårt land.
          </p>
          <p xml:id="i-UaLxU4c7rancvBW5rkRdwi">
            Enligt Socialstyrelsens helårsstatistik från 2005 är det endast
            tre EU-länder som har högre aborttal (antal aborter/1 000 kvinnor)
            än Sverige: Estland, Lettland och Ungern. Enligt rapporten har
            Sverige ett aborttal på 20,2 aborter per 1 000 kvinnor i åldrarna
            1544 år; de andra ländernas aborttal är 37,2, 29,0 respektive
            26,7. De nämnda f.d. öststaterna har dessutom sjunkande aborttal,
            vilket sannolikt innebär att de redovisade siffrorna (från 2002)
            var lägre 2005.
          </p>
          <p xml:id="i-FNcVsmePAUFnSY9MqZWy4B">
            Det svenska, ur europeiskt perspektiv, mycket höga aborttalet
            tangerar det rekordhöga aborttalet från 2003, då aborttalet för
            första gången sedan 1992 översteg 20 aborter per 1 000 kvinnor.
            Aborttalet är därmed ungefär lika högt som 1975 då abortlagen
            infördes. Då utfördes 20,3 aborter per 1 000 kvinnor.
          </p>
          <p xml:id="i-DtJ8B5higUkEzGe1u9XYpZ">
            Idag avslutas var fjärde känd graviditet med en provocerad abort
            i Sverige. År 2005 slutade 25,6 av 100 graviditeter i abort, vilket
            är högre än vid abortlagens tillkomst 1975 (23,8) och bara bråkdelar
            under de högsta siffrorna från 1979 och 1980 då 26,4 procent av
            graviditeterna slutade i abort.
          </p>
          <p xml:id="i-FFpH5qtP4JFrCX3boq2CcB">
            Bland tonåringar slutar, enligt Socialstyrelsen, 80 procent av
            alla graviditeter med abort. Detta är den överlägset högsta siffran
            i hela EU. Enligt 2003 och 2004 års statistik från WHO är andelen
            i de efterföljande länderna: Danmark 71 procent, Frankrike 65
            procent, Slovenien 61 procent, Finland 59 procent, Nederländerna
            58 procent och Estland 56 procent. Övriga EU-länder ligger under
            50 procent. Halvårsstatistiken från våren 2006 visar på ytterligare
            ökningar i det svenska aborttalet bland tonåringarna.
          </p>
          <p xml:id="i-SV8zBFxL1TC1f2e4VL3Ph7">
            Sverige har också generellt höga aborttal bland barn under 15
            år jämfört med övriga Norden. År 2004 utfördes 281 aborter på
            barn under 15 år och 255 aborter år 2005. År 2003 utfördes 181
            aborter på barn under 15 år i hela övriga Norden, att jämföra
            med 270 aborter i Sverige. Minskningen av aborter i den yngsta
            åldersgruppen, mellan 2004 och 2005, uppvägs av kraftiga höjningar
            av aborter för 15- och 16-åringar under 2005. Bland 15-åringarna
            steg antalet aborter per 1 000 kvinnor från 10,6 till 11,2 och
            för 16-åringar från 19,6 till 21,3.
          </p>
          <head xml:id="i-Pm5z5EL1rzSx3cSNS9tVgA" type="h2">
            Abortförebyggande arbete i Sverige och Norge
          </head>
          <p xml:id="i-AViguKuByrRCf7QpATV6s4">
            När lagen om fri abort infördes 1975 var det parallellt med att
            verksamheten för att förebygga oönskade graviditeter gavs hög
            prioritet. Idag har vi kvar lagen om fri abort, men det abortförebyggande
            arbetet motsvarar inte vad som en gång utlovades. Allt ansvar
            för att förebygga oönskade graviditeter och aborter ligger idag
            på landstingsnivå. Efter omfördelning av ansvarsområden mellan
            Folkhälsoinstitutet och Socialstyrelsen, tycks det idag inte finnas
            någon myndighet med ett nationellt ansvar för abortprevention.
            Den Handlingsplan för prevention av oönskade graviditeter för
            perioden 20022007 som Folkhälsoinstitutet utarbetade antogs inte
            av den föregående regeringen.
          </p>
          <p xml:id="i-FmeQ1hTXiSP3HQhS6fXmaZ">
            Samtidigt som Sverige uppvisar de högsta aborttalen bland tonåringar,
            uppvisar Norge tvärtom de lägsta aborttalen sedan landet införde
            fri abort. Till hjälp för det abortpreventiva arbetet har Helsedepartementet
            utarbetat Handlingsplan for forebygging av uönsket svangeskap
            og abort 20042008 . Denna handlingsplan skiljer sig avsevärt från
            Folkhälsoinstitutets förslag, då den norska för in ett etiskt
            livsbejakande perspektiv och har ett uttalat mål att minska antalet
            aborter och oönskade graviditeter.
          </p>
          <p xml:id="i-4Y1pQK4a9DYm9ehtVCqwvJ">
            Detta har givit resultat. För tio år sedan hade Norge 6 procent
            fler tonårsaborter än Sverige. Sedan dess har de norska tonårsaborterna
            minskat med 14 procent och de svenska ökat med 44 procent. Detta
            borde leda till eftertanke, inte minst mot bakgrund av de beslut
            den svenska riksdagen tidigare fattat: Det är angeläget att antalet
            aborter ligger på en låg nivå. Det är viktigt att analysera förändringar
            i aborttalen i stort och i olika delar av landet samt sambandet
            mellan förändringar i aborttal och förebyggande insatser. betänkande
            1997/98:SoU2 ; Det är mycket angeläget att antalet aborter minskar.
            För att åstadkomma en minskning måste arbetet med att stärka och
            förbättra de förebyggande insatserna fortsätta. betänkande 1998/99:SoU10
            ; Det är angeläget att antalet aborter, särskilt tonårsaborterna,
            minskas. betänkande 2004/05:SoU10 . Att det idag inte finns en
            övergripande handlingsplan och ett nationellt uppdrag för abortprevention
            ligger också i bjärt kontrast med dessa beslut.
          </p>
          <p xml:id="i-DmfT5peK8BSsqXonoajYTL">
            Det krävs självklart ett nationellt uppdrag för att implementera
            dessa beslut. Att bara upprepa dessa beslut, utan att också fatta
            beslut om ett nationellt ansvar och en nationell handlingsplan
            kring problematiken, känns som ett allvarligt svek från riksdagens
            sida.
          </p>
          <p xml:id="i-Rqoyy9GYNrWbQhidNA3rx6">
            Det abortförebyggande arbetet i Sverige, inte minst bland landets
            tonåringar, är idag långt ifrån tillfredsställande. Mellan 1995
            och 2005 ökade antalet tonårsaborter med ungefär 50 procent, enligt
            Socialstyrelsen. 2005 uppgick antalet till 6 941 tonårsaborter
            av det totala antalet 34 978. 1995 var motsvarande siffror 4 195
            av 31 433. Nästan 37 procent av alla aborter, eller cirka 12 000,
            genomförs av kvinnor som gjort minst en abort tidigare.
          </p>
          <head xml:id="i-7S4yQ4NH6HmNVi24Y7SNN7" type="h2">
            Evidensbaserade metoder krävs
          </head>
          <p xml:id="i-HKfF5jbWbWrvZGg4iGMCxM">
            Inom STI-området har Sverige ett omfattande preventivt arbete,
            men ändå minskar inte antalet som drabbas av sexuellt överförda
            infektioner. Inte heller antalet aborter minskar. Därför behöver
            detta preventiva arbete utvärderas och förebyggande insatser tas
            fram som verkligen fungerar. Det kan också vara viktigt att, som
            Norge gjort, föra in etiska spörsmål.
          </p>
          <head xml:id="i-Ges7cmPRuHNJAb4aEArDcx" type="h2">
            Abortförebyggande och STI-preventivt arbete
          </head>
          <p xml:id="i-53eaq6uxZYWDbsJgANsiUh">
            Det finns en samsyn om att antalet aborter bör minska. Sverige
            har under många år haft ett mycket omfattande preventivt arbete,
            men resultaten de senaste tio åren är nedslående. När så gott
            som alla länder i EU redovisar aborttal som antingen är avsevärt
            lägre eller minskande, ökar antalet aborter i Sverige, både bland
            tonåringar och totalt.
          </p>
          <p xml:id="i-4jPHBqYa9rXM8yb3smfzUz">
            Ett av skälen för att lansera receptfria akut-p-piller var att
            antalet tonårsaborter skulle sjunka. Det blev tvärtom. Vi har
            tvingats konstatera en klamydiaepidemi och rekordhöga nivåer av
            flera olika sexuellt överförda sjukdomar, vilket tyder på att
            också det preventiva arbetet är i kris.
          </p>
          <p xml:id="i-3PDTzGBbsLfwirRWeREgr9">
            Allvarligt är också att en jämförelse över Sveriges län, med
            den senast tillgängliga statistiken, visar att det enda län som
            aldrig subventionerat akut-p-piller, Västerbottens län, inte har
            mer tonårsaborter än rikssnittet samtidigt som knappast något
            annat län har en lägre klamydiafrekvens. Det är märkligt att inte
            subventioneringen av akut-p-piller ifrågasätts mer.
          </p>
          <p xml:id="i-PXcD7dph5nwMGaRimGFn8S">
            Det är angeläget att en utredning görs av vilka abortförebyggande
            och STI-preventiva insatser som fungerar och vilka som inte gjort
            det.
          </p>
          <p xml:id="i-LtdsqTpBF4QjbKmDrKc7rs">
            I förordning (2001:309) med instruktion för Statens folkhälsoinstitut
            gavs Statens folkhälsoinstitut till uppgift att främja hälsa och
            förebygga sjukdomar och skador. Särskild vikt skall fästas vid
            insatser för de grupper som är utsatta för de största hälsoriskerna.
            Målområde 8 i Statens folkhälsoinstituts uppdrag (bl.a. preciserat
            i proposition 2002/03:35 Mål för folkhälsan ) har beteckningen
            Trygg och säker sexualitet och en god reproduktiv hälsa. Men på
            nationell nivå bedrivs idag inga konkreta abortpreventiva projekt
            eller projekt för att minimera uppkomsten av oönskade graviditeter.
            En nationell handlingsplan liknande den i Norge och byggd på vetenskap,
            beprövad erfarenhet och evidensbaserade metoder som har visat
            sig verkningsfulla i de länder där de tillämpats måste utarbetas
            snarast. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-V98zMZf6jqZeSyeVdAdh4F" who="i-W4ZdT3cRpUqSBcZCGKXaji">
              Eva Johnsson (kd)
            </item>
          </list>
        </div>
      </div>
    </body>
  </text>
</TEI>
