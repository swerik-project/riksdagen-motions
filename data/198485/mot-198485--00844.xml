<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00844">
  <teiHeader>
    <fileDesc>
      <titleStmt>
        <title>Biståndet till Angola</title>
        <author>Birger Hagård</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biståndet till Angola</title>
          <idno type="rdwebb">G802844</idno>
          <rs type="number">844</rs>
          <ref type="dokument_url_text">http://data.riksdagen.se/dokument/G802844/text</ref>
          <ref type="dokument_url_html">http://data.riksdagen.se/dokument/G802844</ref>
          <ref type="dokumentstatus_url_xml">http://data.riksdagen.se/dokumentstatus/G802844</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ENka9fRWC7HrGDQTU4F2ah</idno>
            <name>BIRGER HAGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2u9QvX1SH8VNeYvZ99qsNg" type="signed"/>
        <correspContext corresp="i-2u9QvX1SH8VNeYvZ99qsNg">
          <note type="signatory" corresp="i-ENka9fRWC7HrGDQTU4F2ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__844/mot_198485__844-001.pdf"/>
      <fw xml:id="i-6AtEFFZvVgsKz1TLsKaz8e">
        Mot. 1984/85:844 2
      </fw>
      <div xml:id="i-LUQcNLmckASKyJVszfd5Cy" type="motHeader">
        <div xml:id="i-7ywAicwdA6WtoPDhd7KDDE" type="motTitle"/>
        <div xml:id="i-3rooFxLYBqtSjrfTzRHRZ1" type="motSubmissionInfo"/>
      </div>
      <div xml:id="i-2Esdz2JUMK7PTjCKTL5thM" type="motBody">
        <div xml:id="i-T3xyLo9mpLMA2QmJQorpoe">
          <p xml:id="i-NNHf22Z28iCaRN3a1HW4oW">
            Mot. 1984/85
          </p>
          <p xml:id="i-AMQ3MCpcRCYFArdPjTVYnu">
            844-851 Motion
          </p>
          <p xml:id="i-UdF7vMmzLaJSW3t4LoKUbz">
            1984/85:844
          </p>
          <p xml:id="i-QAdj4XFB7cBvBVEXPwx8e">
            Birger Hagård Biståndet till Angola
          </p>
          <p xml:id="i-JrSfhkzFE2aXnAXMzfXUN7">
            Sveriges utrikes- och biståndspolitik anges ofta ha en moralisk
            innebörd. Hjälpen till länder och rörelser i tredje världen avses
            ge stöd till människors kamp mot diktatur och främmande inblandning.
            I UD:s bil. 5 till budgetpro- positionen 1984/85 heter det t.
            ex.: ”Demokratisk utveckling är ett av målen för svensk biståndspolitik.
            En sådan utveckling innefattar respekt för mänskliga rättigheter.
            Behovet av stöd åt sådana strävanden och möjlighe- terna att effektivt
            tillgodose detta behov bör vara vägledande för de svenska biståndsinsatserna.”
            (s. 70) Det finns anledning att instämma i denna målsättning.
            Tyvärr visar dock utvecklingen ända sedan slutet av 1960-talet,
            att den svenska biståndspoliti- ken i hög grad kommit totalitära
            rörelser och regimer till del. Angola är ett sådant exempel.
          </p>
          <p xml:id="i-6FHQK9ZGJ3yJgca45gxssT">
            Utvecklingen i Angola
          </p>
          <p xml:id="i-R3WcsnspNAkhimtpcDycty">
            Den 15 januari 1975 signerades den s. k. Alvoröverenskommelsen
            i Alvor, Portugal, av de tre befrielserörelserna UNITA, FNLA och
            MPLA samt Portugal, som efter den militära revolutionen 1974 förklarat
            sig berett att ge självständighet åt kolonierna i Afrika. Parterna
            beslutade att bilda en övergångsregering i avvaktan på den formella
            självständigheten, som skulle proklameras den 11 november 1975.
            Dessförinnan — före oktobers utgång — skulle hållas allmänna och
            fria val. Övergångsregeringen bildades i Luanda den 31 januari
            men bestod endast någon månad till följd av strider mellan MPLA
            och FNLA, som kostade 20 000 angolaners liv enbart i huvudstaden.
            UNITA å sin sida pläderade för en fredlig lösning av konflikten
            och försökte i det längsta hålla sig utanför striderna. Ett nytt
            försök att få till stånd ett samarbete mellan de konkurrerande
            rörelserna gjordes då UNITA, FNLA och MPLA -— utan portugisiskt
            deltagande — träffades i Nakuru, Kenya, den 16-21 juni 1975 för
            att bilägga konflikten. Det misslyckades dock, uppenbarligen därför
            att MPLA föresatt sig att erövra hela regeringsmakten och redan
            ett par dagar efter Nakuruavta- let inledde stridigheter i Luanda.
            Ryssar och kubaner kom redan på ett tidigt stadium till MPLA:s
            hjälp. MPLA brukar hävda, att detta först skedde efter Sydafrikas
            invasion den 23 oktober 1975. Detta är emellertid inte riktigt.
            Det har övertygande visats att såväl Sovjet som Cuba engagerade
            sig i Angola avsevärt tidigare än sydafrikanerna. Colin Legum,
            en av de främsta kännarna av södra Afrika,
          </p>
          <p xml:id="i-DP7qmvytvo4JMWveN4eT1w">
            1 Riksdagen 1984/85. 3 saml. Nr 844-851
          </p>
          <pb facs="riksdagen-motions-pdf/data/198485/mot_198485__844/mot_198485__844-002.pdf"/>
          <p xml:id="i-H1hgqVApn7oAUqJoWELeLk">
            hävdar i ett arbete (After Angola — The War Over Southern Africa:
            The Role of the Big Powers, London 1976) att omfattande ryska
            och jugoslaviska vapenleveranser skedde redan i mars 1975 (s.
            19). Legum menar också att enligt trovärdiga vittnesbörd deltog
            kubanska soldater i striderna redan i augusti (s. 20-21). Han
            sammanfattar: ”-—— det är rimligt att anta att Moskva-Havannaöverenskommelsen
            träffades åtminstone i maj 1975. Bevi- set för att kubanerna lett
            MPLA-truppernas stridshandlingar är överväldi- gande — —- -” (s.
            21). UNITA:s president, dr Savimbi, hävdar att kubanska instruktörer
            fanns på plats hos MPLA redan i januari 1975 (Jeune Afrique 29/8
            1984). Och en annan skribent, Tony Hodges, anger i samma skrift
            som Legum detaljerat hur vapen levererades från Sovjet till MPLA
            under tiden mars-juni 1975 (s. 52). Påståendena, att kubaner och
            ryssar engagerade sig i Angola först efter den misslyckade sydafrikanska
            inmarschen, håller således inte streck. De fanns på plats redan
            i oktober 1975 och med god marginal. . Kubanernas och ryssarnas
            inblandning gjorde, att de planerade valen frös inne. På självständighetsdagen
            den 11 november 1975 utropades två angolanska regeringar, den
            ena under ledning av MPLA:s ledare Agostinho Neto och den andra
            under FNLA-ledaren Holden Roberto. MPLA hade emellertid redan
            då med kubansk och rysk hjälp och genom en regelrätt terror skaffat
            sig ett fast grepp. I slutet av februari 1976 hade MPLA i praktiken
            segrat. Den 22 februari erkändes partiet som regeringsbärande
            av Portugal, varefter följde erkän- nanden av ett sjuttiotal stater.
            Detta var dock uteslutande ett erkännande av MPLA:s faktiska maktposition
            vid denna tidpunkt. Då MPLA på ett flagrant sätt brutit mot både
            Alvor- och Nakuruavtalet, kan dess legalitet som regeringsparti
            starkt ifrågasättas. En rad multinationella storföretag har givit
            en avsevärd ekonomisk hjälp till MPLA-regimen för att säkerställa
            sin närvaro i Angola. Gulf Oil betalade bl.a. hösten-vintern 1975
            ca 200 miljoner dollar till MPLA för att kunna behålla sina oljekoncessioner
            i Cabindaenklaven. Också Sydafrika har starka intressen, t.ex.
            genom det Oppenheimerägda storföretaget De Beers diamantgruvor.
            Orsaken till det starka sovjetiska intresset för Angola — kubanerna
            går uppenbarligen endast Moskvas ärenden — är landets strategiska
            betydelse. Där finns råvarutillgångar i form av olja, diamanter,
            guld, järn och mangan. Landet — mer än dubbelt så stort som Sverige
            men med bara sex miljoner invånare — har även rika timmertillgångar
            och fiskevatten. Den främsta anledningen till Sovjets intresse
            torde dock vara Angolas geopolitiska betydelse genom närheten
            till Sydafrika, kontinentens rikaste och politiskt viktigaste
            nation.
          </p>
          <pb facs="riksdagen-motions-pdf/data/198485/mot_198485__844/mot_198485__844-003.pdf"/>
          <fw xml:id="i-FDdquuTEipRfWPznFZZHAz">
            Mot. 1984/85:844 3
          </fw>
          <p xml:id="i-8LNyZgkYGshKiGMyi7ftGt">
            MPLA:s beroende av Sovjet och Cuba
          </p>
          <p xml:id="i-SQEfUgf6PnrsaSnTWD3BiQ">
            Enligt försiktiga beräkningar finns det i dag ca 25 000 kubanska
            soldater i Angola — enligt motståndsrörelsen UNITA ca 45 000 —
            liksom ett par tusen s.k. rådgivare och tekniker från Sovjet och
            andra öststater. MPLA-regimen torde inte ha några reella möjligheter
            att förbli vid makten utan denna främmande inblandning i Angolas
            inre angelägenheter. Angola har under MPLA-regimen förvandlats
            till en totalitär diktatur. Amnesty International har i två rapporter
            under de senaste åren påtalat MPLA:s brott mot de mänskliga rättigheterna,
            People's Republic of Angola: Background Briefing on Amnesty International's
            Concerns (december 1982) och Political Imprisonment in the People's
            Republic of Angola (mars 1984). Den senare har nyligen publicerats
            i en svensk översättning av Amnestys svenska avdelning. Den förstnämnda
            rapporten från 1982 är skarpt kritisk mot Luandaregi- mens behandling
            av oliktänkande och påtalar en rad övergrepp. Dit hör förtryck
            av åsikts- och föreningsfrihet, långvarig internering utan rättegång
            av misstänkta kritiker och opponenter mot regeringen, misshandel
            av fångar och användning av dödsstraff för ”politiska” brott.
            De angolanska myndig- heterna har, förklarar Amnesty, ett flertal
            gånger kontaktats av organisatio- nen men inte tillfredsställande
            kunnat bemöta kritiken om brott mot de av FN proklamerade mänskliga
            rättigheterna. Rapporten från 1982 slår vidare fast, att koncentrationsläger
            inte bara används för att internera politiska fångar och vanliga
            kriminella, vilka ofta placeras tillsammans. Också ”människor
            som har tagits om hand av staten” interneras på detta sätt enligt
            Amnesty. En annan mycket allvarlig anklagelse, som Amnesty riktar
            mot MPLA- regimen, är att tortyr av politiska fångar förekommer.
            Detta behandlas i båda rapporterna. I Political Imprisonment in
            the People's Republic of Angola förklaras, att de allvarligaste
            rapporterna om tortyr härrör från åren 1977 till 1979, men även
            efter 1980 har, sägs det, rapporter om tortyr, allvarlig misshandel
            och andra former av grym, inhuman och förnedrande behandling fortsatt
            att strömma in. De vanligaste förekommande tortyrfor- merna beskrivs
            i detalj (s. 21). Rapporten från 1984 bygger på den från 1982
            men upptar ytterligare två punkter på listan över brott som Amnesty
            anklagar MPLA-regimen för: rättegångar som inte uppfyller internationella
            rättskrav samt avrättningar utan någon laglig sanktion. Det står
            klart att den marxistiska regimen i Angola inte i något avseende
            uppfyller kraven på demokratisk utveckling och respekt för mänskliga
            rättigheter. Slutsatsen blir, att fortsatt svenskt bistånd till
            Angolas nuvarande regering starkt måste ifrågasättas. Det är svårt
            att se hur en målsättning som omfattar demokratisk utveckling
            och respekt för mänskliga rättigheter låter sig förenas med stöd
            åt terrorregimen i Luanda.
          </p>
          <p xml:id="i-C3xq8d9ZWs1WJ3KhE5cgMm">
            1" Riksdagen 1984/85. 3 saml. Nr 844-851
          </p>
          <pb facs="riksdagen-motions-pdf/data/198485/mot_198485__844/mot_198485__844-004.pdf"/>
          <fw xml:id="i-JbNDfe37yvG99JTZQGgxNG">
            Mot. 1984/85:844 4
          </fw>
          <p xml:id="i-XAGSEbwspVZtqkLwzJB9zr">
            Befrielserörelsen UNITA
          </p>
          <p xml:id="i-Tg7nj5cAcVUMgKoQH7we8K">
            Mot denna bakgrund är det lättbegripligt att befrielserörelsen
            UNITA (Uniao Nacional Para Independencia Total de Angola) vunnit
            så stora framgångar. UNITA-rörelsen grundades 1966 av Jonas Malheiro
            Savimbi för att bekämpa den portugisiska kolonialismen. Efter
            portugisernas uttåg 1975 har kampen fortsatt mot den nya kolonialism
            som företräds av MPLA, Sovjet och Kuba. UNITA:s president, Jonas
            Savimbi, betecknas ofta som en av Afrikas främsta personligheter.
            Son till en stationschef vid Benguelajärnvägen, vilken fängslades
            av portugiserna på 1960-talet, begav han sig som många andra angolanska
            nationalister till Portugal för att skaffa sig en utbildning.
            Han började studera medicin i Lissabon 1958 men efter att ha arresterats
            tre gånger flyttade han så småningom till Schweiz, där han doktorerade
            i statskunskap. Han anslöt sig till motståndsrörelsen UPA under
            ledning av sedermera FNLA-chefen Holden Roberto. UNITA synes kraftigt
            ha stärkt sin ställning i hela Angola under 1984. Luandaregimen
            har uppenbarligen mycket stora svårigheter att ens med Sovjets
            och kubanernas stöd hålla ställningarna. ”MPLA-regeringen förefal-
            ler svagare än vid någon tidpunkt sedan den grep makten 1975”,
            skrev Africa Confidential (18/7 1984). Die Welt betecknar UNITA
            som ”en befrielserörel- se som verkligen är en” (25/7 1984). Internationell
            press — som Daily Telegraph, Times, Observer, Christian Science
            Monitor, Economist, US News &amp; World Report, Times of Zambia,
            Le Monde, Jeune Afrique m. fl. — innehåller ofta uppgifter om
            framgångsrika attacker mot regeringsfästen. Enligt samstämmiga
            uppgifter opererar UNITA över hela Angola, således ej endast i
            den ursprungliga maktsfären i södra Angola, där den provisoriska
            huvudstaden Jamba är belägen. Der Spiegel hävdade (6/8 1984) att
            gerillarö- relsen behärskar omkring tre fjärdedelar av Angolas
            territorium, och Die Welt skrev (27/7 1984) att UNITA även kontrollerar
            gränsövergångarna till Zambia och Zaire. Västeuropeiska parlamentariker
            och journalister besöker i ett ökande antal den av UNITA befriade
            delen av Angola. UNITA:s Skandinavienrepresentant, Luis M. Antunes,
            har bl. a. i norska Arbeiderbladet (11/10 1984) uppgivit att befrielsestyrkorna
            kommer att gå in i huvudstaden Luanda, om inte MPLA går med på
            förhandlingar om regeringsmakten. Under hösten har UNITA vid åtminstone
            två tillfällen lämnat Luanda utan elektricitet och vatten för
            att manifestera rörelsens styrka. Legitimiteten i UNITA:s krav
            är uppenbara. Rörelsen stöder sig på avtalen i Alvor och Nakuru
            1975, där det fastslogs att en övergångsregering med deltagande
            från samtliga befrielseorganisationer skulle bildas i avvaktan
            på fria och allmänna val. Dessa avtal utgör grundvalen för UNITA:s
            befrielsekamp.
          </p>
          <pb facs="riksdagen-motions-pdf/data/198485/mot_198485__844/mot_198485__844-005.pdf"/>
          <fw xml:id="i-Fe6jAkRSQkgDwjJ2dbuvYN">
            Mot. 1984/85:844 5
          </fw>
          <p xml:id="i-3KCVAA8Ara1G4414Q2Yuvv">
            Sydafrikas roll i Angola
          </p>
          <p xml:id="i-MQ4FqDgewxEJAFG3jQHgg1">
            MPLA-regimen och dess anhängare söker ständigt sammanlänka UNITA
            med Sydafrika i syfte att misskreditera befrielserörelsen och
            dess ledare, dr Savimbi. I UD:s bil. 5 till budgetpropositionen
            1984 heter det: ”Sydafrikas sabotage- och destabiliseringsåtgärder
            vidtas dels genom direkta militära och ekonomiska sanktioner,
            dels indirekt genom rebellrörelser som exempelvis UNITA i Angola
            — —- -” (s. 46). Det är vidare vanligt att sammankoppla den sydafrikanska
            närvaron i södra Angola med UNITA, som exempelvis skedde i en
            debattartikel i Svensk Tidskrift (9/84) av SIDA:s Lars-Olof Edström:
            ”Skälet till biståndet i Angola är läget i södra Afrika istort.
            Landet är utsatt för öppen sydafrikansk aggression. Sydafrikansk
            militär befinner sig ännu i Angola. Av ett avstånds- tagande från
            apartheid följer således någon form av bistånd också till Angola.
            Jag erinrar här om statsmakternas intentioner, därför att läget
            i Angola — det som motiverar biståndet — är sådant att humanitära
            insatser krävs, alldeles oavsett om Sverige har ett regelrätt
            bilateralt samarbete med Angola eller inte.” UNITA är emellertid
            inte beroende av sydafrikanskt stöd och några nära kontakter mellan
            UNITA och Sydafrika existerar inte. Självfallet förekom- mer det
            från och till personella kontakter och viss handel —bl. a. med
            medicin och drivmedel — mellan UNITA och Sydafrika. Men precis
            lika omfattande och vanligen betydligt mer avancerade kontakter
            förekommer mellan Sydafrika och alla svarta stater och rörelser
            i södra Afrika. Skälet är uppenbart. Sydafrika är en faktisk realitet
            i området. Till yttermera visso är det i Angola MPLA-regimen och
            inte UNITA som har de mest intima förbindelserna med Sydafrika.
            Detta samarbete är dokumenterat i Lusakaöverenskommelsen mellan
            Angola, Sydafrika och USA i februari 1984. Parterna enades då
            om att bl.a. sydafrikanska och angolanska regeringsstyrkor skulle
            samarbeta för att kontrollera den sydvästafrikanska SWAPO-gerillans
            närvaro i området. Enligt fördraget skulle Sydafrika utrymma Angola
            först när SWAPO gjort detsamma. I själva verket existerar det
            två konflikter i Angola: en mellan MPLA och UNITA och en annan
            mellan Sydafrika och SWAPO. Inte en enda stridshandling har förekommit
            mellan Sydafrika och MPLA. Tvärtom synes dessa båda parter ha
            det bästa samarbete. Sydafrikanerna är således inte i Angola för
            att stödja UNITA utan för att i samarbete med MPLA hålla efter
            SWAPO. I konfrontationen mellan MPLA och UNITA har Sydafrika inte
            någon del. Att tala om att avståndstagande från apartheid förutsätter
            stöd åt MPLA ter sig därför som ett groteskt påstående. En befrielserörelse,
            som till nästan hundra procent är svart såsom UNITA, kan knappast
            ha några sympatier för apartheid. Om läget i Angola skulle motivera
            humanitärt bistånd, kan det med skäl frågas varför sådant bistånd
            endast går till den ena sidan i konflikten. Varför
          </p>
          <pb facs="riksdagen-motions-pdf/data/198485/mot_198485__844/mot_198485__844-006.pdf"/>
          <fw xml:id="i-BoxHMTnfAWkHKhZf4ZFQKj">
            Mot. 1984/85:844 6
          </fw>
          <p xml:id="i-3VcVj8JzeMXQpLoJhCWJ1z">
            går inte något bistånd till det område som kontrolleras av befrielserörelsen
            UNITA? Det kan tilläggas, att UNITA får ett betydande stöd från
            det svarta Afrika. Rörelsen har goda förbindelser med ett femtontal
            afrikanska stater som t. ex. Somalia, Sudan, Marocko, Senegal,
            Elfenbenskusten och Gabon. Senegals förre regeringschef, vice
            ordföranden i socialistinternationalen Leopold Senghor, är en
            av UNITA:s varmaste supportrar. Också Portugals premiär- minister,
            Mario Soares, har uttryckt sin uppskattning av rörelsen.
          </p>
          <p xml:id="i-EsNbAWdaQCMfhZywCLBTMQ">
            Sverige och Angola
          </p>
          <p xml:id="i-RU96UJowXp1nbDWokz8BFP">
            Det svenska biståndet till MPLA-regimen i Angola uppgår för budgetåret
            1984/85 till 105 milj. kr. Inkl. reservationer utbetalades 1984
            178 milj. kr. Sverige är därmed vid sidan av Sovjetunionen den
            största bidragsgivaren till marxistregimen i Luanda. Sverige är
            praktiskt taget det enda västland som ger bilateralt stöd till
            MPLA-regimen. Det kan också noteras, att MPLA genom kontrakt med
            Volvo och Saab-Scania inköper lastbilar, som i vissa fall kommit
            till direkt militär användning som trupptransportfordon i konflikten
            mellan regeringssidan och befrielserörelsen UNITA. Finansieringsproblemen
            har uppenbarligen varit stora. Dagens Industri konstaterade (19/11
            1984): ”Finansieringen för de sista 600 av sammanlagt 1 000 lastbilar
            i en 200-miljonersorder till Angola harlösts. Det blir Volvos
            brasilianska dotterbolag som får stå för leveransen. Den här ordern
            tecknades redan för tre år sedan, men har inte tidigare kunnat
            fullföljas på grund av finansieringsproblem.” Det finns ingen
            anledning för Sverige att som nästan ensamt västland stödja MPLA:s
            försök att behålla den makt som partiet genom svek och våld skaffat
            sig. Vårt grannland Norge har sagt ett bestämt nej till både projektbistånd
            till MPLA-regimen och till att norska företag över huvud taget
            verkar i det marxistiska Angola. Tvärtom bör Sverige bidra till
            att tvistefrågorna i denna del av världen får en varaktig lösning
            med hänsyn tagen till alla relevanta parter. Att UNITA är en sådan
            part är självklart. Även om rörelsen enligt dess ledare inte är
            ”pro-väst” utan ”pro-angolansk” (Jeune Afrique 29/8 1984), kan
            dock inga tvivel råda om inställningen i avgörande samhällsfrågor.
            UNITA vill i regeringsställning genomföra ett program som även
            vi med våra västerländs- ka demokratiska principer kan acceptera.
            Detta framgår bl. a. av UNITA:s programskrift The Angolan Road
            To National Recovery, utgiven i Jamba, Angola, i december 1983.
            Det är också uppenbart, att svenska biståndsarbetares säkerhet
            inte längre kan garanteras. Även detta är ett skäl för att Sverige
            bör upphöra med sitt ensidiga stöd till MPLA-regimen. Att som
            regeringen föreslår under förhandenvarande omständigheter öka
            biståndet till regimen i Luanda, från 105 till 115 milj. kr.,
            ter sig helt orimligt. Det framstår som en förnekelse av alla
            demokratiska principer.
          </p>
          <pb facs="riksdagen-motions-pdf/data/198485/mot_198485__844/mot_198485__844-007.pdf"/>
          <fw xml:id="i-Japx7o2TXJh4cJipQwrKHM">
            Mot. 1984/85:844 7
          </fw>
          <p xml:id="i-8W5xFnydCNccgSsD4d78dq">
            Hemställan
          </p>
          <p xml:id="i-8HH8u7E5YGrvawFAZ7pUt1">
            Med hänvisning till vad som i motionen anförts hemställs 1. att
            riksdagen avslår proposition 1984/85:100, bilaga 5, avseende landram
            för Angola, 115 milj. kr., 2.att riksdagen som sin mening ger
            regeringen till känna att då humanitärt bistånd utgår till Angola
            detta även bör komma de av befrielserörelsen UNITA kontrollerade
            områdena till del.
          </p>
          <p xml:id="i-YRXQ5DJ6zmcj4WKy88UzgB" type="date">
            Stockholm den 21 januari 1985
          </p>
          <div xml:id="i-5TRAWyY4BR6ni2eKtUs85P" type="signatureBlock">
            <p who="i-ENka9fRWC7HrGDQTU4F2ah" type="signature">
              BIRGER HAGÅRD (m)
            </p>
          </div>
        </div>
      </div>
    </body>
  </text>
</TEI>
