<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00082">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__82/mot_1959__ak__82-001.pdf"/>
      <fw xml:id="i-815gid8QUYvtu78NCxtyqN">
        Motioner i Andra kammaren, nr 82 år 1959 3
      </fw>
      <div xml:id="i-StAhhBHXxYTouFYwsjiFen" type="motHeader">
        <div xml:id="i-4hT7fJL7CPDUyN6bxyt9H5" type="motTitle"/>
        <div xml:id="i-LGiyVvc3L8S7NxPpUReDdC" type="motSubmissionInfo"/>
      </div>
      <div xml:id="i-PcUbeUP9veGF8B12P59r2" type="motBody">
        <div xml:id="i-XAW4q4TxBg9HwUDBrRnW6D">
          <p xml:id="i-H1KejUBRkmaazonJkCNbj7">
            Nr 82
          </p>
          <p xml:id="i-H8PjavrGiHnE9tjFHU1CVE">
            Av herr Spångberg, om lämpligare behandling av värnpliktiga och
            civilförsvarspliktiga, som av samvetsbetänkligheter vägrar att
            utföra vapenfri tjänst.
          </p>
          <p xml:id="i-MPgrPQa9jBff4A1mXbR41k">
            Enligt lagen om vapenfria värnpliktiga, som hyser samvetsbetänkligheter
            mot bruk av vapen mot annan, kan sådan person få medgivande att
            full- göra värnpliktstjänstgöring såsom vapenfri värnpliktig.
            Däremot finns f.n. ingen möjlighet till befrielse från denna senare
            tjänst. Följden blir att högt moraliskt stående människor dömes
            till fängelse därför att deras samvete förbjuder dem att utföra
            arbeten, som på något sätt har gemen- skap med militarismen. Denna
            fråga har vid olika tillfällen — senast 1958 — behandlats i riks-
            dagen. Vid fjolårets riksdag kom frågan att röra sig om Jehovas
            vittnen och deras på religiös åskådning grundade uppfattning om
            militarismen. I flera remissyttranden tillstyrktes utredning,
            varvid också framhölls önsk- värdheten av att utredningen skulle
            omfatta även andra bevekelsegrunder än religiösa. Utredningen
            borde även omfatta samvetsbetänkligheter mot tjänstgöring enligt
            civilförsvarslagen. Det bör i detta sammanhang framhållas, att
            1941 års sakkunnigutred- ning angående samvetsömma värnpliktiga,
            vilken i betydande grad synes ha påverkat utskottet och riksdagen,
            i viktiga delar ger en felaktig och föråldrad beskrivning, som
            sedan lägges till grund för 1943 års lag i frågan. Resultatet
            har blivit att Jehovas vittnen utsättes för en rättsbehandling,
            som dessa med alla skäl och med hänsyn till deras religiösa åskådning
            måste betrakta som ren religionsförföljelse. På samma sätt måste
            man se behandlingen av dem som av etiska bevekelsegrunder och
            av samvetsskäl icke anser sig kunna utföra militärtjänst eller
            arbete av något slag i stället för militärtjänst. En utredning
            bör kunna medföra befrielse från tjänst eller åtminstone ett maximistraff
            med påföljande befrielse. Det är emellertid en kränkning och ett
            allvarligt ingrepp mot mänskliga rättigheter att med fängelse
            och straffarbete söka kuva och krossa mora- liskt högtstående
            personers samveten och religiösa övertygelse. Dessvärre måste
            man konstatera en behandling som vilar på militär godtycklighet.
            Militären har bara att inkalla, konstatera lydnadsbrott, varpå
            följer fäng- elsestraff. Då fängelsestraffet avtjänats kan ny
            inkallelse med nytt fängel- sestraff följa, varvid straffen för
            varje gång blir hårdare. Villkorlig dom lär inte förekomma, inte
            heller åtalseftergift. åklagaren har bara att åtala
          </p>
          <pb facs="riksdagen-motions-pdf/data/1959/mot_1959__ak__82/mot_1959__ak__82-002.pdf"/>
          <fw xml:id="i-JT4eChMXD8h3hKDhphjbQz">
            4 Motioner t Andra kammaren, nr 82 år 1959
          </fw>
          <p xml:id="i-5hrn5JRL4pJWCJ4jNmi2HF">
            och domaren bara att döma, ofta mot sitt eget samvete och sin
            egen upp- fattning. Detta är ett tillstånd helt ovärdigt vårt
            land och rättssamhälle. Sverige är det enda nordiska land där
            denna fråga regleras genom ett militärt godtycklighetssystem.
            I Norge stadgas enligt »lov om vernepliktige civilarbeidere&gt;
            att värn- pliktig på grund av samvetsskäl kan befrias från militär
            tjänst och i stäl- let överföras till civilt arbete. Om sådan
            värnpliktig rättsstridigt undan- drar sig arbetet kan han i stället
            dömas till »tvangsarbeid» för den tid det civila arbetet skulle
            ha varat eller i lindrigare fall straffas med böter eller högst
            tre månaders fängelse. I Danmark bestämmes. strafftidens längd
            med hänsyn till den tid under vilken han tidigare arbetat, dock
            så att strafftiden ej kan vara kortare än den återstående arbetstiden...
            Den som två gånger har straffats skall hem- sändas och ej mer
            inkallas. Även Finland har humanare bestämmelser för vägran att
            utföra vapenfri civil tjänstgöring som tilldelats i stället för
            militärtjänst. Den godtycklighet, som nu användes i vårt land
            på detta område, kan väl närmast betecknas som oförenlig med ett
            på humanitära synpunkter grundat rättssamhälle. En, utredning
            i syfte att åstadkomma en lämpligare behandling är synnerligen.
            påkallad: Med stöd av vad ovan framhållits hemställes, att riksdagen
            i skrivelse till Kungl. Maj:t måtte anhålla om utredning av frågan
            om åstadkommande av lämpligare behandling av personer, som på
            grund av samvetsbetänk- ligheter vägrar utföra tjänst, vartill
            de som vapenfria ut- tagits, samt att utredningen även skall omfatta
            liknande vägran enligt. civilförsvarslagen.
          </p>
          <p xml:id="i-rieau8THYUGACex5NGDZL" type="date">
            Stockholm den 23 januari 1959
          </p>
          <p xml:id="i-6xiH6MqqoyTbxqid5oCcq3" type="signatureBlock">
            Aug. Spångberg
          </p>
        </div>
      </div>
    </body>
  </text>
</TEI>
