<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00094">
  <teiHeader>
    <fileDesc>
      <titleStmt>
        <title>Riktlinjer för det framtida arbetet mot ekonomisk brottslighet m. m.  (prop. 1984/85:32)</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktlinjer för det framtida arbetet mot ekonomisk brottslighet m. m.  (prop. 1984/85:32)</title>
          <idno type="rdwebb">G80294</idno>
          <rs type="number">94</rs>
          <ref type="dokument_url_text">http://data.riksdagen.se/dokument/G80294/text</ref>
          <ref type="dokument_url_html">http://data.riksdagen.se/dokument/G80294</ref>
          <ref type="dokumentstatus_url_xml">http://data.riksdagen.se/dokumentstatus/G80294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BFwRS9mppddtU1w1Xt4NSu" type="signed"/>
        <correspContext corresp="i-BFwRS9mppddtU1w1Xt4NSu">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-EVpotEKqaW9CiU6NxacCQV"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__94/mot_198485__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85: 94
          </p>
          <p>
            Lars Werner m. fl. Riktlinjer för det framtida arbetet mot ekonomisk
            brottslighet m. m. (prop. 1984/85: 32)
          </p>
          <p>
            Regeringen lägger i propositionen fram förslag till riktlinjer
            om det framtida arbetet mot ekonomisk brottslighet. Detta görs
            i programmatisk form och de konkreta förslagen läggs i särskilda
            propositioner. Vänsterpartiet kommunisterna har under en rad av
            år rest krav om åtgärder mot den ekonomiska brottsligheten. I
            motioner till riksdagen har vi i punktform lagt konkreta förslag.
            Huvudparten av dessa har, på ett eller annat sätt, beaktats av
            kommissionen mot ekonomisk brottslighet eller i regeringspropositionen.
            Dock kvarstår förslag som vi i denna motion vill aktualisera.
            Vänsterpartiet kommunisterna ser det som nödvändigt att kraftfulla
            åtgärder vidtas i kampen mot den ekonomiska brottsligheten. Den
            är en företeelse som drabbar samhället i flera avseenden. Dels
            medför den att mångmiljardbelopp årligen undanhålls samhället
            i form av uteblivna skat- ter och avgifter, dels bidrar den till
            att i viss mån underminera vanliga människors solidaritet i samhällsfrågor.
            Den ekonomiska brottsligheten, så som den tar sig uttryck i praktiken,
            hotar också folkflertalets rättssäkerhet. Det är otillfredsställande
            att sam- hällets insatser mot den ekonomiska brottsligheten endast
            utgörs av någon procent av de sammanräknade resurserna för brottsbekämpning.
            Detta medför att risken för upptäckt är förhållandevis liten.
          </p>
          <p>
            Regeringspropositionen
          </p>
          <p>
            Den proposition som regeringen lägger fram bygger i allt väsentligt
            på EKO-kommissionens arbete. Det mesta av detta ansluter vi oss
            till i vad avser förslag till åtgärder. Däremot saknas, enligt
            vpk:s mening, en analys i propositionen som kopplar den ekonomiska
            brottsligheten till det sam- hällssystem vi har. Propositionen
            saknar således en kritik mot samhällsordningen och fram- för också
            en defensiv attityd gentemot denna. Den nöjer sig med att acceptera
            förhållandena i sak och riktar förslag om åtgärder inom ramen
            för det absolut oundgängliga. Den systemkritik som vpk anser borde
            ingått i propositionen är den absoluta koppling som finns mellan
            ekonomisk brottslighet och näringsli- vet. Som bekant är ekonomisk
            brottslighet förbunden med, och beroende av, det rådande ekonomiska
            systemet. Det finns en påtaglig sammanflät-
          </p>
          <pb facs="riksdagen-motions-pdf/data/198485/mot_198485__94/mot_198485__94-002.pdf"/>
          <p>
            Mot. 1984/85:94 9
          </p>
          <p>
            ning av ekonomisk brottslighet och s.k. legal näringsverksamhet
            — dvs. vanligen förekommande företagsamhet i en kapitalistisk
            ekonomi. Finan- sieringen av den ekonomiska brottsligheten utgörs
            i huvudsak av kapital från den ”vita” näringsverksamheten. Därför
            kan inte heller ekonomisk brottslighet förhindras inom ramen för
            den nuvarande samhällsordningen. Men detta faktum får icke heller
            hindra att kraftfulla åtgärder sätts in mot denna samhällsfientliga
            verksamhet. I propositionen påvisas en rad utredningar utan att
            det framförs konkre- ta förslag till denna typ av brottsbekämpning
            som är nödvändig. Det är framför allt förebyggande åtgärder som
            är nödvändiga, sådana åtgärder som väsentligt försvårar brotten.
            Det är främst här som propositionens brister framstår.
          </p>
          <p>
            Rättssäkerheten
          </p>
          <p>
            EKO-kommissionens förslag, såväl som många andra förslag till
            åtgär- der mot ekonomisk brottslighet, har av de borgerliga krafter
            som inte ansett att kraftfulla åtgärder bör sättas in kritiserats
            utifrån rättssäkerhets- aspekter. Dessa får naturligtvis inte
            negligeras. Men man måste ändå konstatera att det mer varit en
            fråga om att försvara oviljan till åtgärder än att slå vakt om
            det borgerliga samhällets rättssäkerhet. Det traditionella rättssäkerhetsbegreppet
            betonar uteslutande ”lagöver- trädarens” rättigheter. Att det
            förhåller sig så är ingen slump. Det faller tillbaka på den syn
            som präglade samhället under andra hälften av 1700- talet då detta
            traditionella begrepp formades. Det var ett begrepp som mest avsåg
            att skydda den starkare gentemot den många gånger grymma staten.
            För de svagare fanns inte heller vid denna tid någon egentlig
            rättssäkerhet. I EKO-kommissionens slutbetänkande diskuteras också
            en modern syn på detta. Där återfinns följande resonemang: ” Med
            "rättssäkerhet menar man ”att inte behöva utsättas för brott”
            dvs. rättsskydd. Ett rättssäkert samhälle är således ett samhälle
            där man effektivt skyddar medborgarna mot brott.” Detta ”nya”
            sätt att bedöma rättssäkerhetsbegreppet är nöd- vändigt om man
            har viljan att förgöra det ”onda” och skydda det ”goda”. Det är
            också nödvändigt om man i dagens samhälle vill vidta åtgärder
            som på allvar försvårar ekonomisk brottslighet. De borgerliga
            partierna, speciellt moderaterna, och näringslivets organi- sationer
            har på senare år konsekvent motsatt sig de åtgärder som föresla-
            gits mot den ekonomiska brottsligheten. Samma typ av åtgärder
            som de accepterat — och även företrätt — när det gäller förslag
            till åtgärder mot narkotikabrottsligheten. Skillnaden i synsätt
            — på vilka åtgärder som skall användas och i vilket sammanhang
            — tyder på en klar ovilja till åtgärder mot ekonomisk brotts-
            lighet. Vänsterpartiet kommunisterna accepterar dock detta ”moderna”
            syn- tl Riksdagen 1984/85.3 saml. Nr 93—96
          </p>
          <pb facs="riksdagen-motions-pdf/data/198485/mot_198485__94/mot_198485__94-003.pdf"/>
          <p>
            Mot. 1984/85: 94 10
          </p>
          <p>
            sätt som ett led i kampen mot bl. a. ekonomisk brottslighet.
            Vi har också i tidigare motioner fört fram förslag till åtgärder
            som helt faller tillbaka på en sådan ”modern” syn. Det är också
            en syn på frågan om rättssäkerhet som i högre grad än den ”traditionella”
            tillvaratar folkflertalets intresse av rättssäkerhet.
          </p>
          <p>
            Åtgärdsförslagen
          </p>
          <p>
            I propositionen läggs riktlinjer fram för det fortsatta arbetet,
            bl.a. med lagstiftningsförslag. Vi skall inte här uppta de kommande
            förslagen till kritisk granskning utan återkommer med detta i
            de sammanhang dessa föreläggs riksdagen för beslut. Dock vill
            vi redan nu framföra vissa syn- punkter på några viktiga förslag
            till åtgärder som kommer att behandlas i ett senare sammanhang.
          </p>
          <p>
            Näringstillstånd — etableringskontroll I EKO-kommissionens förslag
            till s.k. näringstillstånd förs framför allt tre kriterier fram
            som ett tänkt näringstillstånd bör innehålla. I propositio- nen
            redovisas att dessa förslag skall bedömas tillsammans med näringsför-
            budskommitténs betänkande. Det kan finnas skäl till detta övervägande.
            men endast under förutsättning att de bägge förslagen tillsammans
            medför att verkliga ingrepp görs för att bekämpa ekonomisk brottslighet.
            Tyvärr visar de båda utredningsförslagen, var för sig, alltför
            stora hänsyn till näringslivets företrädares ovilja att reglera
            dessa ting. Vad EKO-kommissionens förslag beträffar reses inte
            tillräckliga krav på ekonomiska garantier, grundläggande kunskaper
            för dem som vill starta företag eller vilka kriterier som skall
            ligga till grund för vandelsprövningen. Likaså har flera branscher
            utelämnats i förslaget, branscher som borde medtagits med anledning
            av att det förekommer omfattande ekonomisk brottslighet inom dessa.
          </p>
          <p>
            Kreditgivning och ekonomisk brottslighet
          </p>
          <p>
            I propositionen redogörs för EKO-kommissionens förslag att utreda
            kreditgivningen och sambandet med ekonomisk brottslighet. Det
            är nöd- vändigt att en sådan genomgång kommer till stånd. Det
            kapital som an- vänds i ekonomisk brottslighet kommer till mycket
            stor del från den s.k. "”vita” näringsverksamheten. Här utgörs
            kreditmarknaden av både banker och liknande såväl som av andra
            icke reglerade kreditkällor. Detta innebär att ett utredningsresultat
            bör leda till avsevärt strängare regler om kredit- givning såväl
            som förbättrad kontroll. I dag finns knappast någon kontroll från
            banker eller andra kreditinstitut av till vad krediterna skall
            nyttjas. Här är det nödvändigt att också samhällsmässigt viktiga
            kreditgivningar
          </p>
          <pb facs="riksdagen-motions-pdf/data/198485/mot_198485__94/mot_198485__94-004.pdf"/>
          <p>
            Mot. 1984/85: 94 "
          </p>
          <p>
            erhåller företräde, dvs. att krediter till produktiva investeringar
            äger före- träde samt att krediter för spekulation hindras. Härigenom
            borde kredit- marknaden erhålla viss sanering vad ekonomisk brottslighet
            beträffar.
          </p>
          <p>
            Vpk:s förslag
          </p>
          <p>
            Vpk har i motioner till riksdagen under en rad av år lagt förslag
            till åtgärder mot ekonomisk brottslighet. Ett flertal har, på
            ett eller annat sätt, tillgodosetts. Dock kvarstår några som vi
            finner speciellt viktiga och som bör tas upp till behandling i
            ett program för den framtida kampen mot ekonomisk brottslighet.
            Dessa förslag är s.k. namnkarantän, patent- och registreringsverkets
            registerföring samt missbruket av statliga och kommu- nala bidrag
            till företag.
          </p>
          <p>
            Statliga-kommunala bidrag
          </p>
          <p>
            Ett förhållandevis omfattande fusk förekommer i samband med utnytt-
            jandet av statliga eller kommunala bidrag till företag. Detta
            kan dels vara lokaliseringsstöd som utbetalas men som inte ger
            den verksamhet som de utbetalats för, dels investeringsstöd som
            används till andra ändamål än de avsedda. Inom BRÅ har en rapport
            tagits fram som visar på dessa oegent- ligheter. Vpk menar att
            i kampen mot ekonomisk brottslighet måste också dessa företeelser
            stoppas. Det innebär att man i varje sammanhang där statliga eller
            kommunala närings- eller kreditpolitiska åtgäder föreslås beaktar
            dessas effekter på den ekonomiska brottsligheten.
          </p>
          <p>
            Namnkarantän
          </p>
          <p>
            I samband med s.k. företagsslakter av vinstbolagskaraktär etc.,
            har man i samband med döljandet av transaktionen laborerat med
            täta namnbyten på aktiebolag. Bl.a. har man på det viset kunnat
            bevara ett inarbetat företagsnamn för framtida behov fastän själva
            ”inkråmet” satts i konkurs. Teknologin som sådan finns väl beskriven
            i bl.a. Pockettidningen R. Åtgärder av den här typen skulle i
            sin tur kunna försvåras om den registre- rande myndigheten (PRV)
            hade regler om namnkarantän. I dagens läge kan namnbyten göras
            i stort sett momentant med ekonomiska överflyttningar, men om
            man tänker sig att ett ledigt namn skulle hållas i karantän viss
            tid, t.ex. ett halvår, så skulle åtminstone den döljande åtgärden
            mista sin verkan. Karantän av det slaget stör ju heller inte normala
            överlåtelser av ett helt företag (verksamheten plus namnet).
          </p>
          <p>
            Registerverksamheten
          </p>
          <p>
            Även i vad gäller registerverksamheten finns skäl till förändringar.
            Ett förslag, som dock av regeringen ansågs som alltför långtgående,
            har utar-
          </p>
          <pb facs="riksdagen-motions-pdf/data/198485/mot_198485__94/mot_198485__94-005.pdf"/>
          <p>
            Mot. 1984/85: 94 2
          </p>
          <p>
            betats inom BRÅ. De rutiner som f. n. gäller har varit i bruk
            i några år. Här föreskrivs skyldighet för bolagsstyrelse att årligen
            till patent- och registre- ringsverket, PRV, anmäla vilka som
            sitter i bolagets styrelse. Erfarenhe- terna efter dessa år visar
            att dessa uppgifter inte ens utnyttjas på rationellt sätt. Härigenom
            mistes möjligheten att få en bättre överblick över vilka som för
            tillfället är registrerade i bolagsstyrelsen. Att söka på person
            och därigenom erhålla en någorlunda aktuell förteckning över vilka
            styrelser densamme sitter i lär fortfarande inte vara möjligt.
            Oavsett detta förordar vpk det längre gående alternativet. I det
            förra är det hela tiden myndigheten som måste svara för att registret
            är så aktuellt som möjligt. Genom uraktlåtenhet att inlämna styrelseuppgift.
            vilket är vanligt bland dem med skumma avsikter, måste PRV påtala
            att anmälan icke inkommit och vid vite inkräva dylik. Denna omväg
            är oacceptabel. Genom att tvinga bolagsstyrelsen att anmäla så
            fort en förändring har kommit till stånd och att så länge sådan
            inte inkommit, gäller den registre- ring som finns, uppnås fördelen
            att det är bolaget och inte PRV som har intresse att bevaka omregistrering.
            At vidare införa en regel om solida- riskt betalningsansvar jämte
            bolaget, för förpliktelser som uppkommit. ligger det helt i den
            avträdande styrelseledamotens intresse att sådan anmälan om förändring
            inkommer. Ett sådant förfarande kan knappast vara till några problem
            för ”seriösa” näringsidkare.
          </p>
          <p>
            Det fortsatta arbetet
          </p>
          <p>
            För det fortsatta arbetet mot ekonomisk brottslighet bör vad
            vpk här har anfört ligga till grund. Vi kommer senare beträffande
            de konkreta förslagen, i enlighet med vad som föresätts i propositionen,
            att ta upp dessa till bedömning och utifrån dessa lägga förslag
            och synpunkter.
          </p>
          <p>
            Hemställan
          </p>
          <p>
            Med hänvisning till det anförda föreslås 1. att riksdagen som
            riktlinjer för det framtida arbetet mot ekono- misk brottslighet
            uttalar sig för vad som i motionen anförts. 2. att riksdagen i
            övrigt godkänner vad som föreslås i propositio- nen.
          </p>
          <p>
            Stockholm den 6 november 1984
          </p>
          <p>
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk) JÖRN SVENSSON (vpk) TOMMY
            FRANZÉN (vpk)
          </p>
        </div>
      </div>
    </body>
  </text>
</TEI>
