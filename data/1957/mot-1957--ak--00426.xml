<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00426">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__426/mot_1957__ak__426-001.pdf"/>
      <fw xml:id="i-NfAiJpFjUXU3H7dsB7CWec">
        12 Motioner i Andra kammaren, nr 426 år 1957
      </fw>
      <div xml:id="i-Gu4hp48YV355XY2hDDT1Z7" type="motHeader">
        <div xml:id="i-LatTZe1RmWjeEdwbgd9ccV" type="motTitle"/>
        <div xml:id="i-Ee5MRXudTe2Te4YyFoagXM" type="motSubmissionInfo"/>
      </div>
      <div xml:id="i-ALmRiC9Q6MDo4pojWPxz9A" type="motBody">
        <div xml:id="i-5BztnDMd3SJh23bxf4veak">
          <p xml:id="i-8VNgofARv8uVvPQfToNQsK">
            Nr 426
          </p>
          <p xml:id="i-e9X2f3QzLLcyHNZdsr9zU">
            Av herr Nyhage m. fl., om en utredning angående samordning av
            de samhälleliga stödformer och åtgärder, som syftar till en lösning
            av barna- och ungdomsproblemen på längre sikt.
          </p>
          <p xml:id="i-2cpL66bXmD6tbhXrvczsH7">
            Vår tids ungdomar växer upp i en samhällsmiljö, som i väsentliga
            avse- enden är annorlunda än den, som mötte föregående ungdomsgenerationer.
            Till de viktigaste strukturella omdaningarna i det moderna samhället
            hör den fortgående avfolkningen av landsbygden, industrialiseringen
            av och befolkningskoncentrationen till tätorter och städer samt
            kvinnornas utträde på arbetsmarknaden. Förändringarna i arbetsförhållanden
            och samhälls- bildning har i många fall brutit familjelivets enhet
            och trots den höjda materiella standarden skapat sämre förutsättningar
            för familjernas om- vårdnad om barnen. Enligt vår åsikt kan en
            djupgående och varaklig förändring av uppväxt- förhållandena för
            vårt lands barn och ungdom åstadkommas först om en- skilda medborgare
            och samhälleliga myndigheter är beredda att i sam- verkan skapa
            en god miljö för de unga. Det är dock vår övertygelse, att hu-
            vudansvaret för de unga generationernas fostran även framgent
            måste till- komma familjen. I samarbete med hemmen bör skolan
            på ett personligt sätt medverka i det positiva uppfostringsarbetet.
            Under förskoleåldern är barnen påverkningsbara för miljöinflytande;
            denna utvecklingsfas har dock inte fått den uppmärksamhet i den
            allmänna debatten, som problemets all- var påkallar. De fria och
            frivilliga ungdomssammanslutningarna har sett som en av sina väsentligaste
            uppgifter att fånga in ungdomarnas intresse, inrikta deras håg
            på ideella arbetsuppgifter och därmed medverka till att hos dem
            forma en positiv livsinställning. Enligt vår mening är det natur-
            ligt, att samhället lämnar sitt stöd till sådan verksamhet bland
            barn och ungdom, som stimulerar deras aktivitet och samhällsansvar.
            Hur detta stöd bör vara utformat är icke tillfredsställande utrett.
            Familjens, förskolans, den obligatoriska skolans och organisationernas
            samverkan i uppfostrings- arbetet förtjänar att studeras och diskuteras
            i ett sammanhang. Vi har här ovan betonat familjeansvaret såsom
            det primära, då det gäller fostran av den nya generationen, och
            hävdar i detta sammanhang, att som en första förutsättning står
            kravet på nya riktlinjer för hela bostadspoli- tiken i syfte att
            undanröja trångboddhet och bostadsbrist. Endast då kan möjligheter
            skapas för alla barnfamiljer att forma en god hemmiljö. I skrivelse
            till Kungl. Maj:t av den 20 juni 1956 hemställde Högerns ung-
          </p>
          <pb facs="riksdagen-motions-pdf/data/1957/mot_1957__ak__426/mot_1957__ak__426-002.pdf"/>
          <fw xml:id="i-YXZb2n6RrHcJseigWjHNHH">
            Motioner i Andra kammaren, nr 426 år 1957 13
          </fw>
          <p xml:id="i-Y76CMcP6qqs2xCcdqdoRmS">
            domsförbund om en samlad översyn av de åtgärder, som ingår eller
            borde ingå i ett positivt förebyggande ungdomsarbete. Däri framhölls,
            att det för närvarande råder en stor oklarhet om var gränsen bör
            gå för statens och kommunernas ansvar i fråga om ungdomsstödjande
            verksamhet, t. ex. stöd åt samlingslokaler. Skiljelinjerna är
            inte heller klara mellan de frivilliga organisationernas ungdomsarbete
            och ungdomsvård i samhällelig regi, ej heller i fråga om den ändamålsenliga
            gränsdragningen mellan ungdoms- organisationernas, bildningsförbundens
            och skolornas ansvar för studiear- bete och fritidsverksamhet.
            Redan 1953 års utredning förbigick den viktiga principfrågan om
            den hittillsvarande ungdomscirkelverksamheten även skul- le omfatta
            fritidsverksamheten för åldersgrupperna 12—25 år. Enligt vår mening
            förtjänar dessa frågor allvarligt övervägande. Den rådande splittringen
            i fråga om de samhälleliga åtgärderna exempli- fieras bl. a. av
            att det framlagts två betänkanden angående stöd till sam- lingslokaler
            och ett betänkande angående revision av nöjesskatteförord- ningen.
            1955 års ungdomsutredning har nyligen framlagt ett betänkande
            angående staten och de politiska ungdomsorganisationerna. Vidare
            har vi 1950 års barnavårdskommittés förslag angående kommunernas
            förebyggan- de ungdomsverksamhet och strafflagberedningens slutbetänkande
            med för- slag till ny skyddslag. En del av dessa betänkanden kommer
            att föranleda propositioner, till vilka riksdagen har att taga
            ställning under våren. Där- till kan nämnas, att 1955 års friluftsutredning
            för närvarande behandlar stödet åt idrottens ledarutbildning och
            bidrag till idrotts- och lekplatser, vandrarhem, fritidsgårdar,
            kurs- och lägerverksamhet m. m. Vi vill slutli- gen i detta sammanhang
            fästa uppmärksamheten på att ungdomsfrågorna inom statsförvaltningen
            handlägges av ett flertal skilda departement och centrala ämbetsverk.
            Enligt vår bestämda mening borde det vara en av de angelägnaste
            upp- gifterna beträffande ungdomsfrågorna att dels skapa klarhet
            om ansvars- fördelningen mellan stat, kommuner och frivilliga
            organisationer och, dels medverka till en av alla parter önskad
            samordning, varvid bl. a. bör över- vägas om icke en enhetligare
            behandling kan åstadkommas när det gäller administrationen av
            de från samhällsorganen utgående skilda stödfor- merna. I detta
            sammanhang vill vi föreslå att hela frågan om hur de frivilliga
            ungdomsorganisationernas arbete bör finansieras och i vilken utsträckning
            och i vilka former det allmänna bör ge organisationerna sitt stöd
            tas upp till behandling. När riksdagen inom kort har alt taga
            ställning till en före- slagen revision av nöjesskatteförordningen
            vill vi aktualisera det förhållan- det, att stat och kommun å
            enda sidan skall taga från ungdomsorganisatio- nerna en del av
            deras genom egna insatser förvärvade intäkter och å andra sidan
            av det sålunda insamlade beloppet dela ut bidrag till organisationer-
            nas administration och verksamhet. Det skulle, enligt vår mening,
            vara av fundamentalt värde, om frågan om statlig och kommunal
            bidragsgivning kunde behandlas samtidigt som avgörandet sker om
            statens och kommuner-
          </p>
          <pb facs="riksdagen-motions-pdf/data/1957/mot_1957__ak__426/mot_1957__ak__426-003.pdf"/>
          <fw xml:id="i-52LkHxQAAMzXnjc79wwLqM">
            14 Motioner i Andra kammaren, nr 426 år 1957
          </fw>
          <p xml:id="i-STW87XJWs8pM3VFRApFQae">
            nas beskattning av samma organisationer enligt nöjesskatteförordningen.
            Samma synpunkter är tillämpliga i fråga om lotteribeskattningen.
            Undersökningen av de ekonomiska förutsättningarna för ideellt
            ung- domsarbete styrker oss i uppfattningen, att i frågan om samhället
            och ung- domsarbetet den finansiella administrationens samordning
            måste bli en av huvuduppgifterna för den begärda nya utredningen.
            Med stöd av det anförda hemställer vi, att riksdagen måtte i skrivelse
            till Kungl. Maj:t hemställa om tillsättande av en utredning med
            uppgift att utarbeta förslag till samordning av de samhälleliga
            stödformer och åtgärder, som syftar till en lösning av barna-
            och ungdoms- problemen på längre sikt, varvid särskilt bör beaktas
            famil- jens, skolans och de fria ungdomsorganisationernas centra-
            la ställning i det ungdomsfostrande arbetet, ävensom överse vilka
            aktivitetsskapande åtgärder bland barn och ungdom som bör erhålla
            stöd av det allmänna och överväga under vilka tekniska och administrativa
            former sådant stöd bör utgå.
          </p>
          <p xml:id="i-87PVNzDHBKCkKXxKYq6q5W" type="date">
            Stockholm den 26 januari 1957
          </p>
          <p xml:id="i-7zET3KF7ggLB7ajfoy3K47" type="signatureBlock">
            Hans Nyhage Carl-Wilhelm Lothigius Henrik Munktell Hans Wachtmeister
            Carl Eric Hedin Elis Håstad Einar Heqgqgblom Gunnar Heckscher
            Bengt Bengtsson
          </p>
          <p xml:id="i-FQx7onhfQxqAnEQz8JHdfE">
            i Göteborg
          </p>
          <p xml:id="i-JA1nck4Z5ZYxLfq6bnXAik">
            570159 Stockholm 1957. Isaac Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
