<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03639">
  <teiHeader>
    <fileDesc>
      <titleStmt>
        <title>med anledning av prop. 2016/17:121 Åldersbedömning tidigare i asylprocessen</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3639 av Paula Bieler m.fl. (SD)</title>
          <idno type="rdwebb">H4023639</idno>
          <rs type="number">3639</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023639/text</ref>
          <ref type="dokument_url_html">http://data.riksdagen.se/dokument/H4023639</ref>
          <ref type="dokumentstatus_url_xml">http://data.riksdagen.se/dokumentstatus/H4023639</ref>
          <ref type="docx">http://data.riksdagen.se/fil/F0D388E4-D639-4835-9269-906D5D441749</ref>
          <ref type="pdf">http://data.riksdagen.se/fil/2C49CB20-2795-488F-883B-966D89FF1C72</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-H6i77bianCgQAnMyqCfYc8</idno>
            <name>Linus Bylund</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-85PPZtXg2zr6Zhv8UZ8D5a" type="basedOn"/>
        <correspContext corresp="i-85PPZtXg2zr6Zhv8UZ8D5a">
          <ref>Proposition 2016/17:121</ref>
        </correspContext>
        <correspAction xml:id="i-4kko9xRpGBgrL1U18sPx5e" type="signed"/>
        <correspContext corresp="i-4kko9xRpGBgrL1U18sPx5e">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-H6i77bianCgQAnMyqCfYc8"/>
        </correspContext>
        <correspAction xml:id="i-VSMiSU9NC4RnHXbZcW6HF5" type="submitted">
          <date when="2017-03-10"/>
          <time when="15:19:50"/>
        </correspAction>
        <correspAction xml:id="i-McrsKwQqbiYiybvUgvdPwL" type="reviewed">
          <date when="2017-03-15"/>
          <time when="15:15:59"/>
        </correspAction>
        <correspAction xml:id="i-TDsFs8NbHhkHSFV4rApNge" type="dismissed">
          <date when="2017-03-16"/>
        </correspAction>
        <correspAction xml:id="i-THmeZS7nkGCAdkB4vJ9QuD" type="referred">
          <date when="2017-03-17"/>
        </correspAction>
        <correspAction xml:id="i-3JMX1dSt2ZrJvdf62vW8Yz" type="assigned">
          <date when="2017-04-20"/>
          <time when="14:49:55"/>
        </correspAction>
        <correspContext corresp="i-3JMX1dSt2ZrJvdf62vW8Yz">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-HTvJgvCY7txDePRWKVWBDg" type="behandlas_i"/>
        <correspContext corresp="i-HTvJgvCY7txDePRWKVWBDg">
          <ref type="uppgift">2016/17:SfU18</ref>
          <ref type="ref_dok_id">H401SfU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU18</ref>
          <ref type="ref_dok_titel">Åldersbedömning tidigare i asylprocessen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3639 av Paula Bieler m.fl. (SD)
          med anledning av prop. 2016/17:121 Åldersbedömning tidigare i
          asylprocessen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RczGAB2PPmS4raetHYJMML">
            Förslag till riksdagsbeslut
          </head>
          <list style="ol">
            <item xml:id="i-RjJxuvjDetrnQpm3oEjhRy">
              Riksdagen ställer sig bakom det som anförs i motionen om att
              beslut om åldersbedömningar ska vara slutgiltiga från start och
              tillkännager detta för regeringen.
            </item>
            <item xml:id="i-43HY2KYvkSpEgeUAZxij5V">
              Riksdagen ställer sig bakom det som anförs i motionen om möjligheten
              att överklaga åldersbedömningar och tillkännager detta för regeringen.
            </item>
            <item xml:id="i-JU43zDQyVbWZ4hPZ4WfXuu">
              Riksdagen ställer sig bakom det som anförs i motionen om att
              särskilja den grupp av personer som bedöms vara minderåriga enbart
              till följd av principen om tvivelsmålets fördel, och detta tillkännager
              riksdagen för regeringen.
            </item>
            <item xml:id="i-XHWFoUT2DBN2A6m3oKpYFS">
              Riksdagen ställer sig bakom det som anförs i motionen om att
              tillämpa de nya föreskrifterna på samtliga ärenden som ännu inte
              avslutats vid lagens ikraftträdande och tillkännager detta för
              regeringen.
            </item>
            <item xml:id="i-9Rid5R3sJa69ivR3kv7hP8">
              Riksdagen ställer sig bakom det som anförs i motionen om att
              åldersbedömningar bör erbjudas i samtliga fall där osäkerhet råder
              och tillkännager detta för regeringen.
            </item>
            <item xml:id="i-BDAe4w1kzhTaVyAf9vreyh">
              Riksdagen ställer sig bakom det som anförs i motionen om att
              informera om åldersbedömning direkt vid registrering av asylärenden
              och tillkännager detta för regeringen.
            </item>
            <item xml:id="i-CzUfQ9BxyZWchvoADHVFHj">
              Riksdagen ställer sig bakom det som anförs i motionen om att
              erbjuda en åldersbedömning i direkt samband med information om
              att befintligt underlag är otillräckligt för att avgöra en sökandes
              ålder och tillkännager detta för regeringen.
            </item>
            <item xml:id="i-7BD6EM6tM7TQ8d4DnhHuNJ">
              Riksdagen ställer sig bakom det som anförs i motionen om att
              utvärdera resultatet av den nya lagstiftningen samt i samband
              med detta utvärdera eventuella effekter av att låta kostnader
              för åldersbedömning tillfalla den asylsökande i de fall han eller
              hon lämnat oriktig uppgift, och detta tillkännager riksdagen för
              regeringen.
            </item>
          </list>
        </div>
        <div type="motContent">
          <head xml:id="i-Mbf3g9DMgP1s2b25Zp7jsq" type="h1">
            Motivering
          </head>
          <p xml:id="i-Q4dePv9MgM44v1YhqHB5cU">
            Sverigedemokraterna välkomnar att regeringen i och med propositionen
            lägger grunden för ett mer systematiskt användande av medicinska
            åldersbedömningar i de asylärenden där den sökande uppger att
            han eller hon är minderårig, och därtill att detta ska ske tidigt
            i asylprocessen. Vi har sedan länge vänt oss emot den nuvarande
            ordningen, där den sökandes egen uppgift per automatik godtas
            under hela asylprocessen med undantag av de fall där den uppenbart
            bedöms vara felaktig. Det är enligt vår mening av stor vikt att
            säkerställa asylsökandes ålder för en så korrekt bedömning och
            hantering av deras ärenden som möjligt. Inte minst är behovet
            påtagligt då handläggningstiderna av ärenden är långa och de konsekvenser
            som följer av en felaktig hantering till följd av oriktiga uppgifter
            om ålder både är kostsamma och riskerar att barns trygghet åsidosätts
            då de placeras i boenden tillsammans med vuxna. Vi anser dock
            att det liggande förslaget inte är tillräckligt tydligt och innehåller
            vissa betydande luckor.
          </p>
          <p xml:id="i-UghA4qVrwBcpJAuLts4wa9">
            Inledningsvis vänder vi oss emot att åldersbedömningarna ska
            anses vara tillfälliga. I och med ett stärkt användande av medicinska
            åldersbedömningar finner vi det osannolikt att andra uppgifter
            skulle kunna tillkomma som förändrar underlaget för en åldersbedömning,
            och det är vår mening att Migrationsverket efter åldersbedömningen
            i den vidare hanteringen av ärenden ska lägga åldersfrågan åt
            sidan. Ett slutgiltigt beslut omedelbart skulle dessutom klargöra
            även för andra myndigheter som kommer i kontakt med den asylsökande
            om han eller hon ska behandlas som minderårig eller ej.
          </p>
          <p xml:id="i-Y84B9vpP3axdqqy7KQWkMR">
            Vidare vänder vi oss emot en generell möjlighet att överklaga
            åldersprövningen. Då denna möjlighet inte finns enligt nuvarande
            ordning ser vi inte behovet av att införa en sådan med den nya
            lagstiftningen, särskilt inte då den nya lagen syftar till en
            ökad rättssäkerhet genom ökat användande av medicinska bedömningar
            snarare än de i vissa fall godtyckliga bedömningar som sker i
            dag. I de fall där den medicinska bedömningen gett otydligt resultat
            kan det dock finnas möjlighet att överpröva ett ärende, givet
            att relevant underlag tillkommit. Därmed anser vi att endast dessa
            ärenden ska vara öppna för överklagan, och att överklagan kan
            väckas på såväl den asylsökandes som myndigheters initiativ.
          </p>
          <p xml:id="i-NJaByJAcb4NAuDjNLrWNxR">
            Precis som regeringen själv påtalar är det inte lämpligt att
            vuxna asylsökande bor tillsammans med ensamkommande barn på boenden
            som är anpassade för barn. För att minimera risken för detta är
            det vår mening att den grupp personer som efter en medicinsk åldersbedömning
            fortsatt har oklar ålder, och som därmed bedöms vara minderåriga
            endast till följd av principen om tvivelmålets fördel, inte bör
            bosättas tillsammans med personer som på goda grunder och således
            utan tvivel bedömts vara minderåriga.
          </p>
          <p xml:id="i-PfWgSUJsVnuA2ory4RkG84">
            I propositionen föreslås att de nya föreskrifterna endast ska
            gälla ärenden som registrerats efter den 1 februari 2017. Detta
            motiveras med att ärenden som registrerats dessförinnan bör vara
            nära ett slutligt avgörande. Sverigedemokraterna delar inte regeringens
            bedömning i denna fråga, utan anser i likhet med Ängelholms kommun
            att detta medför att de nya lagreglerna får låg genomslagskraft.
            Det är i stället vår mening att samtliga vid lagens ikraftträdande
            ännu öppna ärenden bör omfattas av de nya reglerna. Detta hindrar
            inte att det enskilda beslutet om åldersbedömning, oavsett om
            detta är tillfälligt eller slutgiltigt, i förekommande fall meddelas
            i samband med beslut i asylärendet. I och med att Migrationsverket
            meddelat att de i ärenden där åldersbedömning är aktuell avvaktar
            den nya ordningen ser vi inte heller på vilket sätt den satta
            gränsen är relevant.
          </p>
          <p xml:id="i-QcNKjmxyWwUieCKzENsLsz">
            När det gäller vilka ärenden som ska leda till att en medicinsk
            åldersbedömning erbjuds är det vår mening att regeringen inte
            är tillräckligt tydlig. Samtidigt som det finns skrivningar om
            att det är den sökandes skyldighet att göra sin ålder sannolik,
            är lagtexten formulerad så att det endast är de ärenden där Migrationsverket
            avser skriva upp en sökandes ålder till 18 år eller mer som en
            medicinsk åldersbedömning ska erbjudas. Det är Sverigedemokraternas
            mening att man i samtliga fall där det råder oklarhet om en persons
            ålder ska erbjuda medicinska åldersbedömningar. Med andra ord
            bör endast de ärenden där den sökande uppenbart bedöms vara minderårig,
            alternativt har framlagt tillräckligt underlag för att bortom
            tvivel göra detta sannolikt, också resultera i att Migrationsverket
            registrerar den sökande som minderårig utan att en medicinsk åldersbedömning
            gjorts.
          </p>
          <p xml:id="i-NVD4NBMnG8LMs8Tu6QHrf7">
            Propositionen meddelar också att den asylsökande ska få skäligt
            rådrum innan han eller hon tar ställning till den medicinska åldersbedömning.
            För att undvika onödig förlängning av handläggningstider, en risk
            som lyfts fram av Migrationsverket, är det Sverigedemokraternas
            mening att samtliga asylsökande som uppger att de är minderåriga
            redan vid registrering av sina ärenden ska få information om att
            en medicinsk åldersbedömning kan komma att bli aktuell i det fall
            övrigt underlag inte bedöms vara tillräckligt. De som redan fått
            sina ärenden registrerade bör få motsvarande information omedelbart
            efter de nya reglernas antagande. En sådan ordning skulle innebära
            att de enskilda redan innan frågan aktualiserats i deras respektive
            ärenden kunnat fundera över och ta ställning till frågan om en
            medicinsk åldersbedömning. Detta möjliggör för Migrationsverket
            att erbjuda åldersbedömningen i direkt samband med information
            om att det befintliga underlaget är otillräckligt. I det fall
            den asylsökande inte hunnit få en god man tillskriven bör då också
            ett offentligt biträde närvara vid delgivning av denna information.
            Utöver vinsten avseende handläggningstider skulle det också minska
            risken för att personer avviker under det rådrum som annars ges
            efter att de fått vetskap om att deras ålder eventuellt kommer
            att skrivas upp. Dessutom är det inte otänkbart att enskilda asylsökande
            som medvetet uppgivet felaktig ålder redan vid informationen om
            att medicinska åldersbedömningar kan bli aktuella väljer att självmant
            korrigera sina uppgifter, vilket ytterligare sparar tid och resurser.
          </p>
          <p xml:id="i-59P58EAJU6S5aPZ9yZXEpj">
            Avslutningsvis vill vi poängtera att det från propositionen framkommer
            en osäkerhet avseende omfattningen av behovet av åldersbedömningar,
            såväl avseende besluten som de medicinska. Det är därför vår mening
            att regeringen inom ett halvår efter att den nya lagstiftningen
            kommit på plats bör utvärdera dess effekter. I samband med denna
            utvärdering är det också vår mening att det bör utredas huruvida
            det är en lämplig ordning att staten tar samtliga kostnader för
            de medicinska åldersbedömningarna, även i de fall det visar sig
            att den sökande farit med oriktig uppgift.
          </p>
        </div>
        <div type="motSignatures">
          <list>
            <item xml:id="i-Ahnpth5WoFYyGDzk4n4uCz">
              Paula Bieler (SD)
            </item>
            <item xml:id="i-C7ySezyge5JDyGMyrfbGyc">
              Jennie Åfeldt (SD)
            </item>
            <item xml:id="i-FXeAF6Y3bpsni98QXBjePx">
              Linus Bylund (SD)
            </item>
          </list>
        </div>
      </div>
    </body>
  </text>
</TEI>
