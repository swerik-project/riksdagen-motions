<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0203/mot_200102_MJ_0203-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ203 pnr: m1091
          </p>
          <p>
            Motion till riksdagen 2001/02:MJ203
          </p>
          <p>
            av Jeppe Johnsson och Maud Ekendahl (m)
          </p>
          <p>
            Miljöbalken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om tillstånd för transport av miljöfarligt avfall.
          </p>
          <p>
            Motivering
          </p>
          <p>
            Det är viktigt att lagar och regler är utformade på ett sådant
            sätt att de inte väcker löje och undergräver lagstiftarens auktoritet.
            I annat fall finns det risk för att en allmän respektlöshet mot
            lagar och regler utbreder sig. När det gäller miljöbalken finns
            det många bestämmelser som med rätta kan kritiseras för att uppmana
            till lagtrots. Ett exempel på detta är bestämmelsen om att företagare
            skall ha tillstånd för att transportera bort miljöfarligt avfall.
            Ta den lille bonden som exempel. Han kan utan tillstånd ta sin
            traktor och hämta hem ett par oljefat, han kan ta personbilen
            och köra hem ett nytt batteri till traktorn och fylla sin släpvagn
            med målarfärg till ladugården samtidigt som han också köpt med
            sig två nya lysrör till mjölkrummet. När han sedan bytt lysrören
            måste han ha tillstånd för att forsla de gamla till destruktionsanläggningen.
            När han målat ladugården måste han ha tillstånd för att köra bort
            de tomma färgburkarna. Detsamma gäller för hans uttjänta batteri
            och för spilloljan han samlat upp när han bytt olja i traktorn.
            Inte nog med att han behöver tillstånd. Han behöver ett tillstånd
            för varje avfallssort! Så även om bonden i sann miljöanda fyller
            sin släpvagn med allt miljöfarligt avfall han har och kör bort
            det till destruktion samtidigt så behöver han i detta exempel
            fyra tillstånd! Om denne bonde haft en bror som inte var företagare
            men som innehade samma miljöfarliga avfall, skulle denne inte
            ha behövt något tillstånd för att köra avfallet till destruktion.
            Givetvis är det viktigt att miljöfarligt avfall hanteras så säkert
            och bra som möjligt. Men varför skall lagen ha större tillit till
            privatpersoner än till
          </p>
          <pb facs="riksdagen-motions-pdf/data/200102/mot_200102_MJ_0203/mot_200102_MJ_0203-0002.pdf"/>
          <p>
            2001/02:MJ203
          </p>
          <p>
            företagare? Det borde väl i stället vara mängden avfall i relation
            till farligheten som är avgörande. Stockholm den 18 september
            2001
          </p>
          <p>
            Jeppe Johnsson (m) Maud Ekendahl (m)
          </p>
        </div>
      </div>
    </body>
  </text>
</TEI>
