<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00348">
  <teiHeader>
    <fileDesc>
      <titleStmt>
        <title>Stärkt personlig integritet</title>
        <author corresp="i-Ay6zrjzeNnZpMAPRBGZ8tC">av Gunnar Hökmark m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt personlig integritet</title>
          <idno type="rdwebb">GR02K348</idno>
          <rs type="number">K348</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K348/text</ref>
          <ref type="dokument_url_html">http://data.riksdagen.se/dokument/GR02K348</ref>
          <ref type="dokumentstatus_url_xml">http://data.riksdagen.se/dokumentstatus/GR02K348</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-T2aXcsQqA9hkUFtCcU4AeQ</idno>
            <name>Henrik S Järrel</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NeYACd8NSiYWBhdiUeL6ZZ</idno>
            <name>Nils Fredrik Aurelius</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UdGnyRLxFm6LiCDBYWE7MV</idno>
            <name>Bertil Kjellberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M6ddccCKyDP5fgcCBJqEEX" type="signed"/>
        <correspContext corresp="i-M6ddccCKyDP5fgcCBJqEEX">
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-T2aXcsQqA9hkUFtCcU4AeQ"/>
          <note type="signatory" corresp="i-NeYACd8NSiYWBhdiUeL6ZZ"/>
          <note type="signatory" corresp="i-HAhJoyMXKr6u13gLG6SszU"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-UdGnyRLxFm6LiCDBYWE7MV"/>
        </correspContext>
        <correspAction xml:id="i-6HAK9QnfA89524ACYZy5sG" type="referral">
          <date when="2003-10-15"/>
        </correspAction>
        <correspAction xml:id="i-Uxpm8r6yCAL6N8FETeZonk" type="dismissal">
          <date when="2003-10-15"/>
        </correspAction>
        <correspAction xml:id="i-34AXzJiiM3df1xvVuGH4Bj" type="submission">
          <date when="2003-10-07"/>
        </correspAction>
        <correspAction xml:id="i-ABvnc2RtQmCKVs2LfERSv" type="assigned"/>
        <correspContext corresp="i-ABvnc2RtQmCKVs2LfERSv">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0348/mot_200304_K_0348-0001.pdf"/>
      <div xml:id="i-3Fo3bXe4RNrziWYVfuPV8W" type="motHeader">
        <div xml:id="i-YVzzcrM6cHMgzGWNW26hZt" type="motTitle"/>
        <div xml:id="i-UPPmN2M8Dg2ERBapRs5tyn" type="motSubmissionInfo"/>
      </div>
      <div xml:id="i-6BaYLKayp6WuEGwK25uphd" type="motBody">
        <div xml:id="i-PJr8ZC6tTycSHHXmaYv9Z5">
          <p xml:id="i-HDvULcbyQiwC5y4BMSn6Nq">
            2003/04 mnr: K348
          </p>
          <p xml:id="i-VgW9i4NpGzcd9DRtkCNWxc">
            pnr: m102
          </p>
          <p xml:id="i-LDGDrjBSxbVUX4ebA8SF9o">
            Motion till riksdagen 2003/04:K348
          </p>
          <p xml:id="i-Xvtv4WYGh8STSqwgPEaTQM">
            av Gunnar Hökmark m.fl. (m)
          </p>
          <p xml:id="i-DAu7PQM8wbiZfbS79HfTn5">
            Stärkt personlig integritet
          </p>
          <p xml:id="i-2hU6AY6qFQVpm6ov45R3ps">
            1 Innehållsförteckning
          </p>
          <p xml:id="i-3M3B8Fkvhxva5EAGttt2zj">
            PU BWNH
          </p>
          <p xml:id="i-V4BqBddRafU94Q13nVyjPU">
            ene Har ber KEN near ERRIN ESRAS IRA RONDEN NERON SNRA 1 Förslag
            till riksdagsbeslu Bakgrund. Gällande rät Offentlighetsprincipen.
            Registerlagstiftningen. 6.1 Speciallagstiftning som tar över personuppgiftslagen
            (PUL)...
          </p>
          <p xml:id="i-9rPcgXFD95WJRNf89DMV3y">
            Förslag till riksdagsbeslut
          </p>
          <p xml:id="i-Kqzyy2aWhgEXis7A2ttuCL">
            -
          </p>
          <p xml:id="i-AMhtqztUXxaU8bx9dfjxBP">
            Riksdagen tillkännager för regeringen som sin mening vad i motionen
            anförs om införandet av en personrätt. Riksdagen tillkännager
            för regeringen som sin mening vad i motionen anförs om myndigheternas
            insamling av personuppgifter. Riksdagen tillkännager för regeringen
            som sin mening vad i motionen anförs om bättre hantering av sekretessbelagda
            uppgifter. Riksdagen begär att regeringen lägger fram = förslag
            om offentlighetsprincipen i enlighet med vad som anförs i motionen.
            Riksdagen begär att regeringen verkar för en Översyn av registerlagstiftningen
            i enlighet med vad som anförs i motionen. Riksdagen begär att
            regeringen lägger fram förslag om reglering av myndigheternas
            möjligheter att samköra register i enlighet med vad som anförs
            i motionen. Riksdagen begär att regeringen analyserar konsekvenserna
            av införande av begreppet potentiella handlingar i enlighet med
            vad som anförs i motionen. Riksdagen tillkännager för regeringen
            som sin mening vad i motionen anförs om inrättande av DNA-register.
            Riksdagen begär att regeringen lägger fram förslag om att avveckla
            SPAR.
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0002.pdf"/>
          <p xml:id="i-SciJcHoNaSzBTnXhYC4wSb">
            2003/04:K348
          </p>
          <p xml:id="i-8X57HEcWJkSy6Sebr57qtv">
            10.
          </p>
          <p xml:id="i-CU7GoStP8M7UxXYd6F7XZD">
            11.
          </p>
          <p xml:id="i-P1ABCQSTaGSk37ZHB1ZYof">
            Riksdagen begär att regeringen lägger fram förslag om förstärkning
            av skyddet för den personliga integriteten i enlighet med vad
            som anförs i motionen. Riksdagen begär att regeringen snarast
            tillsätter den utlovade utredningen om införandet av en allmän,
            teknikoberoende integritetslagstiftning i enlighet med vad som
            anförs i motionen.
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0003.pdf"/>
          <p xml:id="i-KE6MoWAE1bTxNGuxsHHprX">
            2 Bakgrund
          </p>
          <p xml:id="i-BcMMje3SLsGFdFXMJUYa49">
            Den svenska offentlighetsprincipen möjliggör för medborgarna
            att ta del av allmänna, offentliga handlingar. Tanken bakom offentlighetsprincipen
            — en hörnsten i svensk demokrati — är att medborgarna skall kunna
            kontrollera makten genom att få tillgång till information hos
            myndigheterna. Med den nya tekniken erbjuds medborgarna nya och
            förbättrade möjligheter att utnyttja sin medborgerliga rätt till
            insyn i myndigheternas verksamhet. Detta är möjligheter som måste
            tas tillvara. Emellertid har den nya tekniken också inneburit
            att offentlighetsprincipen har utvecklats till att bl.a. fungera
            som ett effektivt instrument för kontroll av medborgarna och inte,
            som avsett, ett instrument för förvaltningskontroll. Detta sker
            bla. genom att myndigheterna skickar personuppgifter sinsemellan;
            vissa myndigheter har t.o.m. gjort försäljning av personuppgifter
            till en affärsidé. Offentlighetsprincipen öppnar dessutom möjligheter
            för enskilda personer att granska och kontrollera varandra utan
            att det föreligger någon som helst koppling till myndighetsutövning.
            Övervakning av människor i Sverige har kraftigt förstärkts de
            senaste trettio åren. De ansvariga har oftast motiverat ökningen
            med att man vill göra brottsbekämpningen effektivare. Den tekniska
            utvecklingen ökar hela tiden möjligheterna att blicka in i medborgarnas
            privatliv. Utvecklingen går i små steg som vart och ett kan förefalla
            oskyldigt. Sammantagna innebär de emellertid ett växande hot mot
            den enskildes integritet. Den tekniska utvecklingen öppnar oavbrutet
            nya vägar för staten att kontrollera medborgarna. Viktiga delar
            av en människas liv kan kartläggas genom att granska t.ex. användningen
            av Internet, bankomatkort och apotekskort. Genom mobilsamtalsregister
            kan myndigheter fastställa hur en person reser. De nya elektroniska
            telefonapparaterna kan utnyttjas för hemlig avlyssning av samtal
            i ett rum även när luren ligger på. I den explosionsartade framväxten
            av övervakningen ingår bl.a. att det i dag finns över 20 000 TV-
            kameror uppsatta på allmänna platser och i butiker runt om i landet.
            Hemlig avlyssning och övervakning av teletrafik har mer än fördubblats
            det senaste årtiondet.
          </p>
          <p xml:id="i-TiitiurFh3utu8rCV8sxzU">
            Sammanfattningsvis kan konstateras att den tekniska utvecklingen
            hela tiden öppnar nya möjligheter att kontrollera enskildas privatliv.
            Bland allmänheten växer oron för framväxten av ett ”storebror-ser-dig-samhälle”,
            till följd av stora register- och kartläggningssystem som t.ex.
            folk- och bostadsräkningen, &lt;kameraövervakning m.m., i kombination
            med offentlighetsprincipen och de möjligheter som den ger till
            spridning av personuppgifter. Härtill kommer också myndigheternas
            handel med sådana personuppgifter som tvångsvis har avkrävts den
            enskilde. Behovet av en reglering, t.ex. i form av en personrättslagstiftning,
            är uppenbart. För Moderata samlingspartiet har skyddet för den
            personliga integriteten alltid varit en viktig fråga. Vi anser
            att utvecklingen de senaste åren är
          </p>
          <p xml:id="i-DLwQjdNRopQwftocsXFXLR">
            2003/04:K348
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0004.pdf"/>
          <p xml:id="i-YRb4SCvMD9CnTWeJ759ZZC">
            2003/04:K348
          </p>
          <p xml:id="i-7H1j2oa2nHcMsfjK3KUtr2">
            otillfredsställande. Dagens lagstiftning innehåller brister i
            skyddet för den personliga integriteten. Dels är lagstiftningen
            inte enhetlig utan den är uppdelad mellan ett antal olika lagar,
            dels är den inte teknikoberoende, vilket är en nackdel med beaktande
            av den snabba tekniska utvecklingen. Vi menar att det finns behov
            av att se över gällande lagstiftning och utreda behovet av en
            generell integritetslagstiftning och införandet av en personrätt.
            Många menar att ett stärkt integritetsskydd kommer att påverka
            offentlighetsprincipen och att Sverige därmed skulle bli mindre
            öppet. Vi anser för vår del inte att ett stärkt skydd för den
            personliga integriteten står i motsatsförhållande till insyn i
            och kontroll av myndighetsutövningen. För det första bör den offentliga
            myndighetsutövningen så lite som möjligt vara beroende av personliga
            uppgifter om den enskilde. Välfärdssystem som bygger på att myndigheter
            prövar och beslutar om den enskilde leder i sig själva till ett
            intrång i den enskildes integritet och till ökat behov av personuppgifter.
            En begränsning av behovet av personuppgifter stärker den enskildes
            integritet men påverkar inte möjligheterna att kontrollera den
            offentliga maktutövningen. För det andra bör enbart uppgifter
            som är nödvändiga för ett offentligt beslut samlas in. Det finns
            ingen anledning att tillåta myndigheter att samla in mer än vad
            som är oundgängligen nödvändigt. En sådan begränsning påverkar
            inte heller möjligheten till insyn och kontroll i myndigheters
            maktutövning. För det tredje bör uppgifter som samlas in för ett
            ändamål av det offentliga begränsas till denna myndighetsanvändning.
            Därigenom vet den enskilde var uppgifter som han eller hon har
            lämnat finns och till vilken användning de insamlats. Det stärker
            den enskildes kontroll över vad en myndighet använder som underlag
            för sina beslut. användningen av uppgifter om den enskilde skall
            myndigheter arbeta utifrån utgångspunkten att personuppgifter
            som den enskilde lämnar är att betrakta som hennes, d.v.s. en
            uppgift som den enskilde har en rätt att förfoga över och som
            man i förtroende får ta del av. Är uppgifterna sådana att de skall
            vara offentliga bör detta leda till särskild återhållsamhet med
            uppgiftskrav. Är de sekretessbelagda har myndigheten ett ansvar
            för att denna sekretess respekteras även när intresset
          </p>
          <p xml:id="i-Fvf9Fmu9pLxBVAvEzJaj1L">
            -—
          </p>
          <p xml:id="i-8h8NzWT6xCgZuHa2MbpXhi">
            från utomstående är stort.
          </p>
          <p xml:id="i-LotX4pfDhqNqdvAjt2wGTA">
            3 Gällande rätt
          </p>
          <p xml:id="i-CaKwpFDLgt6ctVUACgFcri">
            I regeringsformen (RF) återfinns bestämmelser om skydd för den
            enskildes integritet gentemot det allmänna i 2 kap. 6 8. I bestämmelsen
            slås fast att varje medborgare är skyddad mot husrannsakan och
            liknande intrång samt mot undersökningar av brev eller försändelse
            och mot hemlig avlyssning eller upptagning av telefonsamtal eller
            annat förtroligt meddelande. Vidare är medborgarna enligt 2 kap.
            3 &amp; RF skyddade mot registrering i allmänt register som grundas
            på politisk åskådning och mot att deras
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0005.pdf"/>
          <p xml:id="i-LSjvPBoM9MqMorbGUiCxww">
            personliga integritet kränks genom att uppgifter om dem registreras
            med hjälp av automatisk databehandling. Grundlagsskyddet för den
            personliga integriteten är dock inte absolut. Av RF 2 kap. 12
            8 framgår att integritetsskyddsbestämmelserna i RF kan begränsas
            genom vanlig lag. Begränsningens ändamål måste emellertid vara
            att tillgodose ett ändamål som är godtagbart i ett demokratiskt
            samhället. Därutöver måste begränsningen på ett effektivt sätt
            tillgodose det ändamål som föranlett den. Begränsningen får inte
            heller sträcka sig så långt att den utgör ett hot mot den ria
            åsiktsbildningen som är en av folkstyrelsens grundvalar och den
            får inte göras enbart p.g.a. politisk, religiös, kulturell eller
            annan åskådning. För att införandet av t.ex. ett nytt rättighetsbegränsande
            straffprocessuellt tvångsmedel skall framstå som godtagbart i
            konstitutionellt hänseende krävs således att det är oundgängligen
            nödvändigt för en effektiv brottsbekämpning.
          </p>
          <p xml:id="i-Dn6QXweC9fC7Wy3uASC7xz">
            4 Offentlighetsprincipen
          </p>
          <p xml:id="i-GNZZfqLgRTZHKYXaXVBkJh">
            Offentlighetsprincipen är en viktig del av kontrollen av den
            politiska maktens utövning. Genom den kan medborgarna följa vad
            offentliga myndigheter beslutar och vilken grund som finns för
            besluten. Offentlighetsprincipen öppnar för medborgarnas insyn
            och leder därmed till en ständigt pågående granskning av makthavarna
            i det öppna samhället. Utrymmet för myndighetsmissbruk och en
            maktutövning som oförskyllt drabbar enskilda begränsas genom detta
            drastiskt. Offentlighetsprincipen innebär genom sin blotta existens
            att kraven på kvalitet och oväldighet i myndigheters beslut skärps.
            Den öppenhet och den insyn som öppenheten skapar är en viktig
            del av den svenska demokratin. De uppgifter om enskilda människor
            som behövs som underlag för offentliga beslut är genom offentlighetsprincipen
            också allmänna handlingar. Det är mot den bakgrunden viktigt att
            slå fast att offentlighetsprincipen inte är till för att öka insynen
            — vare sig den offentliga maktens eller andra medborgares — i
            enskilda medborgares levnadsvillkor och personliga förhållanden.
            Den är till för medborgarna för att kontrollera makten. Inte tvärtom.
            Insamlade uppgifter skall av en myndighet användas för det ändamål
            de insamlats för. Detta måste vara utgångspunkten för hur myndigheter
            använder sig av insamlade personuppgifter oavsett om de är sekretessbelagda
            eller ej. I den mån offentliga handlingar med personuppgifter
            är sekretessbelagda har den ansvariga myndigheten ett ansvar för
            att sekretessen också innebär ett fullgott skydd för den enskildes
            privatliv och integritet. När sekretessen bryts av olika skäl
            innebär det ett svek av ett förtroende och att rättstatens ansvar
            gentemot den enskilde urholkas. Under vissa omständigheter kan
            en bruten sekretess innebära att en myndighet får svårare att
            leva upp till den oväldiga behandling den har ett ansvar för,
            i andra till att myndighetens arbete, till exempel vid en polisiär
          </p>
          <p xml:id="i-UDsDqZEGvBBhf9FAd2y8i9">
            2003/04:K348
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0006.pdf"/>
          <p xml:id="i-Uk6JVWeMvth4GHDTAXisVw">
            2003/04:K348
          </p>
          <p xml:id="i-DuAjfd8rBLMAUmF64xq6rr">
            utredning, förhindras eller försvåras. Ytterst kan en bruten
            sekretess leda till att en rättsutredning inte kan genomföras
            under de former som krävs för att den rättsliga processen skall
            ha sin gilla gång. De läckor som i olika rättsutredningar — nu
            senast i samband med mordutredningen om utrikesminister Anna Lindhs
            mördare — leder till medial exponering av enskilda människors
            privata förhållanden urholkar förtroendet för offentlighetsprincipen
            och den sekretess som är en del av den. De kan försvåra myndighetsutövning
            och rättstatens försvar av den enskildes rätt. Ett alltför svagt
            skydd av sekretessen, under till exempel en förundersökning, har
            inte någon fördel ur perspektivet att den offentliga makten skall
            kontrolleras. Det drabbar bara den enskilde och rättssäkerheten.
            Det finns därför skäl att pröva hur och under vilka former skyddet
            av den enskildes sekretess skall kunna stå starkare. Det är delvis
            den tekniska utvecklingen som har inneburit att offentlighetsprincipen
            har kunnat utnyttjas för andra ändamål än för det den är avsedd.
            För att undvika detta menar vi att offentlighetsprincipens syfte
            måste ses över och preciseras. Offentlighetsprincipen bör inriktas
            på förvaltningskontroll. I dag är det t.ex. möjligt för anställda
            på en myndighet att med stöd av offentlighetsprincipen begära
            ut uppgifter om enskilda som finns på en annan myndighet. På så
            vis kan myndigheter samla in uppgifter om enskilda för andra ändamål
            än för dem som uppgifterna ursprungligen samlades in. Detta är
            inte syftet med offentlighetsprincipen. Ett sådant förfarande
            står dessutom i strid med förbudet i EG-direktivet om behandling
            av personuppgifter (95/46/EG) mot att lämna ut personuppgifter
            för andra ändamål än för vilka de har samlats in.
          </p>
          <p xml:id="i-DpSH7DMxJ5hsjGUcD9ShDF">
            5 Registerlagstiftningen
          </p>
          <p xml:id="i-7znsDPvtSmLHcvmENUH2k2">
            5.1 — Speciallagstiftning som tar över personuppgiftslagen (PUL)
          </p>
          <p xml:id="i-6BJZN3Cd5PzZ7DMbcvoWGR">
            Det finns i dag minst ett 60-tal författningar, s.k. registerlagstiftning,
            vars regler gäller trots bestämmelserna om behandling av personuppgifter
            i PUL. Lagstiftningen är svåröverskådlig och svårtillämpad. Inte
            ens de som arbetar med dessa frågor dagligen känner till alla
            registerförfattningar som finns. Denna situation är ohållbar.
            Mot bakgrund av detta anser vi att en översyn av dagens registerlagstifting
            bör genomföras.
          </p>
          <p xml:id="i-Pwwjdui5jhQZTobTaCbUKw">
            5.2 Samkörning av register
          </p>
          <p xml:id="i-LiNGAsDJtXbRrpk4vGrGuw">
            I princip alla personuppgifter hos myndigheterna läggs nu över
            i elektroniska register. Den hetäckande lagstiftning som vårt
            land har på bla.
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0007.pdf"/>
          <p xml:id="i-B1UJrfNGXQosB1233kv4JD">
            socialförsäkringsområdet innebär att människor i Sverige i mycket
            större utsträckning än i övriga Europa är registrerade i offentliga
            register även om en del av dessa stundtals är sekretessbelagda.
            Många människor är rädda för att myndigheterna i allt större utsträckning
            kommer att samköra registren samt att det blir lättare för enskilda
            att få tillgång till registren. Därmed ökar möjligheterna att
            kartlägga andra människors liv. Man bör således vara uppmärksam
            på att den nya tekniken faktiskt gör det betydligt lättare att
            sammanställa en stor mängd uppgifter som finns lagrade i elektroniska
            handlingar och sedan med enkla sökbegrepp kartlägga vissa personer
            och/eller sprida uppgifterna. Konsekvenserna av detta bör ses
            över så att den personliga integriteten kränks i minsta möjliga
            mån. I detta sammanhang bör även potentiella handlingar nämnas.
            Införandet av detta begrepp har gjort det omöjligt att förutse
            vad som kommer att anses vara en allmän handling. Potentiella
            handlingar kommer heller inte att finnas i något diarium. Följderna
            av införandet av begreppet potentiella handlingar måste utredas.
            En annan fråga som oroar många människor är myndigheternas olika
            register, t.ex. folk- och bostadsräkningen, där den nya tekniken
            öppnar möjligheter för myndigheterna att samköra registren. På
            så sätt kan de kartlägga människors liv. När det gäller samkörning
            av register bör det även påpekas att staten här tar sig friheter
            som inte enskilda tillåts göra. Det är inte rimligt att staten
            skall kunna samköra register när det inte är tillåtet för enskilda
            att göra det. Datalagen var på sin tid tänkt att tillämpas lika
            på offentlig och privat sektor. Med nu gällande lagstiftning har
            myndigheterna stor handlingsfrihet medan företag och enskilda
            inte har motsvarande behörighet. Det är viktigt att förutsättningarna
            för att samköra register regleras på ett klart och tydligt sätt,
            och vi menar att det även är rimligt att samma regler gäller för
            alla. Samkörning mellan register skulle kunna regleras på så sätt
            att man inför ett informerat samtycke. När enskilda ansöker om
            olika former av välfärdstjänster informeras de samtidigt om att
            de för att t.ex. kunna få ta del av arbetslöshetsförsäkringen
            också måste acceptera att a-kassorna samkör sina register med
            t.ex. försäkringskassorna och arbetsförmedlingarna. Av och till
            uppkommer diskussioner i media om grovt integritetskränkande förslag.
            Exempel på detta är förslaget om att uppgifterna i abortregistret
            skulle utökas med personnummer för att kunna köras mot andra register
            i forsknings- och uppföljningssyfte. Förslaget väckte ett stort
            motstånd hos allmänheten och regeringen beslutade att inte genomföra
            det, men det visar ändå på vikten av att ha regler som skyddar
            mot dylika integritetskränkande förslag. Ett annat exempel på
            integritetskränkande förslag är det som nyligen framförts om att
            utreda möjligheten att DNA-registrera alla svenskar och alla personer
            som har permanent uppehållstillstånd i landet. Detta för att komma
            tillrätta med den ökade våldsbrottsligheten. Ett sådant register
            är oacceptabelt ur integritetssynpunkt eftersom de uppgifter som
            finns i registret skulle kunna missbrukas och användas till andra
            syften än att klara upp brott.
          </p>
          <p xml:id="i-Rj5tQ93LFrfyqMWu9KyPgh">
            2003/04:K348
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0008.pdf"/>
          <p xml:id="i-Sn782eXfpGaJ9NW3ZK3sgn">
            2003/04:K348
          </p>
          <p xml:id="i-6Sm4fhShDpW3gNHwTM4swo">
            När ett sådant register byggs upp med mycket känslig information
            får det också ett bredare användningsområde än vad som från början
            var syftet. Det leder också till krav på och diskussion om hur
            man på andra sätt skall kunna nyttiggöra registrets uppgifter.
            Det kan gälla sociala myndigheters intresse av att spåra vad man
            definierar som framtida problemrisker, släktskap och predestination
            för brottslighet eller alkoholism med mera. Ingen bör utan en
            tydlig anledning tvingas lämna ifrån sig känslig personinformation
            av det enkla skälet att risken för missbruk alltid är betydande
            och risken för att ursprungliga användningsområden breddas alltid
            är stor. Den enskilda människans integritet måste vara utgångspunkten
            i all lagstiftning som berör ny teknik och ny kunskap. Det gäller
            i allra högsta grad när det gäller personens egen identifikation.
            Sverige får inte bli ett kontrollsamhälle där myndigheter har
            en insyn i den enskilde personens identitet och förutsättningar
            som går utöver det som den enskilde själv vet. Ytterligare ett
            problem är att det i dag finns så många register att det är svårt
            för personer som lever med skyddad identitet att verkligen få
            skyddet utsträckt till alla de register i vilka dessa personers
            uppgifter finns med eftersom det är svårt för myndigheterna att
            känna till alla register i vilka uppgifter skall skyddas. Det
            har t.ex. förekommit att män har hittat sina fruar eller sambor,
            som har fått skyddad adress till följd av misshandel e.d., via
            barnens klasslistor eller skolkataloger eller annat som är allmän,
            offentlig handling. Ett annat exempel är när Telia har lämnat
            ut adressuppgifter som är skyddade hos skattemyndigheten p.g.a.
            att det inte framgått att adressuppgifterna var skyddade. Mot
            bakgrund av vad som anförts ovan menar vi att det är viktigt att
            förutsättningarna för samkörning av myndigheters register samt
            möjligheterna att få tillgång till myndigheternas register i elektronisk
            form ses över och regleras.
          </p>
          <p xml:id="i-RY9wWyLBSwTf6k6ixqRZJh">
            5.3 SPAR
          </p>
          <p xml:id="i-P9bsGn64PsRkSoXDTfzyRh">
            Den omfattande datoriseringen hos svenska myndigheter, vår välutvecklade
            byråkrati och användningen av personnummer som sökbegrepp har
            gjort det möjligt att snabbt sammanställa uppgifter om enskilda
            som finns i de offentliga registren. Uppgifter om enskilda medborgare
            hämtas ur dessa register och säljs sedan av myndigheterna till
            företag genom Statens person och adressregisternämnd (SPAR). Att
            för kommersiella ändamål behandla personuppgifter som man inte
            kunnat underlåta att lämna till myndigheter är en kränkning av
            den personliga integriteten. Sådan behandling strider också mot
            EG-direktivet om behandling av personuppgifter. Mot bakgrund av
            direktivets uttalade syfte att stärka skyddet för den personliga
            integriteten anser vi att denna del av SPAR:s verksamhet inte
            är förenlig med direktivet och därför bör avvecklas.
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0009.pdf"/>
          <p xml:id="i-NdCLiWaaEkpdPNrhjU6Ujz">
            6 Integritetsskyddets framtida utformning
          </p>
          <p xml:id="i-EeNtCQGgMaeKAeFCqv15gW">
            Den tekniska utvecklingen går snabbare än vad som varit möjligt
            att förutse för de flesta. Den oro som i dag finns för att uppgifter
            skall missbrukas härrör inte i första hand från en oro för själva
            den automatiserade hanteringen av uppgifterna. Snarare härrör
            den från en rädsla att den nya tekniken skall missbrukas då allt
            fler har tillgång till datorer och nätverk etc. genom vilka man
            kan komma i kontakt med personuppgifter. Mot bakgrund av denna
            utveckling = framstår behovet av en allmän, &lt;teknikoberoende
            integritetslagstiftning som angeläget. Även om frågor som rör
            den personliga integriteten diskuteras i Sverige har det knappast
            förekommit någon mera ingående diskussion om grunderna för tillskapandet
            av en svensk personrätt. Det saknas både en samlad personrättslagstiftning
            och en skadeståndsregel som generellt reglerar angrepp mot den
            personliga integriteten. Därutöver saknas det också en särskild
            lagstiftning som förbjuder olovlig observation och fotografering
            av enskilda personer när dessa tror sig vara skyddade från integritetskränkningar.
            I de avvägningar som hittills gjorts i fråga om den enskildes
            behov av skydd för privatlivet har som regel samhällsintresset
            betonats framför den enskildes skyddsbehov. Det tydligaste uttrycket
            för detta är att Sverige saknar en generell personrättslagstiftning.
            I stället återfinns bestämmelser av betydelse för integritetsskyddet
            i internationella konventioner till vilka Sverige anslutit sig,
            i regeringsformen samt i skyddsregler i vanlig lag. Detta är inte
            tillräckligt. Sverige har genom EU-inträdet åtagit sig att uppfylla
            de åtaganden som följer av Europakonventionen, bl.a. att individen
            skall tillförsäkras skydd för den personliga integriteten. Vi
            menar att nu gällande lagstiftning inte uppfyller de krav som
            kan ställas till följd av Europakonventionen och EU-medlemskapet.
            En utgångspunkt i en diskussion angående integritetsskyddets utformning
            bör vara att bestämma var tyngdpunkten skall ligga när två motstående
            intressen kan sägas väga jämnt. I svensk lagstiftning har denna
            fråga hittills lösts från fall till fall. Behovet av en omfattande
            analys om grunderna för integritetsskyddets framtida utformning
            är stort. En central frågeställning i detta sammanhang är hur
            skyddet för den personliga integriteten skall utformas utan att
            begränsa medborgarnas yttrandefrihet och insyn i myndigheternas
            verksamhet och samtidigt ge betryggande vägledning för det framtida
            bruket av personuppgifter. En annan frågeställning är att den
            personliga integriteten inte alltid kan lämnas orubbad, men att
            intrång, antingen det sker frivilligt eller av tvång, bör utgöra
            undantaget och skyddet för integriteten därmed alltid är huvudregel.
            Ytterligare en frågeställning som måste beaktas är hur och av
            vem dylika avvägningar skall göras? Regeringen har tillsatt en
            parlamentarisk kommitté med uppgift att kartlägga, analysera och
            utvärdera sådan lagstiftning som berör den enskildes integritet.
            Kommittén har även fått i uppdrag att överväga behoven av att
            ändra och komplettera nuvarande lagstiftning på olika normgivningsnivåer
            till
          </p>
          <p xml:id="i-9sSEPK87ZCx9rCPpeheN6m">
            2003/04:K348
          </p>
          <pb facs="riksdagen-motions-pdf/data/200304/mot_200304_K_0348/mot_200304_K_0348-0010.pdf"/>
          <p xml:id="i-Fq4YmVXWTjeAL6zCbY7ej7">
            2003/04:K348
          </p>
          <p xml:id="i-L4nvqXSqnnx27Di4NuBdjA">
            10
          </p>
          <p xml:id="i-QMunFT5NafEMc9rrDEcUA5">
            skydd för den personliga integriteten. Vi finner den angivna
            inriktningen otillräcklig. Riksdagen har under ett flertal år,
            senast under våren 2002, behandlat frågor om den personliga integriteten.
            Riksdagen har vid dessa upprepade tillfällen uppmanat regeringen
            att snarast tillsätta en utredning med ett vidare uppdrag än den
            pågående utredningen. Detta har dock fortfarande inte gjorts,
            vilket är anmärkningsvärt. Vi anser fortfarande att kravet på
            en generell, teknikoberoende integritetsskyddslagstiftning skall
            bli föremål för en omedelbar utredning. I anslutning till detta
            bör även de processuella och skadeståndsrättsliga frågorna i TF
            och YGL ses över med syftet att stärka ställningen för den person
            som kränkts. Nuvarande brister i skyddet för privatlivet bör således
            till stor del kunna avhjälpas med en modern, teknikoberoende integritetsskyddslagstiftning.
            Detta utesluter inte att en sådan lagstiftning kan behöva kompletteras
            med en förstärkning av det nuvarande grundlagsskyddet och säkerhetsmässiga
            och praktiska åtgärder som på vissa områden kanske t.o.m. kan
            ersätta lagstiftningen. Vi menar att det är angeläget — inte minst
            med tanke på den snabba tekniska utvecklingen — att påskynda lagstiftningsarbetet.
            En utredning med denna breda inriktning bör därför snarast komma
            till stånd.
          </p>
          <p xml:id="i-XQK49Bih5QdXeNo4zG8PUL" type="date">
            Stockholm den 6 oktober 2003
          </p>
          <div xml:id="i-54hQSqfh5KTwWbmEVvYwYL" type="signatureBlock">
            <p who="i-Ay6zrjzeNnZpMAPRBGZ8tC" type="signature">
              Gunnar Hökmark (m)
            </p>
          </div>
          <p xml:id="i-SaVLeWdGXc221WqGa6KuoD">
            Henrik S Järrel (m) Nils Fredrik Aurelius (m) Hillevi Engström
            (m) Cecilia Magnusson (m) Bertil Kjellberg (m)
          </p>
        </div>
      </div>
    </body>
  </text>
</TEI>
