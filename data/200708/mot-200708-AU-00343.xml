<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00343">
  <teiHeader>
    <fileDesc>
      <titleStmt>
        <title>Utredning om strukturell diskriminering som följd av lagen om anställningsskydd</title>
        <author corresp="i-7MKpZ19NfCt1YZ3XeZaHk3">av Mauricio Rojas (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning om strukturell diskriminering som följd av lagen om anställningsskydd</title>
          <idno type="rdwebb">GV02A343</idno>
          <rs type="number">A343</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A343/text</ref>
          <ref type="dokument_url_html">http://data.riksdagen.se/dokument/GV02A343</ref>
          <ref type="dokumentstatus_url_xml">http://data.riksdagen.se/dokumentstatus/GV02A343</ref>
          <ref type="doc">http://data.riksdagen.se/fil/4EC32228-46B0-4005-B3E0-7D3F25E6D6BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Maxaz9BHceEuAKsBBEnxig" type="signed"/>
        <correspContext corresp="i-Maxaz9BHceEuAKsBBEnxig">
          <note type="signatory" corresp="i-7MKpZ19NfCt1YZ3XeZaHk3"/>
        </correspContext>
        <correspAction xml:id="i-RdZD34k9jLBJEoHDG4yNyz" type="referral">
          <date when="2007-10-16"/>
        </correspAction>
        <correspAction xml:id="i-YayvVuSk27BohUun2smdW8" type="dismissal">
          <date when="2007-10-16"/>
        </correspAction>
        <correspAction xml:id="i-XnUK9wycaHtBFFHNgCWuxy" type="numbering">
          <date when="2007-10-05"/>
        </correspAction>
        <correspAction xml:id="i-AW4WFrWP7vsFhxJfDTLRaw" type="submission">
          <date when="2007-10-04"/>
        </correspAction>
        <correspAction xml:id="i-U8YjUzjAyojC6gW6EKZbu3" type="transfer">
          <date when="2007-10-03"/>
        </correspAction>
        <correspAction xml:id="i-Ae9CdufSVnKr6bwwZrARTx" type="assigned"/>
        <correspContext corresp="i-Ae9CdufSVnKr6bwwZrARTx">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Cdqw9i37UZaW1Mautf9AAq" type="motBody">
        <div xml:id="i-Ttp9PvCQEFAJuXhGgBCrGh" type="motProposal" subtype="förslag">
          <head xml:id="i-P5qLpNABNJMZnwWtnhcz7M">
            Förslag till riksdagsbeslut
          </head>
          <p xml:id="i-WTLJ7wYywg2YQtoddq2NX9">
            Riksdagen tillkännager för regeringen som sin mening vad som
            anförs i motionen om behovet av att utreda eventuella diskriminerande
            effekter av vår nuvarande arbetsrätt i allmänhet och av turordningsreglerna
            i lagen om anställningsskydd i synnerhet.
          </p>
        </div>
        <div xml:id="i-Ri6Tq2ThNitRx66RHvvCW6" type="motContent">
          <head xml:id="i-89Rrm7sD3vFH4Uw9fDT8rd" type="h1">
            Motivering
          </head>
          <p xml:id="i-VV3FCKhVmbsEZVNQhKcoPa">
            En verkningsfull integrationspolitik bör syfta till att bryta
            de strukturer och förändra de attityder som hindrar människor
            av alla kategorier att delta i samhällslivet på lika villkor.
            Det handlar om de fördomar, den rädsla och den okunskap som gör
            att människor behandlas annorlunda bara för att de tillhör en
            viss etnisk grupp, har en speciell tro eller på annat sätt avviker
            från majoritetsnormerna. Men det handlar också om de strukturer
            i form av lagar och system som slår mot en viss grupp.
          </p>
          <p xml:id="i-C2Q1Q4W8C2P143V6aDEXkQ">
            Mycket tyder på att det idag pågår en omfattande bortsortering
            av människor med främmande ursprung på vår arbetsmarknad. Det
            handlar inte enbart om invandrare utan om de som uppfattas som
            annorlunda eller främmande, framför allt människor som kommer
            från länderna i tredje världen och som utseendemässigt, kulturellt
            eller på något annat sätt avviker från den svenska normen. Många
            vittnar om att det ofta räcker med minsta tecken på att inte vara
            etnisk svensk, eller åtminstone nordeuropé, för att inte ha en
            chans att bli kallad till en anställningsintervju. Detta är djupt
            motbjudande och destruktivt och kan inte längre tolereras.
          </p>
          <p xml:id="i-XbdqhC4bZwhzVfCKmTvmYs">
            Diskriminering finns emellertid inte bara i attityderna. Den
            finns också i de system som försvårar för vissa grupper att göra
            sig gällande på arbetsmarknaden och andra marknader. Det är vad
            som kallas strukturell diskriminering. En av de mest uppenbart
            diskriminerande reglerna på vår arbetsmarknad är den turordningsprincip
            vid avskedande som är central i vår nuvarande lag om anställningsskydd
            (LAS). Det är ett välkänt faktum att invandrade personer förlorade
            sina anställningar i mycket större omfattning än personer födda
            i Sverige under den djupa lågkonjunkturen som drabbade Sverige
            i början av 1990-talet. Detta har samstämmigt konstaterats av
            en rad olika forskare och belagts av SCB:s statistiska undersökningar.
            För andra tidsperioder har det också kunnat konstateras samma
            diskriminerande asymmetri. En betydande del av den invandrade
            befolkningen har på detta sätt kommit att fungera som ett slags
            arbetsmarknadsbuffert: De som kommer sist in i en hög konjunktur
            och lämnar vår arbetsmarknad först, så fort konjunkturen vänder,
            med konsekvenser som inte är svåra att förutse. Sist in först
            ut, så fungerar vår arbetsmarknad för många invandrade personer.
          </p>
          <p xml:id="i-7Uc28U43XD31hNrhay9cDa">
            Orsakerna till denna bekymmersamma utveckling har debatterats
            flitigt. Olika hypoteser har lanserats, exempelvis att det skulle
            handla om ren och skär diskriminering från arbetsgivarnas sida,
            men också hypotesen om att det skulle handla om en form av lagligt
            fastställd strukturell diskriminering har dryftats. I detta perspektiv
            är de forskningsrön som redovisades i Catharina Callemans rapport
            från 2003 Invandrarna, skyddet för anställningen och diskrimineringslagstiftningen
            (IFAU, rapport 2003:4) avgörande. Rappor tens syfte var att diskutera
            arbetsrättens roll för utrikes födda arbetstagares möjligheter
            att behålla sina anställningar och färdigställdes av Institutet
            för arbetsmarknadspolitisk utvärdering på uppdrag av Integrationsverket.
          </p>
          <p xml:id="i-JQrK9hCGResFmnSWLsnTa7">
            Studiens empiriska undersökning bekräftar det man redan visste,
            det vill säga att vid avskedande förlorar de utrikes födda arbetstagare
            sina anställningar i betydligt högre grad än personer födda i
            Sverige. Det intressanta är förklaringen till varför detta inträffar,
            särskilt för personer med tillsvidare­anställning. Studiens slutsatser
            i detta avseende är följande:
          </p>
          <list xml:id="i-TQnKDZcy77BBBrfRPsKeTo" style="ul">
            <item xml:id="i-27mPuPCGwrZBmeL3BqqSxY">
              Ingen attitydmässig diskriminering kunde beläggas som orsak till
              de utrikes födda arbetstagarnas utsatthet. Alla orsaker som studien
              kunde peka på var av strukturell karaktär.
            </item>
            <item xml:id="i-KKsZkFVWLGeDXvtXC6UNRx">
              Lagen om anställningsskydd i kombination med de områden de utrikes
              födda arbetade inom spelade en central roll för att förklara de
              utlandsföddas sårbarhet.
            </item>
            <item xml:id="i-HBmJX15WmN3U61ZMzq58Ae">
              Detta gällde särskilt då principen om sist in först ut verkade
              med full kraft, det vill säga i arbetsområden där särskilda kompetenskriterier
              inte var viktiga eller ifall inga avtalsturlistor upprättades.
              Dessa områden där anställningstiden gavs stor betydelse vid uppsägningar
              eftersom inga större krav på yrkeskvalifikationer ställdes var
              just arbetsområdena med många arbetstagare födda i utlandet.
            </item>
            <item xml:id="i-2YSkeGQfoe2JzDJaV9fk8G">
              Det finns starka indikationer på att invandrade arbetstagare
              i stort sett gynnades när denna strikta turordningsregel frångicks.
            </item>
          </list>
          <p xml:id="i-WdAYRwsC519owpZEHnQEyp">
            Dessa resultat visar tydligt att LAS har effekter som inte var
            avsedda när lagen stiftades och som systematiskt diskriminerar,
            särskilt genom principen om sist in först ut, en mycket utsatt
            grupp i vårt samhälle. Senare forskning har inte motsagt dessa
            forskningsrön. Med tanke på de integrationsproblem som Sverige
            brottas med är detta en ytterst allvarlig följd av LAS. En grundlig
            utredning om dessa diskriminerande effekter är därför brådskande
            i syfte att, om förekomsten av strukturell diskriminering som
            följd av LAS ännu en gång bekräftas, föreslå de ändringar i vår
            nuvarande arbetsrätt som kan råda bot på sådana effekter.
          </p>
          <p xml:id="i-9oh3GmNeQF1pUmNzTzYf8V">
            Riksdagen bör ge regeringen till känna vad som ovan anförs om
            behovet av att utreda eventuella diskriminerande effekter av vår
            nuvarande arbetsrätt i allmänhet och av turordningsreglerna i
            lagen om anställningsskydd i synnerhet.
          </p>
        </div>
        <div xml:id="i-B9WgEn1HRD9bpj3LUTXNvk" type="signatureBlock">
          <list xml:id="i-R9VMChRNWjKRRsCvq38MaU">
            <item xml:id="i-EABqQErkRMcr2Vw1dCzet1" who="i-7MKpZ19NfCt1YZ3XeZaHk3" type="signature">
              Mauricio Rojas (fp)
            </item>
          </list>
        </div>
      </div>
    </body>
  </text>
</TEI>
