<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-LU-00213">
  <teiHeader>
    <fileDesc>
      <titleStmt>
        <title>Bostads- och fritidshusarrende</title>
        <author corresp="i-2xzcr3nLPgka3s5j7pZ98N">av Ingegerd Saarinen m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostads- och fritidshusarrende</title>
          <idno type="rdwebb">GS02L213</idno>
          <rs type="number">L213</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GS02L213/text</ref>
          <ref type="dokument_url_html">http://data.riksdagen.se/dokument/GS02L213</ref>
          <ref type="dokumentstatus_url_xml">http://data.riksdagen.se/dokumentstatus/GS02L213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-APELvxGf3JYiSTi4k8E9SN</idno>
            <name>Mona Jönsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-WBsZfhYB4L6D3cVQWLdu18</idno>
            <name>Leif Björnlod</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EzzFP5woggysdvcUHMKuPw" type="signed"/>
        <correspContext corresp="i-EzzFP5woggysdvcUHMKuPw">
          <note type="signatory" corresp="i-2xzcr3nLPgka3s5j7pZ98N"/>
          <note type="signatory" corresp="i-APELvxGf3JYiSTi4k8E9SN"/>
          <note type="signatory" corresp="i-WBsZfhYB4L6D3cVQWLdu18"/>
        </correspContext>
        <correspAction xml:id="i-FcypPkhxdtpTFZiGTRjLjm" type="referral">
          <date when="2004-10-14"/>
        </correspAction>
        <correspAction xml:id="i-H1QFRTRCXG1hRTpVbW3ggW" type="dismissal">
          <date when="2004-10-14"/>
        </correspAction>
        <correspAction xml:id="i-4zxgaBQ6jprYrh4dB4SrDS" type="submission">
          <date when="2004-10-05"/>
        </correspAction>
        <correspAction xml:id="i-73fZwgDwof5bTnStVNLXAE" type="assigned"/>
        <correspContext corresp="i-73fZwgDwof5bTnStVNLXAE">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_L_213/mot_200405_L_213-0001.pdf"/>
      <pb facs="riksdagen-motions-pdf/data/200405/mot_200405_L_213/mot_200405_L_213-0001.pdf"/>
      <div xml:id="i-9mwTAv9Xa1VggF3GUYoiz3" type="motHeader">
        <div xml:id="i-3hPTfYgHLMY5JGijsQGRTZ" type="motTitle"/>
        <div xml:id="i-9Tjz4ibDm3K69bMLsiXwp6" type="motSubmissionInfo"/>
      </div>
      <div xml:id="i-4VymFSa6vcyzQuQq3653Aq" type="motBody">
        <div xml:id="i-9rbS1ejwnqSFa19CHKSHQn">
          <p xml:id="i-SmMk2sMLxDhSorwZL5hXRv">
            2004/05 mnr: L213 pnr: mp702
          </p>
          <p xml:id="i-BSdnyJcJRdVwoTcDhe7c7k">
            Motion till riksdagen 2004/05:L213
          </p>
          <p xml:id="i-YRmSA9Ti7vrCsLX4zusb26">
            av Ingegerd Saarinen m.fl. (mp)
          </p>
          <p xml:id="i-KqnsThMMRbQoGsYVVTK7Xh">
            Bostads- och fritidshusarrende
          </p>
          <p xml:id="i-386sH7jne3xGZx2LaY9yBy">
            Förslag till riksdagsbeslut
          </p>
          <p xml:id="i-6cKsHaXPDEh6oEzno7Q3Vq">
            Riksdagen tillkännager för regeringen som sin mening vad i motionen
            anförs om behovet av en utredning av arrendereglernas utformning,
            vari särskilt skall beaktas regelverkets ändamålsenlighet och
            språkliga utformning, arrendeavgifternas = storlek och = fastighetsägarens
            inlösensvillkor.
          </p>
          <p xml:id="i-8YcdLRqmkCGN37ZyJiud6C">
            Inledning
          </p>
          <p xml:id="i-K8mYmhL3uaan8PYE2ufdbq">
            I landet finns uppskattningsvis 100 000 bostäder där byggnad
            och mark befinner sig i olika ägares händer. Flertalet av dessa
            upplåtelser utgörs av bostadsarrendeupplåtelser. En rad ändringar
            i bostadsarrendelagstiftningen under 1900-talet har medfört en
            successiv = stärkning «av - arrendatorns = ställning. Arrendelagstiftningen
            har kommit att bli tvingande till arrendatorns förmån. Innan dess
            ingicks arrendeavtalen på lång tid, ofta 50 år, och till låga
            arrendeavgifter. Det därefter införda starka besittningsskyddet
            och förlängningsrätten har medfört att jordägarens ställning väsentligen
            försämrats. Det är nästintill omöjligt för jordägaren att få ett
            arrendeavtal uppsagt och att återfå besittningen till marken.
            Inlösenersättningen vid återtagande bestäms många gånger till
            så orimliga belopp att jordägaren i praktiken inte har råd att
            återta arrendestället. Tvister uppstår om avgiftens storlek vid
            förlängning. Många gånger beslutar de rättsliga instanserna om
            avgiftsnivåer på alltför låga nivåer för att jordägaren skall
            kunna anses kompenserad för sin upplåtelse.
          </p>
          <pb facs="riksdagen-motions-pdf/data/200405/mot_200405_L_213/mot_200405_L_213-0002.pdf"/>
          <p xml:id="i-8WwCN7cjHZ1nEg7qLxG4yy">
            2004/05:L213
          </p>
          <p xml:id="i-BgrJTuDgsgKbNfpPNWWSne">
            Arrendeavgiften
          </p>
          <p xml:id="i-UVC5DBQd3bdfUPQ7mxG7Gg">
            Parterna bestämmer sinsemellan arrendeavgiftens storlek vid avtalsingåendet.
            Avtalet skall omfatta viss tid, minst fem år, eller arrendatorns
            livstid. Vid en eventuell förlängning därefter skall arrendeavgift
            utgå med skäligt belopp. Kan parterna inte enas om arrendeavgiftens
            storlek prövas densamma av arrendenämnden i första hand, efter
            klander prövas frågan av fastighetsdomstol. Arrendeavgiften skall
            då bestämmas så att den kan antas motsvara arrenderättens värde
            med hänsyn till arrendeavtalets innehåll och omständigheter i
            övrigt. Särskilda svårigheter att enas om en ny marknadsmässig
            arrendeavgift uppstår när långvariga arrendeupplåtelser skall
            förlängas, enär dessa kan behöva höjas markant för att kompensera
            jordägaren för t.ex. inflationen och taxeringsvärdet (och därpå
            följande fastighetsskatt). Flera företrädare för jordägarintresset
            anser att arrendenämnderna tenderar att besluta om alltför låga,
            icke marknadsmässiga, avgifter av hänsyn till arrendatorns intresse.
            Avgifterna täcker stundom inte ens den fastighetsskatt jordägaren
            har att erlägga i anledning av markinnehavet. Arrendenämndernas
            praxis vad gäller avgiftsnivåerna samt nivåernas konsekvenser
            för jordägaren bör utredas. Visar det sig att nivåerna medför
            ohållbara konsekvenser för jordägaren bör åtgärder vidtas. Det
            måste rimligen vara så att jordägaren inte skall förlora ekonomiskt
            på en arrendeupplåtelse. Särskilt med hänsyn till jordägarens
            svårigheter att få arrendeförhållandet att upphöra.
          </p>
          <p xml:id="i-2iUBg8enj88UaQ5HdTRCLV">
            Återtagande av arrendestället — inlösen och dess beräkning
          </p>
          <p xml:id="i-3LU34Gf43aQf1j9qCcubFu">
            I 10 kap 7 8 2 st jordabalken finns regler om hembud till jordägaren.
            Genom att betala arrendatorn lösen kan jordägaren förhindra att
            marken upplåtes vidare eller att arrendet hamnar hos en person
            som jordägaren inte vill ha som arrendator. Ersättningsskyldigheten
            innebär att jordägaren skall erlägga en skälig ersättning för
            arrenderättens värde. Ersättningen kan även avse byggnad eller
            anläggning som arrendatorn uppfört på arrendestället, s.k. överloppshus.
            Kan parterna inte enas om lösesumman «avgör fastighetsdomstolen
            frågan såsom första instans. Jordägarens ställning är svag vid
            hembud, enär inlösen skall ske med skälig ersättning för arrenderättens
            värde samt överloppshus. Vad som avses med skälig ersättning framgår
            inte av lagtexten. Prejudikat på området saknas och frågan har
            inte rönt någon större uppmärksamhet i doktrinen. Enligt fd hyresrådet
            Stig Synnergren m.fl. (Advokaten nr 3 årg 2000) har i praxis framkommit
            två uppfattningar om hur ersättningen skall beräknas. Det som
            kan kallas ”hovrättsmodellen” utgående från Göta hovrätts dom
            (DT 144) 1978-11-16 i mål T 63/78 samt det som kan kallas ”tingsrättsmodellen”
            (som har tillämpats av flera tingsrätter t.ex. Linköpings tingsrätt).
            Märk väl att
          </p>
          <pb facs="riksdagen-motions-pdf/data/200405/mot_200405_L_213/mot_200405_L_213-0003.pdf"/>
          <p xml:id="i-9jurGT6dxy75K17GhVRbsk">
            ingen av domarna har prejudikatstatus. Enligt hovrättsmodellen
            skall ersättningen beräknas utifrån värdet på den allmänna marknaden
            av arrendatorns byggnader och andra anläggningar samt rätten att
            nyttja det arrenderade området. Hovrätten uttalade att marknadsvärdet
            i princip bör bestämmas på grundval av en utredning om ortens
            prisnivåer på jämförbara objekt. Enligt tingsrättsmodellen skall
            arrenderättens värde beräknas — om det öreligger ett övervärde
            — utifrån skillnaden mellan utgående avgift och den avgift, som
            marknaden är beredd att betala. Om den utgående avgiften är t.ex.
            4 000 kr/år men en marknadsmässig avgift kan uppskattas till 6
            000 kr/år öreligger ett överskjutande belopp. Vidare skall hänsyn
            tas till det antal år som kvarstår av den pågående arrendetiden.
            (Dessutom ingår diskontering m.m.) Beloppet för inlösen av byggnader
            och andra anläggningar kan enligt tingsrättsmodellen beräknas
            enligt två principer, marknadsvärdet eller produktionsvärdet.
            Det första liknar hovrättsmodellen frånsett att hovrätten aborerar
            med arrenderättsvärdet och byggnadsvärdet tillsammans, medan de
            båda beräknas separat i tingsrättsmodellen. Används produktionskostnadsprincipen
            skall arrendatorn endast ersättas för de faktiska kostnader denne
            lagt ned på byggnader m.m. Ovanstående visar att rättsläget är
            synnerligen oklart. Det är för det första oklart huruvida någon
            egentlig praxis ens kan anses etablerad. För det andra visar Synnergrens
            m.fl. redogörelse för de två förekommande beräkningsmodellerna
            — varav den ena till viss del innehåller två olika beräkningsmodeller
            i sig själv — att den praxis som står att finna efter idogt sökande
            i varje fall inte är entydig och klar. Rättsläget är sådant att
            en utredning synes nödvändig, särskilt i anledning av att de olika
            beräkningsmodellerna leder till olika resultat (olika ersättningsbelopp).
            Det är inte acceptabelt i ett rättssamhälle att parterna är utlämnade
            till ett dylikt godtycke. Det är inte rimligt, förutsägbart och
            rättssäkert = att ersättningsbeloppets storlek är så starkt avhängigt
            av rättens val av analysmetod. Ovanstående påvisar att arrenderättens
            värde vid en rättslig prövning kan komma att bestämmas till en
            nivå som motsvarar marknadsvärdet för byggnad och läge. Det är
            rimligt att jordägaren ersätter av arrendatorn uppförda och bekostade
            byggnader, men det är föga rimligt att jordägaren skall betala
            för värden baserade på uppskattningar som utgår ifrån läge och
            likartade objekt. Konsekvensen blir i praktiken att jordägaren
            betalar för den mark som vederbörande redan äger. Ett ägande som
            i sin tur är baserat på någon form av överlåtelse, t.ex. köp.
            Vidare kan påpekas att jordägarens situation vid tillämpningen
            av tingsrättsmodellen vid bestämmandet av arrenderättens värde
            kan påverkas av en av arrendenämnden tidigare beslutad arrendeavgift.
            Det sista liknar en moment 22-situation. En för låg avgift (beslutad
            av arrendenämnden) som medför att arrendet för jordägaren ter
            sig olönsamt kan leda till en högre ersättning för arrenderätten
            vid en eventuell inlösen. Det man förlorade på karusellen fick
            man betala igen på gungorna.
          </p>
          <p xml:id="i-BPWAKi47rJmVGh5Xz5cxmS">
            2004/05:L213
          </p>
          <pb facs="riksdagen-motions-pdf/data/200405/mot_200405_L_213/mot_200405_L_213-0004.pdf"/>
          <p xml:id="i-95FshCPg5uTU5LsuRoEfQv">
            2004/05:L213
          </p>
          <p xml:id="i-4wmsHHJHF3LtVQZPofuLCS">
            Regelverkets utformning
          </p>
          <p xml:id="i-MsvakCS9sFi5eXK4C4bk6z">
            Utskottet har tidigare konstaterat att ifrågavarande rättsregler
            är tämligen svårtolkade och allt annat än lätta att ta till sig.
            Behovet av mer lättbegripliga regler har även påpekats i de remissvar
            som tidigare behandlingar föranlett. Med hänsyn till att parterna
            förfogar över avtalsvillkoren vid avtalets ingående samt vid ändringar
            av detsamma är detta otillfredsställande. Parterna bör rimligtvis
            båda två vara fullt på det klara med konsekvenserna av det avtal
            de avser att ingå, ofta över en längre tidsperiod. Lättbegripliga
            regler bör leda till bättre bostadsarrendeavtal, som i sin tur
            får antas medföra att antalet tvister hos arrendenämnden och fastighetsdomstolen
            minskar. Fråga är trots allt om ett förhållande av många gånger
            mycket stor betydelse för de inblandade, både vad avser ekonomiska,
            sociala och psykiska faktorer. Oklarheter och otydligheter kan
            inte gagna någon. Inflikas kan att såväl jordägaren som arrendatorn
            kan gå sin rätt förlustig på grund av att de inte agerat på rätt
            sätt och inom de tidsrymder som regelverket uppställer. Jordägaren
            kan försitta uppsägningsmöjligheter. Arrendatorn kan få arrenderätten
            förverkad om denne t.ex. överlåter arrendet till annan som jordägaren
            inte skäligen kan låta sig nöjas med. Hembudsformulering och svaret
            på detsamma kan leda till problem och komplikationer som en eller
            båda parterna inte åsyftade. Rättsutvecklingen har sedan en längre
            tid varit inriktad på att stärka arrendatorns rätt. Bostadssociala
            skäl kan tala för detta. Skäl talar dock för att även jordägarens
            intresse måste beaktas. En fullgod boendesituation och bostadsarrendets
            utveckling såsom arrende- och boendeform förutsätter att båda
            parter är tillfreds med arrendeförhållandet samt att de är väl
            insatta i sina rättigheter och skyldigheter. Skäl saknas därför
            för att med hänvisning till arrendatorns intresse motverka att
            regelverkets utformning ses över, inbegripet att avvägningen mellan
            arrendatorsintresset och jordägarintresset justeras ifall en utredning
            skulle påvisa orimliga eller oskäliga konsekvenser för någon av
            parterna.
          </p>
          <p xml:id="i-66s28mXjtyb3JHdMYNjwVu" type="date">
            Stockholm den 22 september 2004
          </p>
          <p xml:id="i-Ek1Z68HCbnyweUeCDvtGJi" type="signatureBlock">
            Ingegerd Saarinen (mp) Mona Jönsson (mp) Leif Björnlod (mp)
          </p>
        </div>
      </div>
    </body>
  </text>
</TEI>
