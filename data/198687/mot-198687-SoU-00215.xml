<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00215">
  <teiHeader>
    <fileDesc>
      <titleStmt>
        <title>Åtgärder mot missbruk W86/87:So215</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot missbruk W86/87:So215</title>
          <idno type="rdwebb">GA02So215</idno>
          <rs type="number">So215</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So215/text</ref>
          <ref type="dokument_url_html">http://data.riksdagen.se/dokument/GA02So215</ref>
          <ref type="dokumentstatus_url_xml">http://data.riksdagen.se/dokumentstatus/GA02So215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GXamp9AmvurivEJCG8WzEz" type="signed"/>
        <correspContext corresp="i-GXamp9AmvurivEJCG8WzEz">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_215/mot_198687_so_215-001-001.pdf"/>
      <div xml:id="i-StyiYSmMR47TWiNtpLctb2" type="motHeader">
        <div xml:id="i-XfonLgEfeTZqZyprnxeFgA" type="motTitle"/>
        <div xml:id="i-a7o3VTViVnjMUT26yZ3ZU" type="motSubmissionInfo"/>
      </div>
      <div xml:id="i-8pUugUt5M3viKmCT3rrzDw" type="motBody">
        <div xml:id="i-DMWW2EFCoNnfgnmKjEARgg">
          <pb facs="riksdagen-motions-pdf/data/198687/mot_198687_so_215/mot_198687_so_215-001.pdf"/>
          <p xml:id="i-DSJz2uVErH5EtAPQv6qrvn">
            Motion till riksdagen
          </p>
          <p xml:id="i-UHTiTZGotZdphSX9K3Zxtm">
            1986/87:S0215
          </p>
          <p xml:id="i-T9EUvoQchV361pTw6uqz4a">
            Bengt Westerberg m. fl. (fp) Åtgärder mot missbruk
          </p>
          <p xml:id="i-MveLfHPj6XVasavavftrhf">
            Drogmissbruket för med sig ett enormt lidande, fysiskt och psykiskt,
            för den enskilde missbrukaren och hans omgivning. Därtill kommer
            att mycket betydande kostnader inom socialtjänsten, sjukvården
            och rättsapparaten är direkt eller indirekt betingade av drogmissbruket.
            Ingen accepterar drogmissbruk men ändå har vi vant oss så vid
            denna företeelse, att det är svårt att föreställa sig vilket lidande
            och vilka kostnader vi skulle besparas om drogmissbruket radikalt
            minskade. Vi skulle få resurser att utveckla välfärden. Vi skulle
            kunna minska köerna tillt. ex. höftleds- och ögonoperationer,
            om inte så många sjuksängar upptogs av skador eller sjukdomar
            som var direkt eller indirekt orsakade av alkohol och/eller narkotika.
            Vi skulle behöva färre poliser och kunna riva några fängelser.
            Vi skulle få ett samhälle som var tryggare, där fler kvinnor skulle
            slippa känna ångest inför varje helg, där fler barn kunde känna
            harmoni i hemmen och där äldre inte behövde känna rädsla för att
            vistas ute efter mörkrets inbrott. Minskar vi drogmissbruket får
            vi ett bättre samhälle.
          </p>
          <p xml:id="i-Hmcn6bdTaLkeFd6XPGRQrR">
            Alkohol
          </p>
          <p xml:id="i-Bgx4vMeJ6MoKr6rcZkEPW9">
            Efter en lång följd av år med ständigt stigande alkoholkonsumtion
            bröts utvecklingen i slutet av 1970-talet. Sedan 1976 har den
            registrerade försälj- ningen sjunkit med ca 20 20. Den största
            delen av konsumtionsminskningen inträffade dock under perioden
            fram t.o.m. 1981. Förändringarna sedan dess har varit små. Under
            1986 steg Systembolagets försäljning, vilket kan förklaras bl.
            a. med att priserna inte höjdes i takt med inflationen. Många
            faktorer torde ha medverkat till utgången, inte minst den ekono-
            miska utvecklingen. Mycket talar emellertid för att en annan viktig
            del av förklaringen till trendbrottet är att de alkoholpolitiska
            beslut som riksdagen fattade 1977 gav avsedd effekt i minskad
            totalkonsumtion. Det delbeslut som i första hand kan förmodas
            ha bidragit till konsumtionsminskningen är den aktivare prispolitik
            som genomfördes med början 1977. Så långt man vet är priset på
            alkohol ett av de effektivaste instrument som står till förfogande
            för att påverka konsumtionsnivån. Det finns också vetenskapliga
            belägg för att mellanölets avskaffande klart minskade den totala
            alkoholkonsumtionen. De alkoholpolitiska besluten 1977 innehöll
            också andra inslag som kan ha bidragit till sänkt totalkonsumtion.
            Särskilt bör uppmärksammas betydelsen av att den med statsmedel
            stödda informationen i alkoholfrågor enligt
          </p>
          <p xml:id="i-PnK15Fv1RkxXtZV5oBmSzi">
            1 Riksdagen 1986/87. 3 saml. Nr So215
          </p>
          <p xml:id="i-EJJJhQAqoUg934ekgQQR1S">
            Mot. 1986/87:S0215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-002.pdf"/>
          <p xml:id="i-7xSCkecGrN5fsQJABk9Mtn">
            riksdagens beslut klarare än tidigare skall framhålla de risker
            som är förknippade med allt bruk av alkohol, inte bara med missbruk.
            Troligen har också riksdagsbeslutets betoning av vikten av påverkan
            och förändringar i den allmänna inställningen till alkoholbruk
            — främst kanske framhållandet av helnykterhetens värde och kravet
            på att vissa sektorer av samhällslivet under alla förhållanden
            måste hållas fria från alkohol — bidragit till den förändrade
            inställning till alkoholproblemen i stort i vårt samhälle som
            kunnat konstateras under de senaste åren. Ett faktum är i alla
            händelser att alkoholproblemen under de sista åren av 1970-talet
            och särskilt de första åren av 1980-talet på ett markant sätt
            ägnats större uppmärksamhet än vad som tidigare varit vanligt.
            Tyvärr har en viss avmattning av intresset för alkoholfrågor i
            den allmänna debatten noterats under de senaste åren. Det är också
            allvarligt att ungdomars attityder till alkohol tycks bli mer
            positiva. För några år sedan gick utvecklingen i motsatt riktning.
          </p>
          <p xml:id="i-ETgnqgSUSxKtNy8nYjJyqi">
            Samband bruk —missbruk
          </p>
          <p xml:id="i-56QdiFYmr53vvmARQBhtT5">
            Det finns starka humanitära, sociala och ekonomiska skäl att
            fortsätta pressa tillbaka totalkonsumtionen. Det finns ett klart
            samband mellan bruket av alkohol och missbruket. En lägre totalkonsumtion
            leder till färre alkoholska- dade. Omvänt innebär en höjd totalkonsumtion
            en acceleration av missbruk och skador. Av naturliga skäl sker
            minskningen av missbruk och alkoholskador med viss eftersläpning.
            Ett lägre antal alkoholskadade kommer att bli uppenbart först
            några år efter det att totalkonsumtionen gått ned. Att sambandet
            finns är dock ostridigt. I en rapport till hälso- och sjukvårdsnämnden
            i Stockholms läns landsting konstaterar Ingvar Andersson, Anders
            Romelsjö och Gunnar Ågren att den alkoholrelaterade vårdkonsumtionen
            liksom den alkoholrelaterade dödlig- heten är betydande. Utredarna
            konstaterar dock att såväl den alkoholrelate- rade vårdkonsumtionen
            som dödligheten minskat under senare år samtidigt som Systembolagets
            försäljning av alkohol minskat. Det finns även andra undersökningar
            som tyder på att omfattningen av en del alkoholskador har minskat
            sedan mitten v 1970-talet. Detta gäller t. ex. dödligheten i skrumple-
            ver. Den typ av alkoholskador som mest drabbar dem som har den
            allra högsta konsumtionen tycks dock inte ha minskat påtagligt.
            Internationell alkoholforskning har slagit fast att om den totala
            alkohol- konsumtionen ökar så ökar också antalet storkonsumenter.
            Om den totala alkoholkonsumtionen fördubblas leder detta till
            att antalet storkonsumenter fyrdubblas. Någon liknande formel
            för minskningen av antalet storkonsumenter när totalkonsumtionen
            minskar har alkoholforskarna inte preciserat. Det finns dock skäl
            att anta att minskningen går avsevärt långsammare än ökningen
            av storkonsumenter. Det stora tryck på sjukvården som alkoholskadorna
            utgör kan antas vara effekter av den höga alkoholkonsumtionen
            under 1960-talet och början av 1970-talet i kombination med alkoholdebut
            vid låg ålder. Några säkra vetenskapliga undersökningar om hur
            lång tid det tar innan ett
          </p>
          <p xml:id="i-5uPJrjK82qrtqTAbgxV1hi">
            Mot. 1986/87 So215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-003.pdf"/>
          <p xml:id="i-8cxMJnDn8WMGordYwfJw12">
            alkoholberoende utvecklas finns inte. Normalt talar man om att
            det tar mellan tio och femton år att grundlägga ett alkoholberoende.
            När det gäller skolungdom har skolläkare påvisat att ett beroende
            kan utvecklas under betydligt kortare tid. Om man använder tio
            år som riktmärke innebär detta att vi fortfarande under några
            år kommer att få behålla ett kraftigt tryck på sjukvården som
            en följd av den höga alkoholkonsumtionen under början på 1970-talet
            och som kulminerade 1976. I detta sammanhang kan noteras att det
            är en utbredd uppfattning i Sverige att vi skulle ha större alkoholproblem
            än länder där det är betydligt enklare att komma över alkoholdrycker.
            Detta är dock en myt. I typiska vinländer som t.ex. Frankrike,
            Spanien och Italien är genomsnittskonsumtionen ungefär dubbelt
            så hög som i Sverige. I Danmark är konsumtionen ca 50 9c högre.
            Undersökningar visar också att skador som t. ex. skrumplever är
            betydligt vanligare i dessa länder. Alkoholskadornas belastning
            på t. ex. den franska sjukvården har bedömts vara betydligt högre
            än i Sverige. På senare tid har forskarrapporter om alkoholskador
            givit upphov till en ökad debatt även i Danmark.
          </p>
          <p xml:id="i-FfcVp1NHLCpB9hYuMX4DYc">
            Restriktioner och förebyggande åtgärder
          </p>
          <p xml:id="i-Rbn79yYeVqmMF7RJCwjVEd">
            Uppgifterna om hembränningens omfattning varierar starkt. Det
            är angelä- get att söka få ett bättre grepp om denna fråga. Ansvariga
            myndigheter bör vidare i olika sammanhang göra klart att hembränning
            är ett allvarligt brott och att allt görs för att beivra förekomsten.
            Regeringen bör överväga vilka åtgärder som bör vidtas för att
            skärpa övervakningen av och påföljderna för olovlig tillverkning
            av alkoholdrycker. I den allmänna debatten hävdas ofta att hembränning
            ökar då den registrerade alkoholkonsumtionen sjunker. Även om
            det inte finns någon saklig grund för att tro att den oregistrerade
            konsumtionen stiger i samma grad som den registrerade sjunker,
            vore det önskvärt med en ökad kunskap om den oregistrerade konsumtionens
            utveckling. Detta är angeläget både för att upprätthålla alkoholpolitikens
            trovärdighet hos allmänheten och dess effektivitet för att minska
            totalkonsumtionen. Även den starkt expanderande handeln med snabbviner
            utgör ett alkohol- politiskt problem. Den totala alkoholmängd
            som framställs genom hemtill- verkat vin torde ligga i samma storleksordning
            som för hembränningen. Riksdagen som vid upprepade tillfällen
            behandlat frågan har också avvisat förslag till lagstadgat förbud
            mot försäljning. Regeringen bör därför övervä- ga andra åtgärder
            som är ägnade att stävja de problem som är förknippade med snabbvinsatser.
            En tänkbar åtgärd är att införa reklam- och marknads- föringsförbud
            mot snabbvinsatser. Ett växande problem synes också försäljningen
            av teknisk sprit vara. Enkäter som gjorts inom RIA-byråernas verksamhet
            har gett vid handen att konsumtionen av T-sprit har ökat kraftigt.
            Det är naturligtvis oacceptabelt från många utgångspunkter att
            dessa produkter används som berusningsme- del. Regeringen bör
            därför i samråd med producenterna söka få till stånd en
          </p>
          <p xml:id="i-T2nko7g8QbFqRK7FeQq7vG">
            1" Riksdagen 1986/87.3 saml. Nr S0o215
          </p>
          <p xml:id="i-Rmw2M3DQppdXXh12bJj7dr">
            Mot. 1986/87 So215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-004.pdf"/>
          <p xml:id="i-LFDJqDmbLfjpRyHa9E3KKf">
            produktutveckling, som gör den tekniska spriten som säljs vid
            bl.a. bensinstationer oanvändbar som berusningsmedel. Avvägningen
            i alkoholpolitiken mellan restriktioner och förebyggande åtgärder
            är mycket viktig. En allmän strävan bör vara att i största utsträckning
            koncentrera åtgärderna till förebyggande insatser. Åtgärder av
            restriktionskaraktär bör ses som uttryck för en önskan att alkoholpolitiken
            skall genomföras med konsekvens och inte så att vissa inslag i
            den motverkar dess huvudsakliga inriktning. Också dessa åtgärder
            har till främsta uppgift att förebygga en sådan alkoholkonsumtion
            som direkt bidrar till att öka missbruk och skador. De alkoholpolitiska
            instrument som står till förfogande bör användas med större konsekvens
            än hittills. Skulle det efter någon tid av sådan mera konsekvent
            tillämpning av den beslutade alkoholpolitiken visa sig att resultatet
            inte blir en avsevärd bestående minskning av den nuvarande alltför
            höga alkoholkonsumtionen, bör mer långtgående åtgärder kunna sättas
            in. Sådana åtgärder skall även de syfta till att effektivt begränsa
            langningen och försvåra inköp för personer som behöver hjälp och
            vård att undkomma sitt alkoholberoende. Det finns också skäl att
            erinra om att en avgörande orsak till de allvarliga medicinska
            skadorna är den mycket stora snedfördelningen av alkoholkon- sumtionen.
            Ungefär 10 20 av konsumenterna svarar för cirka halva alkoholkonsumtio-
            nen. De som inte längre kan kontrollera sin alkoholkonsumtion
            måste få hjälp med sitt problem. En sådan åtgärd är att minska
            tillgängligheten. Restriktioner som kan kännas besvärande för
            normalkonsumenten är alltså ett sätt att solidariskt ställa upp
            för missbrukaren. Förståelsen från allmänhetens sida för åtgärder
            i syfte att minska totalkonsumtionen och därmed förebygga både
            missbruk och skador har ökat. Som exempel på detta kan nämnas
            uppslutningen kring de kampanjer som genomförts under ledning
            från socialdepartementet och medverkan från ett mycket stort antal
            frivilliga organisationer och folkrörelser. Detta gäller såväl
            kampanjen mot langning till ungdom som den mer brett upplagda
            antidrogkampanj som följde på denna. Under de senaste åren har
            tanken på mer långtgående åtgärder för att begränsa alkoholkonsumtionen
            aktualiserats, bl. a. genom en speciell kam- panj för ransonering
            av alla alkoholinköp. Regeringen lät år 1981 utreda de tekniska
            förutsättningarna för registrering och ransonering (Ds S 1981:22).
            Denna utredning visade att det är möjligt att utan alltför tekniskt
            komplicera- de system till rimliga kostnader åstadkomma såväl
            registrering som ransone- ring. Detta synes kunna ske utan att
            problem avseende den personliga integriteten behöver uppstå. Om
            samhället med nuvarande instrument inte lyckas bryta alkoholberoen-
            det i denna socialt och medicinskt utsatta grupp måste statsmakterna
            vara beredda att pröva också andra åtgärder.
          </p>
          <p xml:id="i-NHeamThSw8QUJc9WaCMu8W">
            Mot. 1986/87 So215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-005.pdf"/>
          <p xml:id="i-2iMpyGY2PR1CJyb32oXfHb">
            Preciserat mål
          </p>
          <p xml:id="i-2TzaD39fypUJ1AVYVJzpSA">
            Riksdagsbeslutet om alkoholpolitiken 1977 innebar att samhället
            för första gången formulerade en målsättning för den svenska alkoholpolitiken.
            Målsättningen innebar att den totala alkoholkonsumtionen skall
            minskas och att samhället skall söka komma till rätta med missbruket.
            Om medlen i alkoholpolitiken skall bli så effektiva som möjligt
            måste de kunna relateras till ett bestämt mål. Annars riskerar
            man att förlora orienteringen. En allmän oprecis sänkning av konsumtionen
            har varit det mål som gällt. Den främsta invändningen mot att
            fixera ett mål har varit att man inte känner till den totala konsumtionen.
            Folkpartiet anser givetvis att ansträngningar för att minska alkoholkon-
            sumtionen inte skall ske till priset av ökad hembränning, smuggling
            osv. Det sunda förnuftet skall inte kopplas bort endast därför
            att arbetet bedrivs målmedvetet. Fördelen med ett kvantifierat
            mål är att medlen kan rangordnas och relateras utifrån hur effektivt
            de leder till målet. Målet i sig självt gör ingen nykter. Men
            medlen inom nykterhetsvård och alkoholpolitik skulle kunna utvärderas
            med större säkerhet. I regeringens proposition Utvecklingslinjer
            för hälso- och sjukvården m.m. (prop. 1984/85:181, SoU 28, rskr.
            400) redovisades bl. a. Världshäl- soorganisationens (WHO) hälsostrategi
            för Europa, vilken antogs av med- lemsstaterna år 1984. Ett av
            målen för denna är att minska alkoholkonsum- tionen med 25 94
            till år 2000. Föredragande statsrådet anförde i propositio- nen
            (s. 69) att det för Sveriges vidkommande skulle innebära en sänkning
            från nuvarande genomsnittliga ca 6 liter ren alkohol (vilket motsvarar
            15 liter starksprit, eller 50 liter vin) per invånare över 15
            år till ca 4 liter (detta motsvarar 10 liter starksprit, eller
            33 liter vin). Statsrådet ansåg detta vara en angelägen målsättning.
            Hon anförde vidare att om man lyckas sänka alkoholkonsumtionen
            till denna nivå skulle det innebära stora välfärds- och hälsomässiga
            vinster samtidigt som hälso- och sjukvården kunde minska de vårdinsatser
            man nu måste göra för dem som drabbas av alkoholrelaterade sjukdomar.
            Något formellt förslag beträffande målsättningen för alkoholpo-
            litiken framlades dock inte i propositionen. Riksdagen bör följa
            Världshälsoorganisationens rekommendation och fatta beslut om
            en minskning av alkoholkonsumtionen med 25 96 till år 2000 som
            mål för alkoholpolitiken.
          </p>
          <p xml:id="i-LAX6GXqYRmif6AZ2c9prvv">
            Prisinstrumentet
          </p>
          <p xml:id="i-NYqi2MN1Xa6LNFjhkXosLd">
            Riksdagen beslutade 1977 att prisinstrumentet skall användas
            mer aktivt än tidigare i syfte att minska den alltför höga konsumtionen
            av alkohol. Detta har ansetts innebära att de prishöjningar som
            genomförs skall vara större än vad som motiveras enbart av en
            önskan att låta alkoholpriserna följa konsumentprisindex. Förutsättningarna
            för att priset på alkohol skall bevaras tillräckligt högt för
            att vid varje tidpunkt främja en minskad konsumtion är emellertid
            att prishöjningarna sker med relativt korta mellanrum. Den senaste
            prishöjning-
          </p>
          <p xml:id="i-4fenyEeeeEpkS477tD8eEK">
            Mot. 1986/87 So215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-006.pdf"/>
          <p xml:id="i-UvrGnTHeCZpxvMHhxgiVJv">
            en beslutades i december 1986. Dessförinnan hade två år gått
            sedan föregående höjning. Detta är en alltför lång tid om man
            anser att prisinstru- mentet skall användas aktivt. Skall riksdagens
            intentioner fullföljas måste prishöjningarna dessutom vara något
            större än vad som motiveras av förändringarna av konsumentprisindex.
            Genomförs inte prishöjningarna efter dessa riktlinjer, sjunker
            i stället alkoholens relativa pris, och syftet att främja en minskad
            konsumtion motverkas.
          </p>
          <p xml:id="i-uCnFzLoYCs6PECr8iJTRu">
            Alkoholpriser och konsumentprisindex
          </p>
          <p xml:id="i-KmxgY9uyJ3hUbfS6kEv9Ut">
            När prispolitiken i fråga om alkoholdrycker övervägs, finns det
            anledning att också ägna uppmärksamhet åt frågan vilken betydelse
            det har att alkoholpri- serna ingår i underlaget för konsumentprisindex.
            En höjning av konsument- prisindex utlöser i vissa lägen höjningar
            av pensioner, och i 1986 års avtalsrörelse gjordes en koppling
            mellan KPI och rätt till nya förhandlingar. Detta samband mellan
            alkoholpriserna och konsumentprisindex kan bidra till att benägenheten
            att höja alkoholpriserna minskar: en höjning som ter sig alkoholpolitiskt
            motiverad kan utebli därför att man av andra skäl vill motverka
            en höjning av konsumentprisindex. Möjligheten att eliminera effekterna
            av det nämnda sambandet bör därför prövas. ö Genom ett speciellt
            index som utnyttjades i olika sammanhang kunde det speciella problem
            som vi har sett under de senaste åren undvikas. Statistiska Centralbyrån
            kan redan nu ta fram ett sådant index och såväl socialutskottet
            som skatteutskottet har uttalat sig positivt i ärendet. Ett dylikt
            index bör därför tas fram och användas för att underlätta en förnuftig
            alkoholpolitik.
          </p>
          <p xml:id="i-PKPeUyXzpi5go2EKoGXwVQ">
            Beskattning av alkohol
          </p>
          <p xml:id="i-oBmrp1MgcYz3343QXZd8u">
            Enligt folkpartiet borde alkoholskatten ha en helt annan utformning
            än i dag för att priserna mer effektivt skulle kunna påverka konsumtionen.
            Alkohol- skatten bör utformas så att i första hand starksprit
            drabbas hårdare. Detta uppnås genom att skatten på vin och starksprit
            utgår efter alkoholstyrka. Eftersom det är konsumtionen av alkohol
            som skall minska är det naturligt att skatten som skall dämpa
            konsumtionen träffar just alkoholen. Ett beskattningssystem som
            utgår efter alkoholstyrka bör därför införas.
          </p>
          <p xml:id="i-QhBxh5mHbeijrmug2YZFuo">
            Information i alkoholfrågan
          </p>
          <p xml:id="i-CC7CLfM3Rz1X8wEg3cYzAK">
            Efter de alkoholpolitiska besluten 1977 har ansvaret för den
            med statliga medel stödda informationen om alkoholskador under
            lång tid legat på folkrörelser och ideella organisationer. Den
            direkt statliga alkoholinforma- tionen skall visserligen också
            utgå från insikten att en minskad totalkonsum- tion effektivt
            bidrar till att minska missbruk och skador som betingas av alkoholbruk.
            Denna information skall också framhålla helnykterhetens värde
            och hävda kravet på att vissa sektorer av samhällslivet hålls
            helt fria från alkohol. Men huvudansvaret för den del av informationen,
            som präglas av bestämda värderingar om olika livsstilar, har enligt
            1977 års beslut
          </p>
          <p xml:id="i-QK8ngubn4EMFLJKpqhP9x8">
            Mot. 1986/87 So215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-007.pdf"/>
          <p xml:id="i-vwRRTbKEKkEx5xK65WJym">
            överlåtits åt de ideella folkrörelserna och övriga sammanslutningar
            vilkas verksamhet styrs av medvetna och uttalade idéer. Det finns
            också goda skäl att i stort sett bibehålla denna rollfördelning:
            medborgarnas värderingar och attityder formas i stor utsträckning
            av folkrörelser och ideella organisationer. Denna attitydbildning
            kan självfallet underlättas och förstärkas, om den direkta statliga
            informationen pekar i samma riktning som folkrörelsernas. Det
            är därför viktigt att de sammanslutningar som är beredda att ge
            betydande utrymme åt en värdebestämd information i alkoholfrågan
            upp- muntras och ges stöd. Knappheten på ekonomiska resurser gör
            det svårt att nu öka bidragen till de ideella organisationerna
            och deras informationsverksamhet. Det är inte heller säkert att
            effekten av denna verksamhet i alla lägen bäst främjas av ökade
            statliga bidrag. Följande krav måste ställas på informationens
            innehåll för att den skall svara mot de fattade principbesluten,
            och det framstår med de gångna årens erfarenheter som bakgrund
            som särskilt viktigt att detta nu betonas starkare än hittills.
          </p>
          <p xml:id="i-S1r6Nw3KVws9PJxYKHB2YN">
            1. Informationen om alkohol måste samordnas med upplysningsverksam-
            het om hasch och annan narkotika. Blandmissbruk är inte ovanligt.
            Det är viktigt att informationen riktas mot hela berusningskulturen.
            Alko- holens roll som inkörsport till narkotikabruk måste betonas.
            2. Informationen måste utformas så att också de som anser sig
            vara ”vanliga alkoholkonsumenter” tar emot den. Den måste ta sikte
            på de risker som är förknippade med allt bruk av alkohol, inte
            bara med missbruk. 3. Informationen måste ta sikte på föräldrarnas
            alkoholmissbruk, inte bara ungdomens. Det är viktigt att samverka
            med föräldra- och elevorganisationerna. 4. Invandrarna får inte
            glömmas bort — varken vuxna eller ungdomar. De får inte förledas
            att tro att anpassningen till svensk livsstil innebär att man
            tar över de svenska berusningssederna. 5. Informationen i alkoholfrågor
            skall innehålla direkt kritik av de alkoholseder som innebär påtryckning
            att bli eller förbli alkoholkonsu- ment.
          </p>
          <p xml:id="i-CwMJ94h29PGz6wr1VQWbbt">
            Det är en viktig uppgift att stödja människor som genom att de
            har alkoholproblem befinner sig i en utsatt situation. Här är
            kravet på att vissa perioder av livet och bestämda sektorer av
            samhällslivet skall hållas fria från alkohol till hjälp. Det gäller
            ungdomsåren och havandeskapsperioder. Det gäller trafiken och
            arbetslivet i dess helhet. En adekvat information i alkoholfrågor
            måste understryka det klara sambandet mellan totalkonsumtionen,
            missbruket och de alkoholbetingade skadorna. Det är därvid naturligt
            att uppmärksamheten kommer att fästas vid sådana brister i tillämpningen
            av alkoholpolitikens grundprinciper som kan motverka det övergripande
            syftet, att minska totalkonsumtionen för att därmed minska också
            missbruket och skadorna. För att främja en gynnsam utveckling
            och bidra till lösningen av alkoholproblemen är det angeläget
            att sådana brister snabbt och effektivt
          </p>
          <p xml:id="i-MQeUs7pKT1VjXpVT9MrMd5">
            Mot. 1986/87 So215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-008.pdf"/>
          <p xml:id="i-EtoL9hpfjdnfRa6LSFY1iE">
            avhjälps. Ofta är det jämförelsevis begränsade och administrativt
            enkla åtgärder som skulle kunna bidra till en utveckling mot de
            mål som fastställts för samhällets alkoholpolitik.
          </p>
          <p xml:id="i-5HKeTC6guyVigpUDjxX1nd">
            Stopp för langning
          </p>
          <p xml:id="i-AvYFYJ5jjD4DPd1yppq3f2">
            Den kampanj mot langning av alkohol till ungdom som genomfördes
            1981 hade två viktiga effekter: den fäste uppmärksamheten på att
            olovlig överlåtelse av alkohol till ungdom förekommer i betydande
            omfattning och den bidrog till att förstärka opinionen mot sådan
            överlåtelse. Kampanjer med liknande innehåll bör återkomma även
            i framtiden.
          </p>
          <p xml:id="i-Ve2Trm672BAXzT7ho3nqYX">
            Kvinnor och alkohol
          </p>
          <p xml:id="i-b5jzQ8SQMyqkJMCCYzAnQ">
            Allt fler kvinnor dricker alkohol i Sverige i dag. Fortfarande
            är andelen som inte dricker högre bland kvinnor och andelen storkonsumenter
            högre bland män. Denna skillnad har emellertid minskat under senare
            år. Fler kvinnor i vuxen ålder dricker i dag alkohol jämfört med
            bara för några decennier sedan. Bland vuxna kvinnor har alkoholkonsumtio-
            nen ökat mest i åldersgruppen 30—50 år. 65 70 av kvinnorna i åldersgruppen
            20-25 år använde alkohol 1947. Motsvarande siffra är i dag 90
            96. Skolöverstyrelsen har sedan 1971 följt utvecklingen av skolungdomars
            alkoholvanor, varför vi vet en del om de yngsta kvinnornas alkoholvanor.
            Enligt 1983 års undersökning var ca 80 90 av flickorna i åldern
            15—16 år (årskurs 9) alkoholkonsumenter. En exakt jämförelse bakåt
            i tiden är svår att göra men man vet att 1947 använde 42 90 av
            flickorna i åldersgruppen 15—17 år alkohol. Bland 15—16-åringarna
            är ungefär 80 90 alkoholkonsumenter både bland flickor och pojkar.
            Könsskillnaden är mycket liten. Alkohol är vidare en av de viktigaste
            kända faktorerna bakom fosterska- dor. Omkring 200 barn föds varje
            år i Sverige med skador som beror på att modern druckit alkohol
            under havandeskapstiden. Denna utveckling har många orsaker. Könsrollerna
            har förändrats, vilket inneburit att det har blivit mer acceptabelt
            för kvinnor att dricka alkohol. Allt fler kvinnor förvärvsarbetar,
            ekonomin blir då bättre, vilket i sin tur ökar konsumtionsutrymmet.
            Förvärvsarbetet har också lett till en ökad kontakt med alkoholsederna.
            En ytterligare orsak till ökningen av missbruket hos kvinnor är
            att konsumtionstillfällena har förändrats. Förr förekom alkohol
            mest vid festligare tillfällen. Numera har den gjort sitt intåg
            i hemmen och vardagen. Detta har bidragit till det ökade missbruket
            bland kvinnor. Den större delen av unga kvinnors konsumtion av
            alkohol består av vin och är förlagd till vardagsmåltider och
            hemmakvällar. Trots att det numera är vanligt att kvinnor dricker
            alkohol är vaksamheten mot kvinnligt alkoholmissbruk betydligt
            lägre än mot manligt. Kvinnorna är ofta också bättre på att dölja
            sitt missbruk, vilket gör att det kan pågå under lång tid utan
            att det upptäcks. Information om det kvinnliga alkoholmissbru-
            ket måste därför spridas. Program för män med alkoholproblem,
            anställda inom industrin, har visat
          </p>
          <p xml:id="i-VNGqoYD6XXmRCKh8D8BGDj">
            Mot. 1986/87 So215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-009.pdf"/>
          <p xml:id="i-Asdcr6r5Zyddqv4jbDjVpe">
            sig verkningsfulla. Några liknande projekt inom kvinnodominerade
            yrken finns inte. En ökande forskning just om alkoholproblem bland
            kvinnor måste ske och metoder för behandling av kvinnliga alkoholister,
            typ EWA- projektet vid Karolinska sjukhuset i Stockholm, utvecklas.
            Inom socialde- partementets anslag till utveckling och försöksverksamhet
            bör 3 milj. kr. avsättas för försöks- och utvecklingsprojekt för
            kvinnor med alkoholpro- blem. Mödravårdscentralerna måste ge en
            väl genomtänkt och pedagogiskt utformad upplysning om risken för
            fosterskador till följd av alkohol.
          </p>
          <p xml:id="i-VoKGKodqehaaNPt3pyeKZa">
            Trafik och alkohol
          </p>
          <p xml:id="i-MTQajouHDTG1cATr44MAMs">
            Det råder enighet om att trafiken är en av de sektorer i samhället
            som måste hållas fria från alkohol. Ändå utgör de alkoholbetingade
            trafikolyckorna ett mycket allvarligt problem, som leder till
            många tragedier och ett stort mänskligt lidande. En betydande
            del av de personer som döms för rattfylleri är alkoholproble-
            matiker. För vissa av dessa personer är det därför inte första
            gången de döms till ansvar för onykterhet i trafiken. För att
            förbättra individualpreventionen och se till att överträdelsen
            inte upprepas bör man erbjuda kontraktsvård som alternativ till
            fängelsestraff. Kontraktsvård som alternativ påföljd vid andra
            brott behandlas längre fram i motionen.
          </p>
          <p xml:id="i-6Ccv4zEAutHvzTinomq7Qp">
            Sänkta promillegränser vid bilkörning
          </p>
          <p xml:id="i-DvJrvbqdnxg3KVsVrXdd3G">
            Nuvarande påföljdsregler för trafiknykterhetsbrott innebär att
            bilförare, vilka anträffas med en alkoholkoncentration i blodet
            som uppgår till 0,5 men ej till 1,5 promille, döms för rattonykterhet
            till böter eller fängelse, i praxis nästan uteslutande böter.
            Uppgår alkoholkoncentrationen till 1,5 promille eller mer döms
            för rattfylleri i normalfallet till fängelse. I den proposition
            angående trafiknykterhetsbrotten som justitieminister Wickbom
            presenterade hösten 1984 föreslogs bl. a. att den nedre straffbar-
            hetsgränsen skulle sänkas från 0,5 till 0,4 promille. Denna del
            av förslaget accepterades av folkpartiet. Propositionen kom emellertid
            aldrig att bli behandlad av riksdagen då regeringen drog tillbaka
            den. Det visade sig redan vid motionstidens utgång att propositionens
            övriga förslag, vilka var att betrakta som en liberalisering av
            påföljdssystemet, inte fick majoritet i riksdagen. Därefter har
            frågan om lägsta promillegräns inte blivit föremål för något nytt
            ställningstagande av riksdagen. Däremot har debatten fortsatt
            om vilket promilletal som bör utgöra lägsta gräns. Folkpartiet
            var alltså berett att redan 1984 ställa sig bakom en sänkning
            av gränsen till 0,4 promille. Vi stödjer oss därvid på några undersökningar
            som gjorts. Sålunda har i en svensk undersökning från år 1970
            den kritiska nivån i risksituationer beräknats ligga mellan 0,2
            och 0,4 promille, medan den i situationer som inte är lika krävande
            har uppskattats ligga vid 0,4—0,5 promille. Vidare har vi tagit
            del av en fältstudie beträffande effekterna av små alkoholdoser
            på förarprestationer i kritiska situationer som genomför- des
            år 1975 av statens väg- och trafikinstitut på uppdrag av trafiksäkerhets-
          </p>
          <p xml:id="i-KkTY5zwNsj7p9wfFAsr5Pj">
            Mot. 1986/87 So215
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-010.pdf"/>
          <p xml:id="i-7nUkuYVJ6qvabv8fwBSb7j">
            verket. Vid undersökningen tilldelades ett antal försökspersoner
            förarupp- gifter som bestod i olika manöverprov, varvid en signifikant
            skillnad mellan nyktert och alkoholpåverkat körbeteende kunde
            konstateras. Resultatet visade entydigt en försämrad körprestation
            när den genomsnittliga blodalko- holhalten var 0,42 promille.
            Genom vad som framkommit av dessa undersökningar kan det ifrågasättas
            om inte också gränsen 0,4 promille är för hög. Det är angeläget
            att understryka att vi anser att all alkoholförtäring i samband
            med bilkörning skall vara förbjuden. Den nedre gräns som måste
            finnas skall inte vara satt med hänsyn till att lagstiftaren skall
            ”bjuda på ett glas vin eller en flaska starköl”. Riksdagen bör
            nu ge regeringen i uppdrag att återkomma till riksdagen med ett
            förslag till ny lägsta promillegräns.
          </p>
          <p xml:id="i-AcULqf4zRYJfZN4NFY4HmQ">
            Förbättrad alkoholstatistik m. m.
          </p>
          <p xml:id="i-8zGsa76dY6MTrJsPgMox3e">
            Alkoholfrågan har länge ägnats stor uppmärksamhet av politiker
            och myndigheter. I många avseenden är Sverige ett internationellt
            föregångs- land. Trots att vi har en ambitiös alkoholforskning
            och en allmänt sett välutbyggd statistik finns det också anmärkningsvärda
            brister. Vi vet helt enkelt för litet om alkoholskadornas effekter.
            Genom ökad kunskap skulle politiken kunna bli effektivare och
            — förhoppningsvis — mindre kontrover- siell, genom att olika vanföreställningar
            om alkoholen skulle försvinna. Några exempel på brister i statistik
            och alkoholforskning är: 0 Kännedom om hembränningens omfattning
            är ytterst bristfällig. 0 Det bedrivs i Sverige alltför liten
            forskning om effekter av olika alkoholpolitiska åtgärder. 0 Statistiken
            har under de senaste årtiondena i flera avseenden försämrats.
            Domstolarna registrerar inte längre alkohol isamband med brott.
            Genom att nykterhetsvården har integrerats i socialtjänsten har
            ytterligare kunskap försvunnit. Det är t. ex. anmärkningsvärt
            att knappast någon forskning har gjorts under senare år om alkoholproblemens
            betydelse inom socialtjänsten. Andra områden där det behövs ökad
            forskning är arbetsvården, sjukvården, sjukfrånvaron och kriminalvården.
            2 Då det gäller dödsfall, trafikolyckor, sjukskrivning och förtidspensione-
            ring finns viss registrering av alkoholorsaker. Underdiagnostiseringen
            är emellertid så kraftig, att dessa typer av statistik snarare
            är desinformativa. I en dödlighetsundersökning från Malmö fann
            man t. ex. att alkoholdöd- ligheten var åtminstone sex till åtta
            gånger så stor som vad den officiella statistiken visade. 0 Den
            alkoholpolitiska utredningen (APU) ansåg, att ekonomisk alkohol-
            forskning borde ges högsta prioritet. Föga har dock gjorts. Sedan
            andra världskriget har färre än tio vetenskapliga alkoholekonomiska
            undersök- ningar presenterats. Därför är det angeläget att CAN
            ges möjligheter att analysera och åtgärda kunskapsbrister av den
            typ som har nämnts ovan.
          </p>
          <p xml:id="i-DS8jfWHnpgK8nxLGkcfvu8">
            Mot. 1986/87 So215
          </p>
          <p xml:id="i-3ayFwHX9AcnBr9tZzoqUdH">
            10
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-011.pdf"/>
          <p xml:id="i-JpV7a63pT34pYRuxpC9uQy">
            Forskning
          </p>
          <p xml:id="i-LEfVEke941GcMDu8RUzffa">
            En viktig fråga för den framtida alkoholpolitiken är om vi på
            alla punkter har tillräckliga kunskaper för att kunna hantera
            alkoholproblemen. Visserligen finns det ett omfattande kunskapsmaterial
            som visar alkoholens skadliga verkningar på den mänskliga organismen.
            Det finns också forskningsresultat som visar sambandet mellan
            alkoholmissbruk och våld, kriminalitet och sociala svårigheter
            av olika slag. Inte desto mindre behövs en förstärkt alkoholforskning
            och en systematisk utvärdering och uppföljning av alkohol- politiken
            för att ge bättre underlag för samhällets åtgärder. Bl. a. behövs
            en kartläggning av alkoholmissbrukets sociala och ekonomiska skadeverkning-
            ar för missbrukarnas familjer och omgivning. Särskilt viktigt
            är att få till stånd en undersökning av förhållandena för barn
            i missbrukarfamiljer.
          </p>
          <p xml:id="i-E1uJZDY1VXeoBiVNtMnEPv">
            Narkotika
          </p>
          <p xml:id="i-G1GW3DtGq5DetLKd5jik9b">
            Narkotikan ett hot
          </p>
          <p xml:id="i-XNpVQvaWwcDaNTyL73sPVq">
            Narkotikamissbruket har blivit en del av vår vardag, ett hot
            som berör många människor. Narkotikan är inte längre något som
            bara finns i storstäder bland de mest utslagna. Narkotikan finns
            över hela landet och missbruk förekom- mer i alla socialgrupper.
            Narkotikan är ett allvarligt hot. Den påskyndar utslagning och
            ökar otryggheten för den enskilda människan, både som ett hot
            mot liv och egendom till följd av den kriminalitet och det våld
            som följer i knarkets spår och som en rädsla för att ens anhöriga
            och vänner skall bli fast i missbruk.
          </p>
          <p xml:id="i-FqweC8moEDR5X3LXegUHts">
            Varför blir man knarkare?
          </p>
          <p xml:id="i-HguwuMjTWpGG5frknjwvBY">
            Det finns inget enkelt svar på frågan varför någon börjar knarka.
            För ungdomar är det ofta ren nyfikenhet och kamrattryck som lockar
            dem att ”pröva”. Svårigheterna att få jobb och känslan av att
            framtiden är osäker skapar också grogrund för den ”flumkultur”
            som narkotikan är en del av. Sociala svårigheter är ofta bakgrunden
            till missbruket. Alkoholism, arbetslöshet och kriminalitet utgör
            förhållanden som minskar den enskildes motstånd mot knark. Även
            om en personlig kris kan vara en förklaring till ett missbruk
            får det aldrig utgöra ett försvar för att fortsätta knarka. Inte
            heller får det storskaliga samhällets avigsidor bli en ursäkt
            för missbrukaren att fortsätta. I arbetet med att få en missbrukare
            att sluta knarka kan samhället ställa upp ända fram till den avgörande
            punkten: beslutet att sluta. Det måste missbrukaren själv fatta.
          </p>
          <p xml:id="i-6cBhWaQq2y1RXW4Ng2uU6C">
            Det skall vara förbjudet att knarka
          </p>
          <p xml:id="i-DRK2fjETU9eweNJHY9wFST">
            Nuvarande narkotikalagstiftning innebär att allt innehav av narkotika
            är kriminaliserat. Genom en dom i Högsta Domstolen år 1983 klargjordes
            att innehav i samband med själva konsumtionen av narkotikan inte
            omfattas av det kriminaliserade innehavet. Narkotika som förvaras
            exempelvis i fickan
          </p>
          <p xml:id="i-Ya7fDu4GuMAWGPScdzx2d9">
            Mot. 1986/87 So215
          </p>
          <p xml:id="i-D86w8jTMtxquK5svqFVvqj">
            1
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-012.pdf"/>
          <p xml:id="i-Uz8XcviN1Jy754ZKvLZHnd">
            utgör ett straffbart innehav, men om motsvarande narkotika i
            stället finns i en haschpipa eller i en injektionsspruta föreligger
            inget brott. Det är detta orimliga förhållande som motiverar påståendet
            att det i rent juridisk mening inte är olagligt att knarka. Folkpartiet
            har under en följd av år krävt en ändring i lagen som innebär
            att allicke-medicinsk befattning med narkotika kriminaliseras.
            Fram till alldeles nyligen har socialdemokraterna energiskt motsatt
            sig en sådan ändring. Hösten 1986 presenterade emellertid justitiedepartementet
            en promemoria ”Förslag till ändring i narkotikastrafflagen” (DsJU
            1986:8). Förslaget i promemorian avviker från regeringens hittills
            förda politik. Vi återkommer till detta förslag. Samhället måste
            med fasthet och konsekvens ta avstånd från allt narkoti- kabruk.
            De straffrättsliga åtgärderna i sig är inte av avgörande betydelse,
            men de är nödvändiga som redskap. Det är därför som folkpartiet
            inte accepterar en lagstiftning som visserligen straffbelägger
            praktiskt taget alla former av handhavande av narkotika, men som
            ändå lämnar konsumtionen straffri. Konsumtionen är ju den yttersta
            förutsättningen för all narkotika- brottslighet. Finns det inga
            knarkkunder finns det heller inga knarkförsäl- jare. Folkpartiet
            anser att det skall finnas starka skäl för att införa förbud.
            Att använda narkotika är ett bra exempel på en aktivitet som helt
            ska vara förbjuden. Det vilar något tragikomiskt över ett samhälle
            där det är förbjudet att cykla utan reflexer och att plocka vissa
            blommor men där det inte är förbjudet att knarka. Ett klart besked
            ”Det är förbjudet att knarka” är viktigt för framför allt ungdomar.
            Ingen enda ung människa skall lockas att pröva narkotika med argumentet
            ”det är i alla fall inte förbjudet”. Argumenten mot narkotika
            får en helt annan tyngd och trovärdighet om de bärs upp av ett
            förbud i lag än om lagstiftaren —fullt avsiktligt —underlåtit
            att införa ett sådant förbud. Det får en viktig psykologisk betydelse
            för att motverka att ungdomar blir missbru- kare. Detta synsätt
            har lett till att narkotikabruket har kriminaliserats i Finland
            och Norge. Som vi redovisade ovan har justitiedepartementet nyligen
            presenterat en promemoria med förslag till ändringar i narkotikastrafflagen.
            Förslaget innebär att olovlig befattning med narkotika skall bli
            en straffbar gärning, men att fängelse skall vara uteslutet som
            påföljd. Vidare föreslås en straffrihetsbestämmelse för de fall
            där missbrukaren sökt vård för sitt missbruk innan polis eller
            åklagare inlett förundersökning om brott avseende olovlig befattning
            med narkotika. Det är utmärkt att regeringen har ändrat uppfattning
            i den viktiga principfrågan huruvida konsumtionen skall vara kriminaliserad.
            Däremot kan vi inte acceptera den del av förslaget som innebär
            att fängelse utesluts ur strafflagen eller den särskilda straffrihetsbestämmelsen.
            Enligt vår uppfatt- ning skall konsumtion av narkotika jämställas
            med övriga narkotikabrott. Påföljden för ”den som innehar eller
            har annan befattning med narkotika” skall därmed vara den samma
            som för olovligt innehav, dvs böter eller fängelse i högst sex
            månader. Vi skall här närmare utveckla vår uppfattning. Förslaget
            om att införa en ny straffbar gärning avseende narkotika, olovlig
          </p>
          <p xml:id="i-U2gbBJLZCj5aEmiGWDAzCD">
            Mot. 1986/87 So215
          </p>
          <p xml:id="i-W99sMgKngUpqzYQSxvHpFf">
            12
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-013.pdf"/>
          <p xml:id="i-BUr4t2hhuGMTByjCVykuqM">
            befattning, motsvarar i huvudsak det förslag som har lagts fram
            i de borgerliga partiernas reservationer i riksdagen. Med den
            beskrivning som ”olovlig befattning” fått i promemorian täcks
            huvudsakligen hela det i dag straffria området kring konsumtion
            av narkotika. Undantag görs i promemo- rian för att bli tillförd
            narkotikainjektioner, vilket också i fortsättningen kommer att
            vara straffritt. Vi anser att även denna möjlighet att få i sig
            narkotika bör straffbeläggas. Missbrukaren spelar i dessa fall
            en pådrivande roll, och om han eller hon aktivt motsätter sig
            att bli tillförd narkotika kan detta ej ske utan våld. Missbrukarens
            medverkan framstår därmed som straffvärd. I specialmotiveringen
            bör därför anges att det även skall räknas in under olovlig befattning
            att bli tillförd narkotikainjektioner. Med en sådan åtgärd kan
            lagstiftaren förhindra att narkotikamarknaden anpassar sina handelsmetoder
            för att komma runt lagstiftningen och att vi i vårt land får uppleva
            framväxten av s.k. pumpstationer. Åtskilliga sådana finns i bl.
            a. New York. Vid dem kan missbrukare bli tillförda narkotika intravenöst
            utan att själva behöva ta befattning med drogen eller injektioneringsapparaten.
            Påföljden för olovlig befattning ”avseende endast eget bruk av
            narkotika” föreslås i promemorian bli endast böter. Detta är enligt
            vår uppfattning inte acceptabelt. Genom att utesluta fängelse
            ur straffskalan anger lagstiftaren att han anser att det nya brottet
            är att betrakta som mindre allvarligt än övriga narkotikabrott.
            En sådan signal motverkar det mål som vi anser att kriminaliseringen
            har, att ange att samhället tar avstånd från alla former av befattning
            med narkotika. Påföljden för olovlig befattning bör därför vara
            den samma som för olovligt innehav, alltså böter eller fängelse
            i högst sex månader. Därmed får domstolarna också möjligheter
            att anpassa påföljden efter de omständighe- ter som framkommer
            vid personundersökningen. En form av påföljd som visat sig ändamålsenlig
            för missbrukare är villkorlig dom med skyddstillsyn och föreskrifter.
            I de senare kan ingå att fortsätta vårdkontakter, varför samhällsingripandet
            mot missbruket — som hävdats från vissa håll — inte behöver leda
            till något avbrott i vårdkontakterna eller störa dessa. Tvärtom
            kan domstolens beslut om föreskrifter för många missbrukare att
            upprätthål- la en inledd vårdkontakt ge ett extra stöd för dem
            i de lägen då deras egen behandlingsmotivation vacklar. En annan
            nackdel med den föreslagna begränsningen av påföljden för olovligt
            innehav till böter är att polisen inte kan använda urinprov eller
            liknande bevismedel. Eftersom det är erkänt svårt, även för sakkunniga,
            t. ex. psykiatriker, att ställa en korrekt diagnos vid drogpåverkan
            endast på grund av en yttre besiktning, kommer därmed i många
            fall uppgift att stå mot uppgift om vad som förevarit i en misstänkt
            missbrukssituation. Det måste från rättssäkerhetssynpunkt anses
            bättre att först få klarhet i sakfrågan och därefter vid domstolens
            val av påföljd bedöma vilken påföljd som kan vara lämplig. Den
            föreslagna straffrihetsbestämmelsen för de fall där en missbrukare
            sökt vård efter att ha konsumerat narkotika men innan polis eller
            åklagare inlett förundersökning om brott innebär att lagstiftaren
            skapar en möjlighet till ”efterhandsalibi”. Ansvaret för en gärning
            bestäms därmed inte längre av gärningen och omständigheterna kring
            den utan av vad gärningsmannen
          </p>
          <p xml:id="i-7D2Tw6KTLkDBpojQnHaLvp">
            Mot. 1986/87 So215
          </p>
          <p xml:id="i-MaGcXD96u24YWZDNZBJPRa">
            13
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-014.pdf"/>
          <p xml:id="i-BNdjb3W6RzEd6Sk57PUXGN">
            sedermera har gjort i ett helt annat sammanhang. Bestämmelsen
            kan, om den genomförs, innebära att missbrukare väljer att bli
            kända på någon sjukhusklinik eller social servicecentral. Men
            dessa behandlingskontakter kan bli till intet förpliktande, eftersom
            socialtjänsten inte kan ingripa med styrande eller tvingande åtgärder
            med mindre än att indikationerna i lagen om vård av missbrukare
            (LVM) är uppfyllda. I praktiken fordrar LVM att en missbrukare
            skall ha ådragit sig mycket allvarliga skador eller utgöra ett
            påtagligt hot mot andra innan tvångsvård kan tillgripas. Med den
            föreslagna straffrihetsbestämmelsen i narkotikastrafflagen kommer
            det även i fortsätt- ningen att saknas laglig grund för att ingripa
            mot många missbrukares konsumtion av narkotika. Nya gränsdragningsproblem
            kring det som är tillåtet, och det som är straffbart, kommer att
            uppstå. Uppenbarligen blir det tillåtet och straffritt i betydelsen
            att det ej kan leda till påföljd eller andra ingripanden att fortsätta
            sitt missbruk under förutsättning att detta sker under kontakt
            med någon behandlingsinstitution. Reformen av narkotika- strafflagen,
            som avsåg att undanröja hittillsvarande tveksamheter och gränsdragningsproblem,
            förfelar därmed sin verkan. I dag finns möjligheter för domstolarna
            att vid valet av påföljd ta hänsyn till om en missbrukare har
            allvarligt menade vårdkontakter. De möjligheterna bör utnyttjas
            även i fortsättningen. Den lucka som den i regeringens promemoria
            föreslagna straffrihetsbestämmelsen avsett att lämna kan därför
            utan men för missbrukarens pågående vårdkontakter täppas till
            genom att denna bestämmelse undanröjs. Som har framgått ovan syftar
            vårt förslag att kriminalisera själva konsum- tionen i första
            hand till att vara en signal från lagstiftaren att all befattning
            med narkotika skall vara förbjuden. Det finns däremot inget egenvärde
            i att döma ett stort antal narkotikamiss- brukare till fängelse.
            Detta kommer inte heller bli fallet även om vårt förslag att fängelse
            skall ingå i straffskalan också vid konsumtion genomförs. I det
            fall som en person står åtalad för att ha konsumerat narkotika,
            kommer detta i övervägande antalet fall som blir aktuella att
            röra sig om så små mängder narkotika att fängelse inte är aktuell
            som påföljd. På motsvarande sätt som innehav av små mängder narkotika
            i dag resulterar i ett bötesstraff eller villkorlig dom kommer
            konsumtion av motsvarande mängder att leda till en icke frihetsberövande
            påföljd. Det förhållandet att konsumtionen kommer att rendera
            straff som bara i sällsynta fall innebär fängelse innebär i sin
            tur att en person som söker vård för sitt missbruk inte behöver
            känna sig ängslig för att han därmed anger sig för ett brott.
            Enligt sekretesslagen (14 kap., 2$, 3st.) är nämligen brott för
            vilket är föreskrivet fängelse under två år som kommer till sjukvårdens
            kännedom sekretesskyddat i förhållande till polisen.
          </p>
          <p xml:id="i-KaENFUCfP5DqSuEg65NMYi">
            Narkotikafria fängelser
          </p>
          <p xml:id="i-7gGDvHg2Uhn5VFPAp7wjCq">
            Sedan lång tid har ansträngningar gjorts för att komma till rätta
            med det omfattande narkotikamissbruk som förekommer på fängelserna.
            Med tanke på att 42 90 (1985/86) av de intagna på fängelserna
            är narkotikamissbrukare
          </p>
          <p xml:id="i-7H6P22mk7T1W6VkENGpCqe">
            Mot. 1986/87 So215
          </p>
          <p xml:id="i-BWunhGFREqaqLAKJM7hQ4b">
            14
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-015.pdf"/>
          <p xml:id="i-GetXMuv32W8gfwrNL8QNoU">
            är detta arbete svårgenomförbart. Hittillsvarande ansträngningar
            har heller inte visat sig ge mer än marginella framsteg. Enligt
            vår mening måste arbetet med att få kriminalvårdsanstalterna fria
            från narkotika därför intensifieras. Ett åtgärdsprogram för att
            komma till rätta med narkotikaproblemen inom kriminalvårdsanstalterna
            måste utan dröjsmål arbetas fram. Ett sådant program måste ta
            sikte både på lagstift- ningsåtgärder och på budgetmässiga och
            organisatoriska förbättringar. Ett element i ett sådant program
            är verkningsfulla åtgärder för att skära av tillförseln av narkotika
            till anstalterna. Det angelägna i att så sker är enligt vår mening
            uppenbarligen så framträdande att intresset av att de intagna
            helt garanteras personlig integritet måste ge vika. Detta måste
            i förekommande fall även gälla för besökande och andra som i sammanhanget
            kan komma i beröring med narkotika. Vi vill vidare slå fast att
            det inte är tillräckligt att som för närvarande ha narkotikafria
            avdelningar endast på vissa anstalter; det är en självklarhet
            att alla avdelningar skall vara narkotikafria. Satsningarna på
            en differentiering av de olika kategorierna intagna på olika avdelningar
            och olika anstalter i kombination med inrättande av mindre avdelningar
            måste fortsätta. Inrikt- ningen av och tidsplaneringen för detta
            arbete bör läggas fast i programmet. Även andra insatser för att
            komma till rätta med narkotikan inom anstalterna bör prövas vid
            utarbetandet av åtgärdsprogrammet. För att kampen mot narkotikan
            skall lyckas är det ett oavvisligt krav att kriminalvårdsanstalterna
            snabbt blir narkotikafria. Åtgärdsprogrammet bör därför snarast
            arbetas fram och redovisas för riksdagen i lämpligt samman- hang.
          </p>
          <p xml:id="i-HQzRDZP8QMZm4ucgc1WMev">
            Vård av missbrukare
          </p>
          <p xml:id="i-DPNpM8a9Cf6GVNtZtAnvYJ">
            Vård och behandling
          </p>
          <p xml:id="i-CLu5T18N83AsynHCSdJgr6">
            Behandlingen av missbrukare bör ske i samarbete med missbrukaren.
            En fungerande vård måste byggas upp i samverkan mellan polis,
            socialtjänst och hälso- och sjukvård. Vårdresurserna måste utökas.
            Det är angeläget att en rad olika metoder för vård och förebyggande
            behandling av missbruksproblem prövas. Särskilt angeläget är att
            utveckla åtgärder som leder till tidig upptäckt. En metodutveckling
            bör ske så att bl. a. företagshälsovården och primärvården blir
            effektivare i att upptäcka och åtgärda. Det måste först och främst
            finnas tillräckligt med vårdplatser för alla missbrukare som frivilligt
            vill ha vård. Med hänsyn till att narkomaner utgör en av riskgrupperna
            för aids har detta självklara krav fått än större betydelse än
            tidigare. Det är också nödvändigt att fördomsfritt ompröva regleringar
            och bestämmelser som försvårar eller förhindrar lämpligt omhändertagande.
            En sådan bestämmelse är att sjukpenning vid institutionsvistelse
            bara utgår om den som vårdas kommit dit genom socialtjänsten.
            Missbrukare som önskar vara anonyma och få vård utan socialtjänstens
            försorg får svårigheter att klara detta ekonomiskt. Risken är
            då stor att insatser mot missbruket fördröjs tills problemen har
            förvärrats.
          </p>
          <p xml:id="i-7carJkifW4mYRidf8jKkpY">
            Mot. 1986/87 So215
          </p>
          <p xml:id="i-4n6H1QhBZUtZjNBtaLztmb">
            15
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-016.pdf"/>
          <p xml:id="i-VgzrS6AbUDeydfMpPg7tZg">
            Att arbeta med missbrukare ställer stora krav på personalen.
            Det krävs en klart uttalad vårdfilosofi, en bestämdhet att inte
            släppa individen förrän han eller hon mår bra och en arbetsorganisation
            där personalen får stöd av varandra. Olika personalgrupper bör
            jobba i arbetslag och ansvara för ett bestämt antal klienter.
            Missbrukaren måste motiveras till förtroende och fortsatt vård.
            Framför allt måste arbete kunna ordnas för dem som också genomgår
            en behandling. Samhällets insatser efter vården måste förbättras.
            Bostad och arbete eller utbildning är oftast en förutsättning
            för att vårdtiden inte skall vara bortkastad. Det måste finnas
            utrymme för olika vårdformer. Rädslan för att ett projekt skall
            misslyckas får inte skrämma oss från att pröva nya metoder. Den
            missbruksvård som drivs i ideell regi har i flera fall kunnat
            uppvisa mycket goda resultat. Det sammanhänger sannolikt med den
            tillämpade vårdfilosofin som oftast förutsätter en total sinnes-
            och attitydförändring hos missbrukaren samt att också dennes familj
            och nära omgivning tas med i behandlingen. Det är därför angeläget
            att ge den verksamhet som bedrivs av bl. a. LP-stiftelsen och
            RIA-byråerna gynnsamma arbetsvillkor, exempelvis genom att kommunerna
            ger dem tillgång till lokaler. Det finns också skäl att stödja
            tillkomsten av behandlingsanläggningar med liknande vårdfilosofi,
            t.ex. den s.k. Hazelden-metoden.
          </p>
          <p xml:id="i-X5enTLvxKsWw9KpDT7yZyf">
            Primärvård och företagshälsovård
          </p>
          <p xml:id="i-PUcZWtaKq69jerFssZ1XDw">
            Primärvården kommer årligen i kontakt med en stor del av befolkningen.
            Personer med missbruksproblem är överrepresenterade bland patienterna
            på vårdcentraler. Genom att samma person ofta söker flera gånger
            och läkaren ofta träffar även familjen har läkaren goda förutsättningar
            att skaffa kunskaper om patientens situation och kan även behandla
            patienten i en tidig fas av missbruket. Företagshälsovården har
            speciella förutsättningar att göra en insats för att få bukt med
            missbruket. Problemen löses bäst genom preventiva åtgärder och
            en tidig upptäckt. Tillsammans med arbetsgivaren och fackliga
            organisa- tioner kan FHV här spela en betydande roll. Fördelarna
            är att man når ut till en stor del av befolkningen. Arbetsplatsen
            är en neutral plats att samtala på, arbetsanpassnings- och missbruksproblem
            är ofta sammankopplade varför de måste lösas tillsammans, FHV
            kan påverka arbetsmiljön som kan ha framkallat besvären, vänner
            arbetar kanske inom företaget och FHV kan då ta kontakt med dem.
            Trivseln i arbetet/arbetsglädjen och kontakten med arbetskamrater
            kan utnyttjas i rehabiliteringsprocessen. FHV kan ha en kontinuitet
            i kontakten. FHV-åtgärder kan också kombineras med kamratstödjande
            verksamhet inom företaget. Kamratstödet bör kombineras med utbildning,
            information och handledning av arbetsledare, chefer och fackliga
            förtroendepersoner.
          </p>
          <p xml:id="i-2tCp4szrXvgBtdMp6aZMhV">
            Kontraktsvård som alternativ till fängelse
          </p>
          <p xml:id="i-TkqvSwwKhSp4uEjD9BTFFu">
            Med kontraktsvård avses i detta sammanhang att en missbrukare
            som döms för brott frivilligt kan underkasta sig vård för sitt
            missbruk enligt en särskild vårdplan i stället för ett vanligt
            straff. Frivårdskommittén har i sitt
          </p>
          <p xml:id="i-G713rycsZffqJW5YbSqbcP">
            Mot. 1986/87 So215
          </p>
          <p xml:id="i-43izswwXiM2soChYdNghjV">
            16
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-017.pdf"/>
          <p xml:id="i-FYR6NCiff1SC3UJed3QPb7">
            betänkande ”Nya alternativ till frihetsstraff” föreslagit att
            kontraktsvård införs i påföljdssystemet i form av villkorligt
            fängelse. Förslaget innebär att tingsrätten skall få möjlighet
            att bestämma att ett utdömt fängelsestraff inte skall verkställas
            om den som blivit dömd:
          </p>
          <p xml:id="i-YAeHdkryrU4Krkp8rQGtJL">
            1. - Vanemässigt missbrukar alkohol eller narkotika och är i
            behov av vård för sitt missbruk. 2. Har förklarat sig villig att
            undergå sådan vård enligt ett särskilt vårdavtal. 3. Bedöms som
            lämpad för vården.
          </p>
          <p xml:id="i-NvuDiGYcWyXPaSod6CwNdt">
            En proposition med anledning av detta betänkande var aviserad
            redan våren 1986. Vi beklagar att regeringen ännu inte slutfört
            detta arbete. Vi anser att det är angeläget att en ordning med
            kontraktsvård som alternativ till fängelse snarast kan införas
            i det svenska påföljdssystemet.
          </p>
          <p xml:id="i-9jDaN1VYh4BEqeZSxnvP4Z">
            Frivillig kontraktsvård
          </p>
          <p xml:id="i-VdZ8NGREvLRwLNtdDExpLd">
            Frivillig kontraktsvård bör införas som ett komplement och alternativ
            till tvångsvård. Det innebär att man med missbrukaren kommer överens
            om innehållet i ett vårdprogram, som han eller hon accepterar,
            t. ex. genom att skriva på en förbindelse att delta i vården.
            Om missbrukaren sedan avviker från vårdinstitutionen skall han/hon
            kunna återföras med tvång. Folkpartiregeringen uppdrog 1979 åt
            en särskild utredning att framlägga förslag om kontraktsvård inom
            socialtjänsten. Utredningen framlade 1980 ett förslag som nu bör
            genomföras.
          </p>
          <p xml:id="i-M8t4BnX38NHhrGfHNKgNAx">
            Vårdtvång
          </p>
          <p xml:id="i-FrEvTx73oyk6PF4fg1Uc3Z">
            Trots stora insatser kommer många narkomaner inte att acceptera
            erbjudan- den om frivillig vård. Därför måste samhället kunna
            tillgripa tvångsvård. För ungdomar med missbruksproblem samt vuxna
            missbrukare av alkohol eller narkotika finns därför vissa möjligheter
            att besluta om vård enligt lagen om vård av unga (LVU) resp. lagen
            om vård av missbrukare (LVM). Vården kan behöva pågå under lång
            tid men kan med stöd av LVM pågå endast under fyra månader. Missbrukaren
            måste därefter förmås att fortsätta vården frivilligt. Någon kvarhållningsrätt
            finns inte. Socialberedningen överväger f. n. om det finns skäl
            att ändra de regler som gäller tvångsvård av missbrukare. Folkpartiet
            utesluter inte att de nuvarande tidsgränserna visar sig vara för
            korta och måste förlängas. Vi vill emellertid avvakta socialberedningens
            förslag.
          </p>
          <p xml:id="i-tyn42CcQAAgnWLcr4Wqbc">
            Hemställan
          </p>
          <p xml:id="i-2kMxUTMS2LvN2Nv8mDMcHr">
            Med hänvisning till ovanstående hemställer vi [att riksdagen
            som sin mening ger regeringen till känna vad som i motionen sägs
            om restriktioner och förebyggande åtgärder,'] [att riksdagen begär
            att regeringen överväger åtgärder som är ägnade att stävja de
            problem som är förknippade med snabbvinsatserna,”]
          </p>
          <p xml:id="i-Kw8aiqtoSaV6LmFXy5a6yg">
            Mot. 1986/87 So215
          </p>
          <p xml:id="i-ChyrPWENBPNCkq1DVF84V5">
            17
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-018.pdf"/>
          <p xml:id="i-S59Zvd3uAqxYaFvytAx9aN">
            [att riksdagen som sin mening ger regeringen till känna vad som
            i motionen sägs om åtgärder för att få den tekniska spriten oanvändbar
            som berusningsmedel,'] 1. att riksdagen som sin mening ger regeringen
            till känna att Sverige skall följa WHO:s rekommendation och uppsätta
            målet att minska alkoholkonsumtionen med 25 Ye till år 2000, [att
            riksdagen som sin mening ger regeringen till känna vad som i motionen
            anförs om regelbundna höjningar av alkoholpriset,'] [att riksdagen
            som sin mening ger regeringen till känna vad som i motionen anförts
            beträffande utarbetande av ett nytt index,'] [att riksdagen hos
            regeringen begär förslag om beskattning av vin och starksprit
            efter alkoholstyrka,'] 2. att riksdagen som sin mening ger regeringen
            till känna vad som i motionen anförs beträffande återkommande
            kampanjer mot lang- ning, 3. att riksdagen som sin mening ger
            regeringen till känna vad som i motionen anförs beträffande kvinnor
            och missbruk, 4. att riksdagen beslutar att inom anslaget H 4
            avsätta 3 milj . kr. för försöks- och utvecklingsprojekt för kvinnor
            med alkoholproblem, [att riksdagen hos regeringen begär förslag
            till en ny lägsta promillegräns vid vilken ansvar för trafikonykterhet
            inträder,”] [att riksdagen hos regeringen begär förslag om kontraktsvård
            som påföljd för vissa trafiknykterhetsbrott,”] 5. att riksdagen
            som sin mening ger regeringen till känna vad som i motionen anförts
            beträffande en förbättrad alkoholstatistik, 6. att riksdagen som
            sin mening ger regeringen till känna vad som i motionen har anförts
            om en kartläggning av alkoholmissbrukets sociala och ekonomiska
            skadeverkningar för missbrukarnas familjer och omgivning, [att
            riksdagen hos regeringen begär förslag till sådan ändring av narkotikastrafflagen
            så att allt icke medicinskt bruk av narkotika kriminaliseras genom
            att den som ”innehar eller har annan befattning med narkotika”
            döms för narkotikabrott,”] [att riksdagen hos regeringen begär
            förslag om ett åtgärdspro- gram för att skära av = tillförseln
            av narkotika = till kriminalvårdsanstalterna,”] [att riksdagen
            som sin mening ger regeringen till känna vad som i motionen anförs
            beträffande sjukpenning vid institutionsvistelse för missbruk,
            "] 7. att riksdagen som sin mening ger regeringen till känna vad
            som i motionen anförts beträffande stöd till olika vårdformer,
            [att riksdagen hos regeringen begär förslag till en lag som möjliggör
            kontraktsvård i form av villkorligt fängelse ,”]
          </p>
          <p xml:id="i-XsD8nKzgzgktXH2aDixGog">
            Mot. 1986/87 So215
          </p>
          <p xml:id="i-KH4JaMN1kZhtLXe8nrLEwU">
            18
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-019.pdf"/>
          <p xml:id="i-VA7U5zdknE3WBFSv41CXdD">
            8. att riksdagen hos regeringen begär förslag till kontraktsvård
            som Mot. 1986/87 ett frivilligt alternativ till tvångsvård. So215
          </p>
          <p xml:id="i-CsVhroDW8u1X3ufhMV5Aye" type="date">
            Stockholm den 20 januari 1987
          </p>
          <div xml:id="i-LqX9bEySUoGdCRGFuRkzTP" type="signatureBlock">
            <p xml:id="i-TZUVM8FKfTNkWVmPDkZkvN" who="i-MYV5TtBU5tQGwqDu4dq25s" type="signature">
              Bengt Westerberg (fp)
            </p>
          </div>
          <p xml:id="i-SXGBR82FRV4BBA7NcNwP2W">
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p xml:id="i-HPMa27YYPpFCCN3ksNaYNu">
            1 1986/87:Sk809. ? 1986/87:L703. 3 1986/87:Ju612. + 1986/87:Sf236.
          </p>
          <p xml:id="i-KtJKHb3a6h4vtFZ7uTC3e">
            19
          </p>
          <pb facs="riksdagen-motions-pdf/data/198687/mot_198687_so_215/mot_198687_so_215-020.pdf"/>
          <p xml:id="i-3kTR5wCCXytcKXXHBK6V4i">
            gotab Stockholm 1987 12195
          </p>
        </div>
      </div>
    </body>
  </text>
</TEI>
