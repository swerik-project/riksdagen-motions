<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00245">
  <teiHeader>
    <fileDesc>
      <titleStmt>
        <title>Human flyktingpolitik</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Human flyktingpolitik</title>
          <idno type="rdwebb">GU02Sf245</idno>
          <rs type="number">Sf245</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf245/text</ref>
          <ref type="dokument_url_html">http://data.riksdagen.se/dokument/GU02Sf245</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf245</ref>
          <ref type="doc">http://data.riksdagen.se/fil/339AB45A-CE10-4E56-B823-95110A3B4512</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wwd1PsYCWcAGATb1bEShK8" type="signed"/>
        <correspContext corresp="i-Wwd1PsYCWcAGATb1bEShK8">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-FCXqBUTakdMpA9K4i7k6xq" type="referral">
          <date when="2006-11-07"/>
        </correspAction>
        <correspAction xml:id="i-8Np3VLkSUEb56bApu9paxQ" type="dismissal">
          <date when="2006-11-07"/>
        </correspAction>
        <correspAction xml:id="i-7i8kmnqkNTVfn4JRHCh8hQ" type="numbering">
          <date when="2006-11-01"/>
        </correspAction>
        <correspAction xml:id="i-NsAoNn2CFoemAnV1w94xt3" type="submission">
          <date when="2006-10-31"/>
        </correspAction>
        <correspAction xml:id="i-Hei94JvbEoMgFNJK1a2Kmz" type="transfer">
          <date when="2006-10-30"/>
        </correspAction>
        <correspAction xml:id="i-Ft4MED4LJU244nNrCaE5gD" type="assigned"/>
        <correspContext corresp="i-Ft4MED4LJU244nNrCaE5gD">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8thLfPtbnSd9xovjN6MKGW">
            Förslag till riksdagsbeslut
          </head>
          <list style="ol">
            <item xml:id="i-SHWqDkevWGPLADnCjWU9t">
              Riksdagen tillkännager för regeringen som sin mening vad i motionen
              anförs om rätten till eget boende (EBO).
            </item>
            <item xml:id="i-WQpC2w8kC5nMr2LcbWrANW">
              Riksdagen tillkännager för regeringen som sin mening vad i motionen
              anförs om kortare handläggningstider vid asylprövning.
            </item>
            <item xml:id="i-PDXcQrVvxMskUeVkryxuZ8">
              Riksdagen tillkännager för regeringen som sin mening vad i motionen
              anförs om positiva beslut när enskilda drabbas negativt då migrationsmyndigheter
              misslyckats med sitt uppdrag.
            </item>
            <item xml:id="i-3WzjLsTPuKnH5nqwKsmLjp">
              Riksdagen tillkännager för regeringen som sin mening vad i motionen
              anförs om undervisning i svenska.
            </item>
            <item xml:id="i-J5wsCBDotcz4Hv6UB6FFSw">
              Riksdagen tillkännager för regeringen som sin mening vad i motionen
              anförs om undervisning för barn.
            </item>
            <item xml:id="i-GmVNprLNnSoiDCJPC9PLp8">
              Riksdagen tillkännager för regeringen som sin mening vad i motionen
              anförs om ingripanden vid uppsökande av hälso- och sjukvård och
              i skola.
            </item>
            <item xml:id="i-CoZKiLwjjfUmWMnVs7gGCk">
              Riksdagen tillkännager för regeringen som sin mening vad i motionen
              anförs om arbetstillstånd.
            </item>
          </list>
        </div>
        <div type="motContent">
          <head xml:id="i-MasuZkvAnytEHM1vXtsstk" type="h1">
            Human flyktingpolitik
          </head>
          <head xml:id="i-Qr3Ng6yCK6psVp3Y3NdH1f" type="h1">
            Motivering
          </head>
          <p xml:id="i-NZUqEVSNWT2siABJTXvAYf">
            Världen över drömmer människor om att bygga en bättre framtid
            någon annanstans. Men av rädsla för det främmande har vi konstruerat
            gränser, murar och regleringar. Med röda streck i kartboken har
            det blivit lättare att utestänga än att bejaka andra människor.
          </p>
          <p xml:id="i-QFJShPXwrFc7ft1rJYDwSA">
            Att säga att svensk flyktingpolitik har havererat är en underdrift.
            Humanitet, solidaritet, generositet och framför allt rättssäkerhet
            har helt glömts bort på vägen. I stället för att forma en politik
            och ett system där politiken utgår från principen om att alla
            människor är resurser, möjligheter och individer med egen kraft
            att forma sin framtid, bryts människor systematiskt ned på statliga
            institutioner under en lång period av år för att sedan skickas
            tillbaka som mänskliga vrak. Drömmande människor förpassas till
            årslång karantän på nedslitna flyktingförläggningar, utan rätt
            att läsa svenska och med förbud mot att arbeta. När man väntat
            i år, när man inte kan språket och när man inte fått känna värdighet
            genom att få arbeta blir situationen mycket svår. Tillsammans
            med traumatiska upplevelser från hemlandet ger detta en oro och
            psykisk press som är svår att själv klara av. Människor tvingas
            in i en tillvaro som präglas av maktlöshet, tristess, apati, uppgivenhet
            och till slut sjukdom. En sådan politik är inget annat än inhuman.
          </p>
          <p xml:id="i-4B2eJzt5FfU7FsKd9ESWjM">
            I inget annat jämförbart land i världen har invandrare och flyktingar
            drabbats så hårt av arbetslöshet, socialbidragsberoende och utanförskap
            som i Sverige. Och i inget annat land är det rådande politiska
            ledarskapet så handlingsförlamat som här. I stället för att angripa
            orsakerna till den havererade flyktingpolitiken en reglerad arbetsmarknad,
            bidrags- och skattefällor, ett institutionaliserat omhändertagande
            har välfärdsstatens ingenjörer vänt sitt eget misslyckande mot
            nykomlingarna.
          </p>
          <p xml:id="i-JhetaSKENs92X9KXzERdV3">
            Med förslag som att inskränka rätten till eget boende (EBO) och
            inskränka rätten till ny ansökan osv. har den tidigare regeringen
            skjutit bredvid mål. Det är den enskilde asylsökande som fått
            ta konsekvensen av kommuners och myndigheters fatala misslyckande.
            Men att en myndighet misslyckats med sitt uppdrag och därigenom
            fått långa handläggningstider borde aldrig få leda till att avkall
            ges på skyddet och värnandet om enskilda människors rätt till
            en fristad och skydd för deras liv.
          </p>
          <p xml:id="i-J8wnDQr4DbXpSXAh67ET2T">
            Statistik visar att människor som bor på flyktingförläggning
            mår sämre än de i eget boende. Att ta bort rätten till eget boende
            är förödande för den enskilde, därför finns det all anledning
            att värna rätten till eget boende (EBO). Vidare bör handläggningstiderna
            kortas till maximalt tre månader. Det är inte rimligt att människor
            skall tvingas vänta mer än sex månader på ett livsavgörande beslut.
            Klarar inte Migrationsverket eller annan myndighet av detta uppdrag,
            och då detta beror på dålig hantering från myndighetens sida,
            bör den asylsökande kunna erhålla ett positivt beslut per automatik.
            Dessutom måste alla asylsökande erbjudas undervisning i svenska
            under hela vistelsetiden, även under tiden för ett eventuellt
            överklagande, eftersom den som trots flerårig vistelse i Sverige
            inte kan tala svenska har försämrade möjligheter till egen försörjning
            och integration. Alla barn måste få möjlighet att delta i den
            svenska undervisningen. Att barn år ut och år in går till s.k.
            asylklasser där det ofta endast erbjuds ett begränsat antal ämnen
            är inte acceptabelt i ett land som skrivit under FN:s barnkonvention.
          </p>
          <p xml:id="i-G1LEWvH7UVoSDAzguHkdk3">
            Lika oacceptabelt är det när gömda barn av rädsla inte törs gå
            till skolan eller uppsöka sjukvården. Trots att FN:s barnkonvention
            kräver att myndigheter, domstolar m.fl. agerar utifrån barnens
            bästa sker inte det i dag. Det borde vara olagligt för polis att
            göra ingripanden vid uppsökande av hälso- och sjukvård och i skola.
            I fråga om gömda barns skolgång har en särskild utredare fått
            i uppdrag att utreda förutsättningarna för att reglera en rätt
            till utbildning, förskoleverksamhet och skolbarnomsorg för barn
            och ungdomar som undanhåller sig ett avvisnings- eller utvisningsbeslut
            (dir. 2006:28). I detta ingår att överväga om det behövs särskild
            reglering av polisens arbete med verkställighet av avvisnings-
            och utvisningsbeslut.
          </p>
          <p xml:id="i-ELBTQ9JubbXW1AQsNmr8hg">
            I betänkade 2005/06:SfU10 skriver utskottet, med anledning av
            att gömda barn inte törs gå i skola eller uppsöka sjukvården:
            Mot bakgrund av att frågan om gömda barns rätt till skolgång numera
            är föremål för utredning samt att gömda barn och ungdomar har
            rätt till hälso- och sjukvård på samma villkor som barn bosatta
            i Sverige anser utskottet att det saknas skäl för riksdagen att
            göra något uttalande i dessa frågor.
          </p>
          <p xml:id="i-X1m37Q6FysFxXEtsFCoWrR">
            Eftersom verkligheten visat att asylsökande barn de facto inte
            har samma rätt till hälso- och sjukvård som svenska barn bör utredaren
            även titta närmare på denna fråga.
          </p>
          <p xml:id="i-GmJRReC89DeDT5Xrpypn8Y">
            På grund av ersättningsavtalen lämnar i dag sjukvården rutinmässigt
            ut uppgifter till Migrationsverket, uppgifter som egentligen borde
            lyda under sekretess enligt hälso- och sjukvårdslagen. Det faktum
            att det inte finns någon lagstiftning som förbjuder polisingripanden
            vid uppsökande av hälso- och sjukvård inverkar negativt på många
            barns hälsa då de inte törs uppsöka sjukvården.
          </p>
          <p xml:id="i-6RQ3UMEcm1cnzUDEdypKqG">
            Samtliga som invandrar till Sverige borde automatiskt erhålla
            arbetstillstånd direkt vid tullen. Dagens system med ansökan om
            undantag från förbudet att arbeta, som i praktiken är mycket svårt
            att få, är otillfredsställande. Det leder bara till att vi via
            byråkrati hindrar och förbjuder människor från att arbeta. Dessutom
            är det absurt att arbetsvilliga människor måste ansöka om undantag
            från förbudet mot att arbeta.
          </p>
        </div>
        <div type="motSignatures">
          <list>
            <item xml:id="i-P9ZnGpjNRk5Bg9aFtz178f" who="i-LmthhHLPxzMMpEiXSys13u">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
