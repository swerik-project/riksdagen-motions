<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00520">
  <teiHeader>
    <fileDesc>
      <titleStmt>
        <title>Förebyggande av psykisk ohälsa bland barn och unga</title>
        <author corresp="i-HUjSZiwF294s3waLDaSH8f i-TEkdGy8DEUwcbVAxHygs6z">av Agneta Berliner och Maria Lundqvist-Brömster (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av psykisk ohälsa bland barn och unga</title>
          <idno type="rdwebb">GX02So520</idno>
          <rs type="number">So520</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So520/text</ref>
          <ref type="dokument_url_html">http://data.riksdagen.se/dokument/GX02So520</ref>
          <ref type="dokumentstatus_url_xml">http://data.riksdagen.se/dokumentstatus/GX02So520</ref>
          <ref type="doc">http://data.riksdagen.se/fil/4A5E20EB-E19E-4662-ABC5-4F0111FA7F2A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G8uY5F6eatizBzBFA1W9jQ" type="signed"/>
        <correspContext corresp="i-G8uY5F6eatizBzBFA1W9jQ">
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-KpKc7PhNCe1mFfDjoYEKcb" type="numbering">
          <date when="2009-10-07"/>
        </correspAction>
        <correspAction xml:id="i-DgWbqhuTdsx2zLMHbkz8B6" type="submission">
          <date when="2009-10-05"/>
        </correspAction>
        <correspAction xml:id="i-6M1EdvEUh82ySzDpFumvz3" type="transfer">
          <date when="2009-10-04"/>
        </correspAction>
        <correspAction xml:id="i-8RqKsLChey3jCKpHBLNU3Y" type="assigned"/>
        <correspContext corresp="i-8RqKsLChey3jCKpHBLNU3Y">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8JKPPfmtoTcrauGjECgFDJ" type="motBody">
        <div xml:id="i-Db1dT3EUsYykmEkEk95ZKU" type="motProposal" subtype="förslag">
          <head xml:id="i-SosLt7SGPJt6wDtCxppoyX">
            Förslag till riksdagsbeslut
          </head>
          <list xml:id="i-RoMcvDSdFEsKMbVwHHe9Su" style="ol">
            <item xml:id="i-NbcuQHd3b3okhin4JrYdFT">
              Riksdagen tillkännager för regeringen som sin mening vad som
              anförs i motionen om att utreda formerna för en barn- och ungdomshälsa
              med samlat ansvar för tidiga insatser, hälsofrämjande insatser
              samt det förebyggande arbetet för barn och ungdomar.
            </item>
            <item xml:id="i-Hrb9KfKay3b63gqSxaL5az">
              Riksdagen tillkännager för regeringen som sin mening vad som
              anförs i motionen om att det på varje skola bör ingå socialsekreterare
              i skolans elevhälsoteam. 1
            </item>
            <item xml:id="i-4Xm4Vm5UoJA741tfwjbgfs">
              Riksdagen tillkännager för regeringen som sin mening vad som
              anförs i motionen om att det behövs en nationell satsning på metodstöd
              och metodutveckling när det gäller att förebygga psykisk ohälsa
              hos barn och ungdomar.
            </item>
          </list>
          <p xml:id="i-5mazDbwZpmUZ1PpU6VoDQy">
            1 Yrkande 2 hänvisat till UbU.
          </p>
        </div>
        <div xml:id="i-9GdnvUkByAvBj2QNGejebc" type="motContent">
          <head xml:id="i-A4P8BQoi1gugx5kaDmCLN6" type="h1">
            Motivering
          </head>
          <p xml:id="i-ACunpmGKH2mVp6S1c2U2kP">
            Många barn och ungdomar visar tecken på psykisk ohälsa. Psykosomatiska
            besvär, som oro och nedstämdhet, sömnbesvär och trötthet, anspänning
            och värk har ökat bland barn och ungdomar, framför allt bland
            unga tjejer. En del ungdomar har en sammansatt problembild som
            behöver bättre samordnade insatser. De kanske har beteendemässiga
            problem i form av till exempel missbruk av droger, svårigheter
            i skolan och samtidigt föräldrar som sviktar i sitt föräldraskap.
          </p>
          <p xml:id="i-2VT3dbK3ramtrpkH9GhHqX">
            Bris har under senare år lyft fram problemet med barn som utsätts
            för emotionell omsorgssvikt, det vill säga de har föräldrar som
            inte förmår att se och bekräfta sina barn. En del av dessa barn
            utsätts för regelrätt psykisk misshandel. Det kan vara föräldrar
            som försummar barnet på grund av missbruk eller psykisk sjukdom.
            Men emotionell omsorgssvikt förekommer också i utåt sett socialt
            välfungerande familjer och då ofta som ett resultat av att föräldrarna
            arbetar för mycket eller av andra skäl väljer att prioritera annat
            än barnen. Många barn med psykisk ohälsa får inte den hjälp som
            de har rätt till, därför att vuxna i deras närhet inte upptäcker
            problemen.
          </p>
          <p xml:id="i-BRHfaYY7wu5XRXPhKNe3Nq">
            Vi ser framför allt två allvarliga problem när det gäller att
            förebygga psykisk ohälsa bland barn. För det första är ansvaret
            för det förebyggande arbetet och de tidiga insatserna för barn
            som visar tecken på att må dåligt eller fara illa splittrat på
            för många händer. För det andra används idag en uppsjö olika metoder
            för att upptäcka och motverka psykisk ohälsa bland barn, men som
            så ofta vet man inte om de är effektiva. Barn och föräldrar måste
            få tillgång till verkningsfulla metoder för att förebygga psykisk
            ohälsa.
          </p>
          <head xml:id="i-PkssX3wBD4fkE9H3TtAS6F" type="h2">
            En samlad barn- och ungdomshälsa
          </head>
          <p xml:id="i-JACvMyLCsjgSzqLvA1Ma7c">
            Idag är ansvaret hälsofrämjande och förebyggande arbete samt
            för tidiga insatser för enskilda barn och ungdomar splittrat på
            många händer. Socialtjänsten ska verka för att barn och ungdomar
            växer upp under goda och trygga förhållanden och sörja för att
            barn och ungdomar som riskerar att utvecklas ogynnsamt får det
            skydd och stöd de behöver. Mödravårdscentralerna och barnhälsovårdscentralerna
            är viktiga arenor för förebyggande och hälsofrämjande arbete bland
            barn och föräldrar. Skolans elevhälsa möter alla elever och har
            en central del i det hälsofrämjande och förebyggande arbetet.
            På ungdomsmottagningarna kan ungdomar få råd och stöd när det
            gäller sex och samlevnad, den egna kroppen eller relationsproblem.
            Många barn, ungdomar och föräldrar har vidare kontakt med husläkare/familjeläkare
            och andra personalgrupper i primärvården. Vid psykisk ohälsa kan
            kontakter också tas med barn- och ungdomspsykiatrin.
          </p>
          <p xml:id="i-KCoHtttDKrqQYzxzyMpkY8">
            Alla dessa verksamheter möter i sitt arbete barn som visar olika
            tecken på psykisk ohälsa eller föräldrar som kanske sviktar i
            sitt föräldraskap. Det är inte självklart vart ett barn och hans
            eller hennes föräldrar ska vända sig för stöd och hjälp när barnet
            visar olika tecken på att inte må bra. Barnet eller familjen kan
            ha en rad olika kontakter hos flera av ovanstående verksamheter
            utan någon inbördes samordning eller bollas dem emellan. Risken
            är stor att ingen tar huvudansvar samt att ingen har en samlad
            bild av barnets problem, behov av hjälp och vilka insatser som
            görs. Respektive verksamhet arbetar utifrån sitt uppdrag och har
            begränsade kontakter med de övriga. Socialtjänsten har visserligen,
            enligt lagstiftningen, det yttersta ansvaret och ett samordningsansvar
            för barn som riskerar att fara illa. Men i praktiken gör det splittrade
            ansvaret att barn hamnar mellan stolarna och inte får det stöd
            som han eller hon behöver.
          </p>
          <p xml:id="i-YDXSRYou6qWJed9Vxif5mW">
            Ytterligare en komplikation är att en del av verksamheterna ligger
            inom kommunens ansvarsområde medan andra finns inom landstingets
            ram. En del av dem kan ha delat huvudmannaskap eller personalgrupper
            som kommer från respektive huvudman.
          </p>
          <p xml:id="i-7ymX9d6iypqwB81zpfEkP4">
            Utöver psykisk ohälsa bland barn och ungdomar finns en rad hälsoproblem
            bland barn och unga som kräver en bättre samordning. Ett sådant
            område är ökningen av övervikt och fetma bland barn och ungdomar.
            Även om fetma-epidemin tycks ha bromsats är det ett omfattande
            problem.
          </p>
          <p xml:id="i-RcWJsfwXhA7QWS7WCbZqKn">
            Läkarförbundet, Tandläkarförbundet och Vårdförbundet presenterade
            i februari 2009 en undersökning gjord bland drygt 1 500 skolläkare,
            distriktsläkare, skolsköterskor och tandläkare om barns kost och
            hälsa. Mer än nio av tio av dessa anser att arbetet för barnens
            hälsa måste samordnas bättre. Endast 29 procent anser att deras
            kommun har en fungerande skolhälsovård. De tre förbunden skriver
            att enkätresultaten stärker ytterligare bilden av ett spretigt
            och ineffektivt folkhälsoarbete.
          </p>
          <p xml:id="i-GoWYod9qzGCJPs6ZuwJ7TH">
            Vi tror att det behövs ett radikalt grepp för att få till nära
            samverkan som sätter det enskilda barnet och dess familj i fokus.
            Vi vill få till stånd en samlad barn- och ungdomshälsa som verkar
            under ett och samma tak. Verksamheten skulle kunna kallas Ung
            Hälsa . Paralleller kan dras till familjecentralerna. Någon motsvarande
            samverkan finns inte för barn som kommit upp i skolåldern och
            ungdomar. Vi anser att MVC, BVC, socialtjänstens förebyggande
            verksamhet för barn och föräldrar, ungdomsmottagningen och en
            första linjens barn- och ungdomspsykiatri ska samlokaliseras.
          </p>
          <p xml:id="i-JwdZ9h7UWGJ1FeMTnUFuD9">
            De bör få gemensam budget för att arbeta tillsammans och gemensam
            ledning med ett tydligt mandat att leda verksamheten. Elevhälsan
            måste finnas i skolan där elever och skolpersonal verkar. Men
            elevhälsans personal ska också ha en del av sin arbetstid förlagd
            till en sådan gemensam verksamhet med uppdrag att delta i samverkan
            kring elever från den egna skolan.
          </p>
          <p xml:id="i-MhQpuuX8CuEa7mH696bjsd">
            Genom att föra samman verksamheterna i en gemensam organisation
            finns nya förutsättningar att sätta barnet i centrum och låta
            de olika specialistkompetenserna i verksamheten verka samlat kring
            barnet. Barnet slipper bollas runt i olika utredningar i olika
            verksamheter och kan få en samlad bedömning av eventuellt behov
            av stöd och hjälp.
          </p>
          <p xml:id="i-2cEdUwA57u8DrZQV6xXBdG">
            Genom ett tvärprofessionellt arbete ökar förutsättningarna att
            sätta in tidiga insatser.
          </p>
          <p xml:id="i-53yUrjHHoamZaCE4bY65yP">
            På Ung Hälsa kan MVC, BVC, socialtjänsten och ungdomsmottagningen
            bedriva rådgivande, förebyggande och öppna verksamheter, gärna
            i samverkan med frivilligorganisationer och andra aktörer. I en
            sådan öppen verksamhet ska barn, ungdomar och föräldrar kunna
            delta utan utredning och utan att registreras. Det kan till exempel
            handla om föräldrastödsgrupper, gruppdiskussioner för ungdomar
            om sex och samlevnad eller särskilda stödgrupper för barn som
            av olika skäl befinner sig i en utsatt situation. Formerna för
            en samlad barn- och ungdomshälsa bör utredas närmare. Detta bör
            riksdagen ge regeringen till känna.
          </p>
          <head xml:id="i-PYd1iLWJDexZztyi7JGDxk" type="h2">
            Förbättra elevhälsan
          </head>
          <p xml:id="i-FVTJ45xm4EnhFw9acUJKw5">
            Eftersom skolan möter i stort sett alla barn varje dag är skolan
            den kanske allra viktigaste arenan för ett förebyggande arbete
            och för att tidigt upptäcka och ge stöd till barn som visar tecken
            på psykiska problem. Det kan till exempel handla om barn som skolkar,
            barn som har sociala svårigheter i kontakterna med kompisar och
            lärare, barn som har allvarliga koncentrationsproblem eller barn
            som drar sig undan och har blivit tysta. Det är bra att den nya
            skollagen tydligt kommer att slå fast att elevhälsan, förutom
            skolläkare och sjuksköterska, även ska ha tillgång till psykolog
            och kurator. I förlängningen bör det också finnas tillgång till
            personal med kompetens att tillgodose elevernas behov av specialpedagogiska
            insatser.
          </p>
          <head xml:id="i-Ni8BQYGeQtjkbaxWNJXu1p" type="h2">
            Socialsekreterare i skolan
          </head>
          <p xml:id="i-22Ev9Lgcg5WKjB49G6pTVX">
            Det är viktigt att bygga broar mellan skolan och socialtjänsten.
            En fjärdedel av grundskolerektorerna i en undersökning tyckte
            att samverkan med socialtjänsten fungerade dåligt eller mycket
            dåligt. I en annan undersökning bland socialsekreterare uppgav
            sex av tio att en bättre samverkan med skola och polis var den
            enskilt viktigaste faktorn för att kunna ge ett bättre stöd till
            barn i utsatta situationer. Det finns också studier som pekar
            på att skolans personal inte alltid anmäler till socialtjänsten
            när de misstänker att ett barn riskerar att fara illa. På många
            skolor finns också ett utbrett missnöje med återkopplingen från
            socialtjänsten personalen upplever att trots anmälningar så händer
            det ju inget.
          </p>
          <p xml:id="i-Y6cVnxjRfPZiYTacbi9wGN">
            Vi anser att det behövs socialsekreterare på skolan. På varje
            skola bör det ingå socialsekreterare i skolans elevhälsoteam.
            På så sätt avdramatiseras kontakterna med socialtjänsten för både
            skolpersonal, föräldrar och elever. Det underlättar också ett
            tätt samarbete mellan skola och socialtjänst när det gäller tidiga
            insatser för barn som riskerar att utveckla olika former av problem.
            Dessa socialsekretare bör ha skolan som sin arbetsplats. Detta
            bör riksdagen ge regeringen till känna.
          </p>
          <head xml:id="i-MGMu7YRPq5VFnE57xFbfD" type="h2">
            Satsa på det som fungerar mer kunskap och utvärdering
          </head>
          <p xml:id="i-JtakLYJ7Em3CponUyJqtWA">
            Villervalla tycks råda i fråga om vilka metoder som används i
            förskolan, skolan, BVC, MVC och andra verksamheter som möter barn
            och föräldrar för att upptäcka och hjälpa barn som inte mår bra.
            Det visar en kartläggning från Utvecklingscentrum för barns psykiska
            hälsa. Den menar att kommuner och landsting saknar en systematisk
            strategi för att tidigt upptäcka barns psykiska ohälsa. Inom barnhälsovård,
            förskola, skolhälsovård och skola finns ingen tydlig koppling
            mellan uppdraget att ge behövande barn hjälp och de metoder som
            används. De vårdansvariga väljer metod lite som de tycker, utan
            att samverka med andra och ofta utan tillräcklig kompetens och
            kunskap. Detta är en ohållbar situation. Vi måste vara säkra på
            att de metoder som används effektivt fångar upp barn som visar
            tecken på psykisk ohälsa. Det behövs en nationell satsning på
            metodstöd och metodutveckling när det gäller att förebygga psykisk
            ohälsa hos barn och ungdomar. Detta bör riksdagen ge regeringen
            till känna.
          </p>
        </div>
        <div xml:id="i-GPPoDmDqt7FHgmdHEWVLvH" type="signatureBlock">
          <list xml:id="i-DVFjaX9Z9mz5cDAiyNEquw">
            <item xml:id="i-ULd7Qs4MgEm2sNxC9c6zNW" who="i-HUjSZiwF294s3waLDaSH8f" type="signature">
              Agneta Berliner (fp)
            </item>
            <item xml:id="i-XzKXNWSACTKYeC7Sh7UaLq" who="i-TEkdGy8DEUwcbVAxHygs6z" type="signature">
              Maria Lundqvist-Brömster (fp)
            </item>
          </list>
        </div>
      </div>
    </body>
  </text>
</TEI>
