<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SoU-00461">
  <teiHeader>
    <fileDesc>
      <titleStmt>
        <title>Abort</title>
        <author corresp="i-4BTx6VbUNJDqLqfkYqjnsE i-cNo6XnCMDc2LkrvXc6U2b">av Tuve Skånberg (kd) och Gustaf von Essen (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Abort</title>
          <idno type="rdwebb">GP02So461</idno>
          <rs type="number">So461</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GP02So461/text</ref>
          <ref type="dokument_url_html">http://data.riksdagen.se/dokument/GP02So461</ref>
          <ref type="dokumentstatus_url_xml">http://data.riksdagen.se/dokumentstatus/GP02So461</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-cNo6XnCMDc2LkrvXc6U2b</idno>
            <name>Gustaf von Essen</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y64WfqrbxF2LwdJw7pRGyn" type="signed"/>
        <correspContext corresp="i-Y64WfqrbxF2LwdJw7pRGyn">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-cNo6XnCMDc2LkrvXc6U2b"/>
        </correspContext>
        <correspAction xml:id="i-KursVc94rBAwSEH4VqB7YJ" type="referral">
          <date when="2001-10-11"/>
        </correspAction>
        <correspAction xml:id="i-XJjXEpCCbeozwgxYfxXzSW" type="dismissal">
          <date when="2001-10-11"/>
        </correspAction>
        <correspAction xml:id="i-VShZiq7Pwm1aKty8ZCVJYH" type="termination">
          <date when="2001-10-05"/>
        </correspAction>
        <correspAction xml:id="i-8PrPnYT6WrzYKWafvaudPS" type="submission">
          <date when="2001-10-05"/>
        </correspAction>
        <correspAction xml:id="i-5UxtdyZ7ENHyNutMCebPzB" type="numbering">
          <date when="2001-10-05"/>
        </correspAction>
        <correspAction xml:id="i-AN79TbbHX9yoWvcxU2Mh17" type="proposed_referral">
          <date when="2001-10-05"/>
        </correspAction>
        <correspAction xml:id="i-3Y1Pt7X7XBBsVJpGbWdCc1" type="committee_proposal">
          <date when="2001-10-05"/>
        </correspAction>
        <correspAction xml:id="i-FsNFehiyraKMCTTekPNbiS" type="reviewing">
          <date when="2001-10-05"/>
        </correspAction>
        <correspAction xml:id="i-J4jw4SA3Ht13wojgUeQVzD" type="registration">
          <date when="2001-10-05"/>
        </correspAction>
        <correspAction xml:id="i-Aor4fpL9ENxEZsDJ7rT4eA" type="assigned"/>
        <correspContext corresp="i-Aor4fpL9ENxEZsDJ7rT4eA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_So_0461/mot_200102_So_0461-0001.pdf"/>
      <div xml:id="i-TSZxPb3mP1PKXuqZfyWnLK" type="motHeader">
        <div xml:id="i-9KPWpnDn3mkV9bRqwp2hDc" type="motTitle"/>
        <div xml:id="i-XzKgEC27VFGqwJMtKEyvrK" type="motSubmissionInfo"/>
      </div>
      <div xml:id="i-6FzbN3uWQE9Zwqtag2ykY6" type="motBody">
        <div xml:id="i-9QRk1JPmBeBTeSZodqoqFe">
          <p xml:id="i-NMgmZBvapFDNuYnMNXt7uB">
            2001/02 mnr: S0461 pnr: kd952
          </p>
          <p xml:id="i-VoXnqki7qw21iiMMee3cvW">
            Motion till riksdagen 2001/02:S0461
          </p>
          <p xml:id="i-5zNewPwi8vRVWy3UapqcZG">
            av Tuve Skånberg (kd) och Gustaf von Essen (m)
          </p>
          <p xml:id="i-WykLxzkG365FJg8mvihkrg">
            Abort
          </p>
          <p xml:id="i-LfhYZTBJoBUNg7eFaPp2Hz">
            Förslag till riksdagsbeslut
          </p>
          <p xml:id="i-N3kAgsrHzpFDJqafUJtjuu">
            1. Riksdagen tillkännager för regeringen som sin mening vad i
            motionen anförs om en utredning i syfte att utreda varför kvinnor
            väljer abort, vilket stöd kvinnorna önskar och andra aspekter
            som kan tänkas påverka aborttalet. 2. Riksdagen tillkännager för
            regeringen som sin mening vad i motionen anförs om en analys av
            varför Sverige har högst aborttal i Norden. 3. Riksdagen tillkännager
            för regeringen som sin mening vad i motionen anförs om ett åtgärdsprogram
            för hur antalet aborter skall kunna minskas.
          </p>
          <p xml:id="i-NM9uUoN11s5EZ47Yegy6jw">
            Motivering
          </p>
          <p xml:id="i-GRWCx7Wy7CRTpAzPERTiGh">
            Det råder i dag konsensus kring det faktum att en abort innebär
            ett svårt beslut för kvinnan, i grund och botten beroende på att
            en abort inbegriper ytterligare ett liv — det ofödda barnet/fostret/embryot.
            Abort kan i detta perspektiv inte betraktas som en rättighet,
            utan bör istället betraktas som en etisk konflikt mellan två individer
            — den gravida kvinnan och det ofödda barnet. I Sverige har vi
            sedan 25 år en lag som stiftar att denna konflikt skall lösas
            i varje enskilt fall genom den kvinna som bär på det spirande
            livet, fram till den artonde graviditetsveckan. Hon ensam har
            fram till denna tidpunkt möjligheten att avgöra hur den etiska
            konflikten skall lösas. Detta har emellertid inte inneburit att
            kvinnan därmed blivit fri från vare sig skuld- eller skamkänslor:
            tvärtom mår många dåligt av att behöva genomgå en abort. (Se exempelvis
            Hanna Söderberg, Urban women applying for induced abortion, Malmö
            1998 och Marie Törnbom, Psychosocial Factors related to the choice
            of legal abortion, Göteborg 1999.) Det tycks även råda konsensus
            hos såväl den lagstiftande som den exekutiva makten i Sverige
            om att det ofödda barnet har rätt till livet, om än en principiell
            sådan. Mot ovan beskrivna bakgrund är det naturligt att det
          </p>
          <pb facs="riksdagen-motions-pdf/data/200102/mot_200102_So_0461/mot_200102_So_0461-0002.pdf"/>
          <p xml:id="i-EkxRonsqzmnH42ezpvSjXc">
            2001/02:S0461
          </p>
          <p xml:id="i-SMsEFpqcm4s9yNNU8YeCxL">
            finns ett mål att så få kvinnor som möjligt ska behöva uppleva
            en oönskad graviditet och en därpå följande abort. Detta sätt
            att se på abort kommer även till uttryck i en mängd offentliga
            dokument, till exempel Statens Offentliga Utredningar 1989:51
            där man skriver: När det gäller den oföddes intresse bör först
            framhållas att ett foster i princip har rätt till utveckling och
            rätt att födas. Därav följer att en abort inte kan motiveras utifrån
            fostrets intresse. Ett abortbeslut innebär som regel att kvinnans
            (föräldrarnas) intresse att inte föda barnet tillåts väga tyngre
            än fostrets intresse att utvecklas och födas. Man måste utgå från
            att modern och det blivande barnet är två individer som båda är
            skyddsvärda. Det spirande människolivet har i sig ett stort värde.
            Det kan inte ses enbart som en del av kvinnans kropp. Vidare står
            det i FN:s konvention om barnets rättigheter (ratificerad av Sverige)
            att konventionsstaterna beaktar att såsom anges i deklarationen
            om barnets rättigheter, barnet på grund av sin fysiska och psykiska
            omognad behöver särskilt skydd och särskild omvårdnad, innefattande
            lämpligt rättsligt skydd, såväl före som efter födelsen. I artikel
            1 stadgas: I denna konvention avses med barn varje människa under
            18 år, om inte barnet blir myndigt tidigare enligt den lag som
            gäller för landet. I artikel 6:1 stadgas: Konventionsstaterna
            erkänner att varje barn har en
          </p>
          <p xml:id="i-GBxZzs1zJkDkDA6iimgnHM">
            inneboende rätt till livet. Riksdagens socialutskott (1993/94:SoU2)
            skriver: ...anser det nödvändigt med en sammanhållen och etiskt
            förankrad politik i dessa frågor. Utgångspunkten måste därvid
            vara den syn på människan och på människolivets helgd som har
            sin förankring bland annat i den kristna etiken och den västerländska
            humanismen. Alla människor har samma värde och den grundläggande
            mänskliga rättigheten är rätten till liv. Regeringen skriver i
            en proposition (1994/95:142): En avvägning mellan kvinnans intressen
            och den oföddes intressen är ofrånkomlig. Det är dock viktigt
            att vara vaksam så att inte detta slags avvägning leder i riktning
            mot en etisk gradering av
          </p>
          <p xml:id="i-34KquaL2BidM3JDN3VJx3R">
            människoliv. Regeringen, i form av socialminister Lars Engqvist,
            säger (svar på en skriftlig fråga våren 1999): Att det är angeläget
            att försöka hålla nere antalet aborter så mycket som möjligt är
            någonting vi alla kan vara överens om.
          </p>
          <p xml:id="i-2hyP2hkcvoN4EpQXptBgVg">
            Abort — en otillräcklig lösning
          </p>
          <p xml:id="i-71wEFrJTGnYMciTyXVMZmf">
            Med grund i denna samstämmighet är det viktigt att debatten om
            abort hålls vid liv. Det är farligt för demokratin i stort och
            individen i det lilla om beslut och riktlinjer i etiskt och moraliskt
            svåra konflikter enbart blir bokstäver på ett papper. Risken är
            då att vår människosyn blir avtrubbad inte enbart i denna fråga,
            utan även i näraliggande frågor, till exempel i fråga om dödshjälp,
            fosterdiagnostik och genteknik.
          </p>
          <pb facs="riksdagen-motions-pdf/data/200102/mot_200102_So_0461/mot_200102_So_0461-0003.pdf"/>
          <p xml:id="i-3xig37bpsbWr9J4fY33HD9">
            Det går inte heller att dölja att den etiska konflikten mellan
            kvinnan och det ofödda barnet inte på ett fullgott sätt löses
            genom den abortlagstiftning Sverige har i dag. Inte minst har
            detta blivit uppenbart under det gångna året genom en mängd händelser
            och nyheter som vi här vill peka på: Antalet aborter är högt.
            När statistiken över antalet utförda aborter 1999 presenterades
            av Socialstyrelsen i mars i år visade den delvis på en positiv
            utveckling — antalet aborter under 1999 var det lägsta sedan lagen
            om fri abort infördes. Men den stora nyheten när statistiken presenterades
            var ändå att antalet tonårsaborter ökade för fjärde året i rad.
            De allra flesta som uttalade sig om nyheten såg negativt på ökningen
            av aborter bland tonåringarna. Med undantag av ett fåtal extremister
            vill de allra flesta tvärtom att antalet aborter ska minska. Helt
            nyligen har också presenterats utredningar om att en tredjedel
            eller fler som gjort abort har gjort detta av ekonomiska orsaker.
            Även om antalet aborter över lag nu är nere i nivå med tiden före
            lagen om fri abort, bör en medvetenhet finnas om att betydligt
            mer kan göras för att bringa ned antalet aborter över lag. Vårt
            grannland i öster, Finland, har exempelvis hälften så många aborter
            per 1 000 kvinnor som vi har. Holland ligger troligtvis lägst
            bland de länder som har fri abort med cirka sex aborter per 1
            000 kvinnor. Detta är således endast en tredjedel jämfört med
            aborttalen i Sverige som brukar ligga omkring18 aborter per 1
            000 kvinnor.
          </p>
          <p xml:id="i-JGcUDHr3hPJrTjotu1yRuv">
            Konfliktfylld gränsdragning vid sena aborter
          </p>
          <p xml:id="i-HxQhT69eXp5cVCZXTAgBsm">
            I början av juni var det så dags för Statens medicinsk-etiska
            råd (SMER) att meddela — att man rekommenderade = att Sverige
            = införlivar Världshälsoorganisationens (WHO) rekommendation från
            1989 om gränsdragningen mellan foster och barn. Sverige har i
            dag dragit denna gräns vid 28:e graviditetsveckan. En åtlydnad
            av WHO:s rekommendation innebär en sänkning till den 22:a graviditetsveckan.
            Detta innebär samtidigt ett erkännande att fostret från denna
            tidpunkt juridiskt sett är ett ”barn” och därmed en individ med
            rättigheter. Om regeringen följer SMER:s rekommendation utan att
            detta får någon praktisk innebörd även för abortpraxis, kommer
            detta att innebära en tragisk degradering av människovärdet: Trots
            att man erkänt att det ofödda barnet efter vecka 22 är ett barn
            och en individ med rätt till livet, kommer man genom ett sådant
            agerande att legalisera att individer får dödas med lagens fulla
            stöd. Här ligger konflikten mellan det ofödda barnet och kvinnan
            i öppen dager och det är uppenbart att den nuvarande lagstiftningen
            har brister. Inte minst gäller detta som redan tidigare är bekant
            de allra senaste aborterna som Socialstyrelsens rättsliga råd
            ger tillstånd till.
          </p>
          <p xml:id="i-DReUnEjojfhLA6jVf1Qy5B">
            2000/01:c999
          </p>
          <p xml:id="i-R7Br5p3SevqhHEVEfzwHCa">
            10
          </p>
          <pb facs="riksdagen-motions-pdf/data/200102/mot_200102_So_0461/mot_200102_So_0461-0004.pdf"/>
          <p xml:id="i-TSmuB1n3Tr2G9P4BZmw6ff">
            2001/02:S0461
          </p>
          <p xml:id="i-KSVzUhxUxbWob75z8PTQK9">
            11
          </p>
          <p xml:id="i-VHCp3LmpEYKBXQaQiXmgy7">
            Hemliga tonårsaborter
          </p>
          <p xml:id="i-WAVYtp5oPnd76kRTGJFMvx">
            Att abort till stora delar är en främmande fågel inom svensk
            sjukvård blev även uppenbart under juni, när det visade sig att
            Socialstyrelsen vill att minderåriga ska kunna hemlighålla sina
            aborter för vårdnadshavarna/föräldrarna. Exempelvis reagerade
            barnmorskan M Sidenvall inför det faktum att en minderårig flicka
            ska kunna genomgå ett så stort operativt ingrepp utan föräldrarnas
            vetskap, när hon inte ens får pierca eller tatuera sig utan föräldrarnas
            medgivande (Hudiksvalls Tidning den 5 augusti 2000). Och nog visar
            denna möjlighet att hemlighålla ett så stort kirurgiskt ingrepp
            för ett minderårigt barns föräldrar att aborten innebär och grundar
            sig i etiska konflikter: I vilka andra fall tillåter man ett liknande
            förfarande? Frågan är om det sker i något annat fall.
          </p>
          <p xml:id="i-Mf4jrdUTbjeMsWEprSqX3Y">
            Fokus åter på kvinnan
          </p>
          <p xml:id="i-PT6XXdRGDsL4cRhEBPVFXc">
            I början av augusti uppmärksammades så nyheten om det belagda
            sambandet mellan abort och bröstcancer. Professor Joel Brind,
            City University i New York, presenterade då en sammanställning
            av 28 olika vetenskapliga studier som visade på ett statistiskt
            samband mellan provocerad abort och utvecklingen av bröstcancer.
            Att genomgå en provocerad abort kan öka sannolikheten att utveckla
            bröstcancer med 30 procent. (Samtidigt framhåller professor Brind
            att det kan finnas någon bakomliggande faktor som förklaring till
            samvariationen mellan abort och bröstcancer.) Bara några veckor
            senare uppmärksammade medierna en svensk vetenskaplig undersökning
            som visade att antalet kvinnor som uppger dålig ekonomi som orsak
            till abort ökat från cirka 10 procent till cirka 30 procent under
            de senaste tio åren.
          </p>
          <p xml:id="i-MTR8GcviHsdxRMM4pEWFQV">
            Utredning kring orsaker till abort m.m.
          </p>
          <p xml:id="i-C5hDy5tMoJU99pU1caRkUD">
            Som framgår av de inledande citaten råder en samsyn inom det
            svenska samhället att det är önskvärt att så få kvinnor som möjligt
            behöver genomgå en abort. Frågan är nu hur dessa vetenskapliga
            och statistiska rön kommer att behandlas. Kommer de att begravas
            i den tystnad som ofta tillåts omge abortfrågan. Eller kommer
            man att erkänna att det finns en etisk konflikt och lyfta upp
            frågorna till genomlysning och debatt? Det är oroväckande att
            den senaste stora svenska undersökningen om motiven för abort
            genomfördes för 18 år sedan, av 1980 års abortkommitté. Då intervjuades
            3 800 kvinnor. Bland de anförda skälen märks exempelvis just de
            socioekonomiska. I utredningen ställdes emellertid inte frågan
            om
          </p>
          <pb facs="riksdagen-motions-pdf/data/200102/mot_200102_So_0461/mot_200102_So_0461-0005.pdf"/>
          <p xml:id="i-SesjkhFJPsUJeMCFt3DQtF">
            vilken sorts hjälp, stöd eller rådgivning som kvinnan själv hade
            önskat för att inte välja att göra abort. En ny sådan utredning
            som följer upp den gamla och som klarlägger varför kvinnor väljer
            abort, men som också frågar vilket stöd de själva hade önskat,
            bör därför tillsättas. Särskild uppmärksamhet bör riktas på abortförekomsten
            bland unga flickor, både vad gäller den stora ökningen och föräldrarnas
            roll i abortsituationen. Andra frågor som utredningen behöver
            besvara är vilka yttre faktorer som leder till ökat respektive
            minskat antal aborter. Vilken roll spelar mannen i valsituationen,
            vilka konsekvenser får subventionerade preventivmedel och dagen-efter-pillret,
            vilken roll spelar inställningen till sexualitet och samlevnadsfrågor.
            Hur har Folkhälsoinstitutets arbete kring sexualitet, relationer,
            reproduktion och förebyggande av oönskade graviditeter utfallit
            i olika län? Vilka skillnader går att utläsa i de demografiskt
            olika delarna av landet, exempelvis stad-landsbygd, och vad beror
            de stora geografiska skillnaderna på?
          </p>
          <p xml:id="i-JGbbnk2pNq4XsufAnk3Nw6">
            Analys av abortorsaker i ett nordiskt perspektiv
          </p>
          <p xml:id="i-4NA4YujppLu8Y3wuU54i1N">
            Mellan de nordiska socialstyrelserna finns fortlöpande samarbete
            kring stati- stiken över antalet aborter i de olika länderna.
            Som tidigare nämndes skiljer sig aborttalet kraftigt mellan de
            olika nordiska länderna och Sverige har det högsta talet av de
            fem nordiska länderna. Någon grundlig analys kring vilka faktorer
            som bidrar till dessa skillnader har hittills inte varit möjlig.
            Det vore av intresse att en grundlig analys gjordes kring varför
            dessa stora skillnader finns mellan olika länder, företrädesvis
            de nordiska, men även exempelvis Holland som här kan anföras som
            ett föredöme. Forskningen kring abortorsaker och abortkonsekvenser
            bör ske kontinuerligt.
          </p>
          <p xml:id="i-5FHEGsTUPfXkwYUmt5wo1X">
            Åtgärdsprogram
          </p>
          <p xml:id="i-6XKySu7xMKCeSnKTFeqrBN">
            Av stor vikt är även att resultat från ovan föreslagna utredning
            och analys kan ligga till grund för ett adekvat åtgärdsprogram,
            vari framgår vilka politiska beslut som skulle hjälpa kvinnorna,
            men också hur de resurser som faktiskt samhället redan har kan
            brukas bättre och bli till större hjälp i syfte att minska antalet
            aborter.
          </p>
          <p xml:id="i-TePcmcwApiwuyv4gsRgaqi" type="date">
            Stockholm den 4 oktober 2001
          </p>
          <p xml:id="i-QHbiHrU23wr9aLAs9F3oUG" type="signatureBlock">
            Tuve Skånberg (kd) Gustaf von Essen (m)
          </p>
          <p xml:id="i-GaxQUS4ZWFyXtyBb1XEJfT">
            2000/01:c999
          </p>
          <p xml:id="i-39WBJfRThurbYMkksAU69b">
            12
          </p>
        </div>
      </div>
    </body>
  </text>
</TEI>
