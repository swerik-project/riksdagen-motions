<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__25/mot_1957__fk__25-001.pdf"/>
      <fw xml:id="i-GgZ1VhZ7LHxBZeHmmC6mEy">
        14 Motioner i Första kammaren, nr 25 år 1957
      </fw>
      <div type="motHeader" xml:id="i-8GvMRRAEUrqvCBgyFEVjc5">
        <div type="motTitle" xml:id="i-4vcUuaSxY9vTFpQBzztuZ3"/>
        <div type="motSubmissionInfo" xml:id="i-CETMDVieVAd2FJdrrtKotT"/>
      </div>
      <div type="motBody" xml:id="i-P73nC8pf92zhh3rTEQNE71">
        <div xml:id="i-EMgPufLpBrXVvoMpPpwDFp">
          <p xml:id="i-HA8rZevSiPhLtUzm9JUiGe">
            Nr 25 Av herr Ohlon, om ändrade tullsatser för vissa slag av
            nät.
          </p>
          <p xml:id="i-R2PS4XSdP99qUyewyU3mT7">
            Genom Kungl. Maj:ts kungörelse (nr 466/1955) om uttagande av
            sär- skild tullavgift för vissa varuslag m. m. given å Stockholms
            slott den 30 juni 1955 infördes från och med den 10 juli 1955
            ändring av utgående tull- satser för vissa varuslag. I bilaga
            till kungörelsen finns en förteckning över de varuslag, som beröras
            av tulländringarna. Av denna framgår, att samtliga tidigare tullbelagda
            textilvaror icke innehållande silke — med undantag av fisknät
            — fingo sitt tullskydd förbättrat. Detta innebär, att näten ha
            en i kronor och öre oförändrad tullsats, me- dan övergången till
            värdetull för det garn, varav näten tillverkas, medfört att det
            redan förut praktiskt taget obefintliga nettotullskyddet försämrats
            ytterligare och blivit direkt negativt. Tullen för färdiga bomullsnät
            är obe- roende av nätens konstruktion 25 öre per kg, medan tullen
            för fiskgarn av bomull varierar alltefter garnets grovlek i stort
            sett mellan 65 och 250 öre per kg. För bomullsnäten får man alltså
            en negativ tullsats av något mer än 40—225 öre per kg. Motsvarande
            är förhållandet med de alltmer vanliga nylonnäten, för vilka den
            utländske nätfabrikanten har en tullbelastning av 45 öre pr kg,
            me- dan den inhemska tillverkaren genom garntullen belastas med
            ca 220 öre per kg. I stället för att som övrig textilindustri
            åtnjuta ett skydd ha således de inhemska nätfabrikanterna en direkt
            belastning. Att under dessa för- svårade omständigheter driva
            en lönsam nättillverkning inom landet torde icke vara möjligt.
            En nätfabrik har redan lagt ned tillverkningen. Det redan förut
            låga intresset hos industrien för upprätthållande av ifrågavarande
            tillverkning har ytterligare kraftigt minskats, icke minst därigenom
            att den allmänna tulltaxerevisionen bordlagts på obestämd tid.
            Att det för landet är av stort intresse att bibehålla en inhemsk
            nättill- verkning står dock utom allt tvivel. Bland annat framgår
            detta av 1952 års tulltaxekommittés betänkande, där förslag framlägges
            om en förbättring av nuvarande nättullsats. även många andra skäl
            tala för att en inhemsk nätindustri bör bevaras. Här behöver endast
            erinras om följande. En inhemsk nätindustri kan till skillnad
            från fabriker belägna i utlandet betjäna fisket med utomordentligt
            korta leveranstider och snabb service. Om redskap gå sönder eller
            förloras, kunna de svenska nättillverkarna ofta redan samma dag
            leverera nät för lagning eller nytillverkning av redskap.
          </p>
          <pb facs="riksdagen-motions-pdf/data/1957/mot_1957__fk__25/mot_1957__fk__25-002.pdf"/>
          <fw xml:id="i-G7P5Nr5xtFx6N5cMrbFynj">
            Motioner i Första kammaren, nr 25 år 1957 15
          </fw>
          <p xml:id="i-XPLKu3vc3mkT1qwJYoqkLY">
            Vad detta kan betyda mitt i en fiskesäsong torde var och en förstå.
            Det är säkerligen just på grund av dylika skäl som t. ex. norrmännen
            för icke länge sedan förlagt en stor nätfabrik i Finnsnes i omedelbar
            närhet av det stora Lofoten-fisket. Utländska nätfabriker ha ingen
            möjlighet och knap- past samma intresse att lämna sådan service.
            För många typer av nät hålla de utländska nättillverkarna i stort
            sett gemensamma priser och utöva ett starkt tryck på den svenska
            marknaden. De önska givetvis inget hellre än att de svenska fabrikanterna
            slås ut, var- efter de få möjlighet att helt bestämma nätpriserna
            i Sverige. Erfaren- heten visar, att konsumenterna icke bruka
            vara betjänta av en sådan ut- veckling. Under krig och beredskap
            måste en inhemsk nättillverkning vara av största värde såväl militärt
            som civilt. Detta visade sig inte minst under det senaste kriget.
            Den styvmoderliga behandlingen av nätproduktionen synes därför
            desto mer egendomlig. Här behöver endast erinras om att vissa
            fabriker under och efter kriget fingo direkt föreläggande om att
            öka sin nätproduktion. Nätfabrikationen erhöll dessutom prioritet
            när det gällde tilldelning av garn, frikallelser från militärtjänst
            m. m. För att erhålla tillräcklig produktionsvolym fick man dessutom
            under åratal driva till- verkningen i treskift. Ett återupptagande
            av en nedlagd nättillverkning under ett avspärr- ningsläge skulle
            ta mycket lång tid. Maskinanskaffning och upplärning av arbetskraft
            till denna mycket särartade tillverkning tar flera år. Möjlig-
            heten att utan stort risktagande lagra nät i erforderlig utsträckning,
            om tillverkning inom landet ej sker, finnes icke. Nättyperna och
            maskstorleken växla från år till år beroende på bland annat fisktillgången.
            Omöjliggöran- de av nättillverkning inom landet kan därför under
            vissa förhållanden medföra, att landets försörjning med livsmedel
            äventyras liksom försörj- ningen med nät för militära ändamål.
            Enda sättet att bevara och upprätthålla en inhemsk nätindustri
            av någor- lunda tillräcklig kapacitet är att ge den ett rimligt
            skydd i stället för att som nu ge den en direkt extra belastning.
            Mot ett förbättrat tullskydd för fisknät har i tidigare diskussioner
            ibland framförts, att tullen är en för fiskarena kostnadsfördyrande
            faktor. Mot detta tala emellertid flera faktorer. Ett tillräckligt
            tullskydd kommer att möjliggöra tillverkning i mera eko- nomiska
            serier och således verka kostnadssänkande. Enbart tillvaron av
            en svensk produktion, möjliggjord genom rimligt tullskydd, medför
            dessutom som ovan framhållits en nedpressning av pri- serna på
            importerade nät resp. en garanti mot att utländska karteller kun-
          </p>
          <pb facs="riksdagen-motions-pdf/data/1957/mot_1957__fk__25/mot_1957__fk__25-003.pdf"/>
          <fw xml:id="i-VsHwthsV3wif5rmRMGgSB4">
            16 Motioner i Första kammaren, nr 25 år 1957
          </fw>
          <p xml:id="i-AiG5w6NfKr9piv4K43Y19D">
            na bli allenarådande på den svenska marknaden och genom höga
            priser draga otillbörlig fördel av densamma. I detta sammanhang
            bör beaktas, att nätindustrien — ehuru liten — är en nyckelindustri
            i såväl fred som krig. Den svenska konsumtionen av nät i kronor
            räknat utgör endast ca 5 20 av värdet av den svenska konsum- tionen
            av fisk. Räknar man endast på det för landet viktigaste fisket,
            näm- ligen västkustfisket, torde av fiskarenas totala kostnad
            för fångande och ilandförande av fisken endast ca 2,5 90 utgöras
            av kostnader för nät. Då uppenbarligen en inhemsk fisknätstillverkning
            ur bland annat be- redskaps- och prissynpunkt är av största intresse
            för såväl det allmänna som de enskilda konsumenterna och då dessutom
            rådande missförhållan- den beträffande tullen på fisknät äventyra
            produktionen, hemställes, att riksdagen måtte besluta, att tullen
            för till tulltaxe- nummer 561 och 562 hänförliga nät fastställes
            till 10 av värdet.
          </p>
          <p xml:id="i-AVZxJJ1opNojT771ZCUDy6">
            Stockholm den 21 januari 1957
          </p>
          <p xml:id="i-C5PmQ19EzkiH9a8ShfHzn8">
            Sven Em. Ohlon
          </p>
          <p xml:id="i-S3To7W7uqjQKy7Fzw5GuFx">
            Alfa Boktr. Sthlm 1957
          </p>
        </div>
      </div>
    </body>
  </text>
</TEI>
