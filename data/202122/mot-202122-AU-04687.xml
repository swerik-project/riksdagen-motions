<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-04687">
  <teiHeader>
    <fileDesc>
      <titleStmt>
        <title>med anledning av prop. 2021/22:216 Förbättrade förutsättningar för den arbetsmarknadspolitiska verksamheten</title>
        <author corresp="i-Yam9ii4K4HfneDbj5TzDJY">av Ciczie Weidby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4687 av Ciczie Weidby m.fl. (V)</title>
          <idno type="rdwebb">H9024687</idno>
          <rs type="number">4687</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9024687/text</ref>
          <ref type="dokument_url_html">http://data.riksdagen.se/dokument/H9024687</ref>
          <ref type="dokumentstatus_url_xml">http://data.riksdagen.se/dokumentstatus/H9024687</ref>
          <ref type="docx">http://data.riksdagen.se/fil/7236D0D3-F474-48B1-8729-75066DAA4FA8</ref>
          <ref type="pdf">http://data.riksdagen.se/fil/67120641-0E32-4286-A6A3-D34507D81361</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HGs98TAXKBJupr4azsZESM" type="basedOn"/>
        <correspContext corresp="i-HGs98TAXKBJupr4azsZESM">
          <ref>Proposition 2021/22:216</ref>
        </correspContext>
        <correspAction xml:id="i-MxiPAn37hJWr5K7oxH4CV9" type="signed"/>
        <correspContext corresp="i-MxiPAn37hJWr5K7oxH4CV9">
          <note type="signatory" corresp="i-Yam9ii4K4HfneDbj5TzDJY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction xml:id="i-4Vr6dd8Tqg7CRzEd7j46um" type="submitted">
          <date when="2022-04-26"/>
          <time when="11:39:05"/>
        </correspAction>
        <correspAction xml:id="i-RFkZzzUKjNi5min5eS4rzu" type="reviewed">
          <date when="2022-05-09"/>
          <time when="16:16:42"/>
        </correspAction>
        <correspAction xml:id="i-58uv3tPHt5KxxA5jKBg1bH" type="dismissed">
          <date when="2022-05-11"/>
        </correspAction>
        <correspAction xml:id="i-TW1Dyriazc88REHELRU9Tk" type="referred">
          <date when="2022-05-12"/>
        </correspAction>
        <correspAction xml:id="i-3pFUUvgS7iDSdwRtXMjHK1" type="assigned">
          <date when="2022-10-12"/>
          <time when="11:38:22"/>
        </correspAction>
        <correspContext corresp="i-3pFUUvgS7iDSdwRtXMjHK1">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-RPSQ25k7BvXyAAKpJA9rUh" type="behandlas_i"/>
        <correspContext corresp="i-RPSQ25k7BvXyAAKpJA9rUh">
          <ref type="uppgift">2021/22:AU15</ref>
          <ref type="ref_dok_id">H901AU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU15</ref>
          <ref type="ref_dok_titel">Förbättrade förutsättningar för den arbetsmarknadspolitiska verksamheten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S3yVhEFLwXFa82SBbVG9fY" type="motHeader">
        <div xml:id="i-RodPQJKdARr4XZwFio1ESQ" type="motTitle">
          Motion till riksdagen 2021/22:4687 av Ciczie Weidby m.fl. (V)
          med anledning av prop. 2021/22:216 Förbättrade förutsättningar
          för den arbetsmarknadspolitiska verksamheten
        </div>
      </div>
      <div xml:id="i-VVNJdPDWQpcdcb1XnV29iU" type="motBody">
        <div xml:id="i-EgjDmvZnt9wCUzEt9pwhWB" type="motProposal" subtype="förslag">
          <head xml:id="i-QhEMHGu5ByFuEZfnf9V9ux">
            1 Förslag till riksdagsbeslut
          </head>
          <list xml:id="i-MaokRtsx5xnuRuvTevE5Js" style="ol">
            <item xml:id="i-KJPacoLvVCDqVVoXJSEJDd">
              Riksdagen avslår regeringens förslag om nya sekretessbestämmelser
              för den arbetsmarknadspolitiska verksamheten.
            </item>
            <item xml:id="i-EBz4t3gByuDWkKQamMgyYs">
              Riksdagen avslår regeringens förslag om att införa en särskild
              sekretessbrytande bestämmelse för Arbetsförmedlingen.
            </item>
            <item xml:id="i-5D8SMtV8mq4B7oPPMQfFs1">
              Riksdagen ställer sig bakom det som anförs i motionen om att
              regeringen skyndsamt bör tillsätta en utredning med uppdrag att
              ta fram förslag på en effektiv tillsyn av de fristående aktörerna
              i syfte att motverka fusk och brottslighet inom den arbetsmarknadspolitiska
              verksamheten och tillkännager detta för regeringen.
            </item>
            <item xml:id="i-3gPNsjyuQv24oCKdXHsk7o">
              Riksdagen avslår regeringens förslag om nya uttryck i Arbetsförmedlingens
              registerlag.
            </item>
            <item xml:id="i-BVEDLLKmk85BLZrrqrnsun">
              Riksdagen avslår regeringens förslag om att tillämpningsområdet
              för lagen om valfrihet hos Arbetsförmedlingen ska förtydligas.
            </item>
          </list>
        </div>
        <div xml:id="i-SzmNJ5QRtvd9ATSbXVUkaN" type="motContent">
          <head xml:id="i-EfxL8nPFq4kvQ9bFFqzxzp" type="h1">
            2 Propositionens huvudsakliga innehåll
          </head>
          <p xml:id="i-CKmaQned3gzbp46Uv7BAQY">
            I propositionen lämnas förslag till vissa lagändringar för att
            skapa bättre förutsättningar för den arbetsmarknadspolitiska verksamheten.
          </p>
          <p xml:id="i-Bmq6rp7Ki4Lv6fH6SJopGk">
            Det föreslås lagändringar för att uppnå ett mer ändamålsenligt
            informationsutbyte mellan Arbetsförmedlingen och leverantörer
            av arbetsmarknadspolitiska insatser. I lagen (2000:625) om den
            arbetsmarknadspolitiska verksamheten föreslås en bemyndig­andebestämmelse
            om skyldighet för leverantörer att lämna behövliga uppgifter till
            Arbetsförmedlingen och en bestämmelse om tystnadsplikt för leverantörer
            och under­leverantörer. I offentlighets- och sekretesslagen (2009:400)
            föreslås ändringar som innebär att offentlighet ska vara huvudregeln
            i den arbetsmarknadspolitiska verksam­heten och en sekretessbrytande
            bestämmelse som ska möjliggöra att sekretesskyddade uppgifter
            kan lämnas ut till en leverantör. Det föreslås också ändringar
            i lagen (2002:546) om behandling av personuppgifter i den arbetsmarknadspolitiska
            verksam­heten i syfte att anpassa vissa uttryck och för att göra
            bestämmelsen om gallring mer ändamålsenlig.
          </p>
          <p xml:id="i-4Xr5fYF2eQ71AxCEbeCWEs">
            Vidare föreslås att det i lagen (2009:47) om vissa kommunala
            befogenheter ska förtydligas att överenskommelser mellan Arbetsförmedlingen
            och kommuner får innefatta ersättning från Arbetsförmedlingen
            till kommunen. Det föreslås också ett förtydligande av tillämpningsområdet
            för lagen (2010:536) om valfrihet hos Arbetsförmedlingen.
          </p>
          <p xml:id="i-8bQ9y1y1NsbhU7KYEyVGR7">
            Lagändringarna föreslås träda i kraft den 1 december 2022.
          </p>
          <head xml:id="i-Axr7TV7hNx3ksJvRs3FtFf" type="h1">
            3 Inledning
          </head>
          <p xml:id="i-EYkEoCnP17EXeFWyZf3Bhj">
            Vänsterpartiet förespråkar en aktiv statlig arbetsmarknadspolitik
            med tonvikt på god matchning, kunskapshöjande insatser och funktionella
            stöd riktade till de individer som bäst behöver dem. Insatserna
            ska bidra till en väl fungerande arbetsmarknad där männi­skors
            kompetens och vilja att arbeta tas till vara. En sammanhållen
            statlig arbets­förmedling med nationell överblick är en förutsättning
            för att kunna föra en aktiv arbetsmarknadspolitik. Arbetsförmedlingen
            ska finnas i hela landet för att garantera att alla medborgare
            ges ett likvärdigt stöd oavsett var man bor. Myndigheten ska fokusera
            på att rusta de arbetssökande och matcha dem mot de jobb som finns
            och växer fram. Insatserna ska vara individuellt anpassade och
            effektiva. Samrådet mellan Arbets­förmedlingen och arbetsmarknadens
            parter bör stärkas i syfte att ta till vara parternas unika kompetens
            om arbetsmarknadens funktionssätt. Myndighetens samverkan med
            kommuner, regioner och näringsliv bör utvecklas. Verksamheten
            ska bedrivas i offentlig regi utan vinstintresse och antalet privata
            aktörer bör begränsas.
          </p>
          <p xml:id="i-Aj37qApF6XMbEkNj3KxXdd">
            Vänsterpartiet anser att Arbetsförmedlingen behöver reformeras
            för att på ett bättre sätt ge stöd till arbetslösa och möjliggöra
            för fler arbetsgivare att hitta rätt kompetens. Den pågående reformeringen,
            som innebär att en stor del av Arbetsförmedlingens verksamhet
            privatiseras, är dock fel väg att gå. Vi vill att Arbetsförmedlingen
            ska reformeras i en helt annan riktning och att detta ska ske
            på basis av en seriös och genomtänkt diskussion om den samlade
            arbetsmarknadspolitiken. Det har inte skett i det aktuella fallet.
          </p>
          <p xml:id="i-M4sQ1BV3Yx7D63V1MtaS3K">
            Vänsterpartiet är starkt kritiskt till den pågående reformeringen
            av Arbetsförmed­lingen som innebär att s.k. fristående aktörer
            ska rusta och matcha de arbetslösa för de lediga jobben. Reformeringen,
            som bygger på januariavtalet, riskerar att leda till omfattande
            problem. För det första finns en uppenbar risk för oseriösa privata
            utförare som ser en möjlighet att tjäna pengar på arbetslösa –
            en upprepning av tidigare liberala ”reformer” som jobbcoacher
            och etableringslotsar. För det andra finns en uppenbar risk att
            arbetssökande som står långt ifrån arbetsmarknaden kommer att
            få sämre möjligheter till stöd, dels eftersom de inte omfattas
            av de matchningstjänster som de fristående aktörerna tillhandahåller,
            dels eftersom det ekonomiska stödet till matchningstjänsterna
            tar resurser från insatser riktade till dem som står längst ifrån
            arbetsmarknaden. För det tredje finns det en uppenbar risk för
            s.k. vita fläckar på kartan, dvs. orter där fristående aktörer
            väljer att inte etablera sig på grund av otillräckligt befolkningsunderlag.
            I kombination med de omfattande nedskärningar inom Arbetsförmedlingen
            som skett de senaste åren, där ett stort antal lokalkontor lagts
            ned och flera tusen AF‑anställda sagts upp, riskerar det att leda
            till att arbetslösa på vissa orter i Sverige lämnas utan stöd.
            För personer som står långt ifrån arbetsmarknaden, som ofta är
            i behov av mycket stöd och personlig service, kommer detta att
            vara förödande.
          </p>
          <p xml:id="i-8hkn2XMddQ8BNnTgEgthwF">
            Trots att januariavtalet för länge sedan har fallit, och trots
            den omfattande kritik som riktats mot den pågående reformeringen
            från såväl fack som kommuner och forskare, fortsätter den socialdemokratiska
            regeringen att reformera Arbetsförmedlingen i enlighet med Centerpartiets
            krav. Det är mycket anmärkningsvärt och djupt oansvarigt. Myndigheten
            befinner sig i kris. Om Arbetsförmedlingen ska kunna hantera den
            höga arbetslösheten och erbjuda de arbetslösa vägledning, stöd
            och utbildning behöver den pågående reformeringen stoppas. Vänsterpartiet
            har därför krävt ett nödstopp för processen och en radikalt annorlunda
            styrning av Arbetsförmedlingen (mot. 2021/22:2612).
          </p>
          <p xml:id="i-Ga2upomU389V1RVomo94DB">
            Proposition 2021/22:216 Förbättrade förutsättningar för den arbetsmarknadspolitiska
            verksamheten är ett led i regeringens arbete med att reformera
            Arbetsförmedlingen i enlighet med januariavtalet. Syftet med lagförslagen
            är, enligt regeringen, att samman­taget förbättra möjligheterna
            till ett ändamålsenligt informationsutbyte för att såväl Arbetsförmedlingen
            som leverantörer ska kunna fullgöra sina uppdrag effektivt, sam­tidigt
            som intrånget i den personliga integriteten för enskilda minimeras.
            Vänsterpartiet motsätter sig den pågående reformeringen av Arbetsförmedlingen.
            I det följande redo­gör vi för hur vi ställer oss till regeringens
            förslag. Framställningen följer i huvudsak propositionens disposition.
            Begreppen privata utförare, fristående aktörer och leverantörer
            används synonymt.
          </p>
          <head xml:id="i-Jd6CXQ5NahMMgUsPmRSrG8" type="h1">
            4 Behovet av vissa lagändringar i den arbetsmarknadspolitiska
            verksamheten
          </head>
          <p xml:id="i-Xs1znHA4HR7oBtwesGGqbe">
            Regeringen bedömer att det finns behov av vissa lagändringar
            för att uppnå ett mer ändamålsenligt informationsutbyte mellan
            Arbetsförmedlingen och de leverantörer som utför arbetsmarknadspolitiska
            insatser på uppdrag av myndigheten. Enligt regeringen finns det
            även behov av ändringar för att anpassa vissa uttryck i befintlig
            lagstiftning, bl.a. i lagen om behandling av personuppgifter i
            den arbetsmarknadspolitiska verk­samheten. I den lagen föreslås
            också ändringar för att göra bestämmelsen om gallring mer ändamålsenlig.
            Vidare bedömer regeringen att det behöver göras förtydliganden
            i lagen om valfrihet hos Arbetsförmedlingen och lagen om vissa
            kommunala befogen­heter (prop. 2021/22:216 s. 19).
          </p>
          <p xml:id="i-VMJNLTEcfQysvFEe2xaFHw">
            Vänsterpartiet delar inte regeringens bedömning vad gäller behov
            av lagändringar för att uppnå ett mer ändamålsenligt informationsutbyte
            mellan Arbetsförmedlingen och privata leverantörer. Enligt vår
            mening bör antalet privata leverantörer begränsas – inte utökas.
            Det finns således ingen anledning att genomföra de lagändringar
            som regeringen föreslår i syfte att underlätta informationsutbytet
            mellan Arbetsförmedlingen och de leverantörer som utför arbetsmarknadspolitiska
            insatser på uppdrag av myndigheten.
          </p>
          <p xml:id="i-C7wavB8bAzjHzWA58f8Vu6">
            Vänsterpartiet delar inte heller regeringens bedömning att det
            behöver göras förtydliganden i lagen om valfrihet hos Arbetsförmedlingen.
            Enligt vår mening ska LOV inte användas inom ramen för den arbetsmarknadspolitiska
            verksamheten. Vänsterpartiet kan även konstatera att regeringen,
            efter påtryckningar från bl.a. Vänsterpartiet hösten 2019, slagit
            fast att reformeringen av Arbetsförmedlingen inte ska bygga på
            LOV. Det är mycket anmärkningsvärt att regeringen, trots detta,
            öppnar upp för att LOV ska tillämpas inom ramen för den arbetsmarknadspolitiska
            verksamheten.
          </p>
          <p xml:id="i-WKX6NjFtteT4LRyeQrKupP">
            Vänsterpartiet kan konstatera att flera remissinstanser har invändningar
            mot reger­ingens inriktning för den arbetsmarknadspolitiska verksamheten
            eller avstyrker den helt. Vänsterpartiet delar remissinstansernas
            uppfattning.
          </p>
          <head xml:id="i-8FHwW8qnWXiksut6mWT2VH" type="h1">
            5 Sekretess och tystnadsplikt inom den arbetsmarknadspolitiska
            verksamheten
          </head>
          <head xml:id="i-7xPgeE3teMwF1H4o3FFarn" type="h2">
            5.1 Nya sekretessbestämmelser för den arbetsmarknadspolitiska
            verksamheten
          </head>
          <p xml:id="i-NEszQVorLSnU6ZQzt9xBjB">
            Regeringen föreslår att sekretess ska gälla i den arbetsmarknadspolitiska
            verksamheten för uppgift om en enskilds personliga förhållanden,
            om det kan antas att den enskilde eller någon närstående till
            denne lider men om uppgiften röjs. Sekretess ska även gälla i
            den arbetsmarknadspolitiska verksamheten för uppgift om en enskilds
            affärs- eller driftsförhållanden, om det kan antas att den enskilde
            lider skada om uppgiften röjs. För uppgift i allmän handling som
            avser personliga förhållanden ska sekretessen gälla i högst 70
            år. Den särskilda bestämmelsen om sekretess för uppgift om en
            enskilds personliga förhållanden när uppgiften förekommer i ärende
            om etableringsinsatser och i ärende om ersättning som kan lämnas
            för deltagande i etableringsinsatser ska upphöra att gälla. Även
            bestämmelsen som inskränker rätten att meddela och offentliggöra
            sådana uppgifter ska upphöra att gälla (prop. 2021/22:216 s. 22).
          </p>
          <p xml:id="i-JVR1MwcGmLk5BnrhJkthDW">
            Vänsterpartiet kan konstatera att regeringens förslag innebär
            att den nuvarande sekretessbestämmelsen för enskilds personliga
            förhållanden ändras från ett omvänt till ett rakt skaderekvisit,
            dvs. till offentlighet som huvudregel. Förslaget syftar till att
            anpassa sekretessreglerna till en utveckling där arbetsmarknadspolitiska
            insatser i större utsträckning än i dag utförs av privata aktörer.
            I klartext: det ska bli enklare för privata aktörer att få tillgång
            till information om de arbetslösa.
          </p>
          <p xml:id="i-4YQVt7z1Dist8t8PgTR93y">
            Vänsterpartiet anser i likhet med fackförbundet ST, som avstyrker
            förslaget, att hänsynen till den enskildes integritet och behov
            av skydd för känsliga personuppgifter bör väga tyngre än privata
            aktörers informationsbehov. Regeringens förslag riskerar att leda
            till att personuppgifter av mer eller mindre känslig natur sprids
            till en avsevärt större krets och dessutom utanför myndighetssfären.
            Det finns ingen anledning att ändra nuvarande sekretessbestämmelser
            för att underlätta en privatisering av centrala delar av Arbetsförmedlingens
            verksamhet. Till skillnad från regeringen anser Vänsterpartiet
            att det inte finns starka skäl att ändra den nuvarande sekretessbestämmelsen
            för enskilds personliga förhållanden från ett omvänt till ett
            rakt skaderekvisit, dvs. till offentlighet som huvudregel. Vänsterpartiet
            anser därför att förslaget bör avslås.
          </p>
          <p xml:id="i-KXpqHFVVhoCWy4QkAkC46p">
            Riksdagen bör avslå regeringens förslag om nya sekretessbestämmelser
            för den arbetsmarknadspolitiska verksamheten. Detta bör riksdagen
            besluta.
          </p>
          <head xml:id="i-7vpUQzE46W8gpRFuY5uwBT" type="h2">
            5.2 En särskild sekretessbrytande bestämmelse införs för Arbetsförmedlingen
          </head>
          <p xml:id="i-JnJLYWTJhBZj2yX8j26HeX">
            Regeringen föreslår att sekretessen i den arbetsmarknadspolitiska
            verksamheten inte ska hindra att uppgift lämnas till en leverantör
            som utför arbetsmarknadspolitiska insatser på uppdrag av Arbetsförmedlingen,
            om det är nödvändigt för att leverantören ska kunna fullgöra sitt
            uppdrag (prop. 2021/22:216 s. 37).
          </p>
          <p xml:id="i-a7LEx5jA6zsioWcZkp66Z">
            Vänsterpartiet anser i likhet med fackförbundet ST, som avstyrker
            förslaget, att hänsynen till den enskildes integritet och behov
            av skydd för känsliga personuppgifter bör väga tyngre än privata
            aktörers informationsbehov. Regeringens förslag riskerar att leda
            till att känsliga personuppgifter, t.ex. om hälsotillstånd, delas
            på ett sätt som är till men för den arbetssökande. Det finns ingen
            anledning att införa en sekretessbrytande bestämmelse för att
            underlätta för privata aktörer att fullgöra ett uppdrag som enligt
            vår mening i huvudsak bör utföras av Arbetsförmedlingen. Vänsterpartiet
            anser därför att förslaget bör avslås.
          </p>
          <p xml:id="i-6YjtXHDgZ43FdZSXN6gsdT">
            Riksdagen bör avslå regeringens förslag om att införa en särskild
            sekretessbrytande bestämmelse för Arbetsförmedlingen. Detta bör
            riksdagen besluta.
          </p>
          <head xml:id="i-JfRqbKQDMrqN6wDR7VQ2Uz" type="h2">
            5.3 Tystnadsplikt hos leverantörer och underleverantörer
          </head>
          <p xml:id="i-58kbVUhSTG4BkPKpdoPmvT">
            Regeringen föreslår att den som på grund av anställning eller
            på något annat sätt deltar eller har deltagit i en leverantörs
            verksamhet att utföra arbetsmarknadspolitiska insatser på uppdrag
            av Arbetsförmedlingen inte obehörigen ska få röja eller utnyttja
            vad han eller hon då har fått veta om en enskilds personliga förhållanden
            eller affärs- eller driftsförhållanden. Detsamma ska gälla för
            den som deltar eller har deltagit i verksam­het hos en underleverantör
            som medverkar till att fullgöra leverantörens uppdrag. I det allmännas
            verksamhet tillämpas i stället bestämmelserna i offentlighets-
            och sekretess­lagen. Bestämmelsen om tystnadsplikt ska placeras
            i lagen om den arbetsmarknads­politiska verksamheten. Bestämmelsen
            om tystnadsplikt i lagen om ansvar för etableringsinsatser för
            vissa nyanlända invandrare ska tas bort (prop. 2021/22:216 s.
            41).
          </p>
          <p xml:id="i-DYfSfPBGFUfBZGwsEfL4oD">
            Vänsterpartiet anser, i likhet med LO, att det är problematiskt
            att fler individ­uppgifter kommer att vara tillgängliga för privata
            aktörer. Vi ser därför positivt på regeringens förslag om tystnadsplikt
            hos leverantörer och underleverantörer för att motverka risken
            för att individer lider skada av röjda personuppgifter. Informations­delningen
            kan dock bli svår att överblicka, kontrollera och hantera på ett
            säkert sätt. Risken för att leverantörer har andra verksamheter
            vid sidan om det arbetsmarknads­politiska uppdrag som den delade
            informationen berör, och att individuppgifterna utnyttjas på ett
            sätt som inte är förenligt med uppdraget, får inte underskattas.
            Vänsterpartiet förutsätter att regeringen vidtar åtgärder för
            att motverka detta.
          </p>
          <p xml:id="i-JSF3zCU6D6AN89jVXMCghD">
            Vänsterpartiet vill i sammanhanget framhålla vikten av att den
            tystnadsplikt som föreslås gälla för anställda hos fristående
            aktörer inte innebär att de anställdas meddelar- och visselblåsarskydd
            begränsas. I likhet med Akademikerförbundet SSR anser vi att den
            lag som införts rörande meddelarskydd bör utsträckas till att
            även gälla arbetsmarknadspolitisk verksamhet – oavsett arbetsgivare,
            dvs. även anställda hos privata aktörer.
          </p>
          <head xml:id="i-Nuaa9mSYQEob8CbFgDBfZe" type="h1">
            6 Leverantörers skyldighet att lämna uppgifter till Arbetsförmedlingen
          </head>
          <p xml:id="i-CaSSrrXyrLLkyY4sgEPapS">
            Regeringen föreslår att regeringen, eller den myndighet som regeringen
            bestämmer, ska få meddela föreskrifter om skyldighet för en leverantör
            som bedriver arbetsmarknads­politiska insatser på uppdrag av Arbetsförmedlingen
            att till Arbetsförmedlingen lämna uppgifter som myndigheten behöver
            i den arbetsmarknadspolitiska verksamheten. Bestämmelsen ska placeras
            i lagen om den arbetsmarknadspolitiska verksamheten (prop. 2021/22:216
            s. 49).
          </p>
          <p xml:id="i-GKur8K8Yx7fEXpVbwAJbkM">
            Vänsterpartiet anser, i likhet med Akademikerförbundet SSR, att
            det är avgörande att de fristående aktörerna ges skyldighet att
            lämna de uppgifter som Arbetsförmed­lingen behöver. Det är en
            förutsättning för att Arbetsförmedlingen ska kunna kontrollera
            att den fristående aktören gör det som förväntas av den. Vi ser
            därför positivt på reger­ingens förslag. Enligt vår mening krävs
            dock ytterligare åtgärder för att motverka fusk och felaktigheter
            i den privat drivna arbetsmarknadspolitiska verksamheten. Erfaren­heterna
            från tidigare liberala ”reformer” på det arbetsmarknadspolitiska
            området, som etableringslotsar och jobbcoacher, visar på uppenbara
            risker för fusk, fiffel och felaktig­heter hos privata aktörer
            inom den arbetsmarknadspolitiska verksamheten. I likhet med Inspektionen
            för arbetslöshetsförsäkringen (IAF) anser vi att det finns skäl
            att överväga om leverantörer bör omfattas av tillsyn i syfte att
            uppnå en mer fungerande kontroll. Enligt regeringen saknas det
            dock beredningsunderlag för att inom ramen för detta lagstiftningsärende
            överväga frågan om införandet av en sådan reglering (prop. 2021/22:216
            s. 52). Det är anmärkningsvärt att regeringen inte utrett detta.
            Regeringen bör skyndsamt ta fram det beredningsunderlag som krävs
            för att införa en effektiv tillsyn av de fristående aktörerna.
          </p>
          <p xml:id="i-2tcb9zaToj7iArQwo3pgCd">
            Regeringen bör skyndsamt tillsätta en utredning med uppdrag att
            ta fram förslag på en effektiv tillsyn av de fristående aktörerna
            i syfte att motverka fusk och brottslighet inom den arbetsmarknadspolitiska
            verksamheten. Detta bör riksdagen ställa sig bakom och ge regeringen
            till känna.
          </p>
          <head xml:id="i-RPcTHKmRtW8SsYs4VeL6dY" type="h1">
            7 Personuppgiftsbehandling
          </head>
          <head xml:id="i-3soEyfqL8ZDjhQ3QTbJJtD" type="h2">
            7.1 Nya uttryck i Arbetsförmedlingens registerlag
          </head>
          <p xml:id="i-6ihEtzGE6htEk9vtp6bxpk">
            Regeringen föreslår att de paragrafer som reglerar ändamålen
            för Arbetsförmedlingens behandling av personuppgifter och direktåtkomst
            ska ändras genom att uttrycket kompletterande aktör ersätts med
            uttrycket leverantör som utför arbetsmarknads­politiska insatser
            på uppdrag av Arbetsförmedlingen (prop. 2021/22:216 s. 56).
          </p>
          <p xml:id="i-H4pT1eKVBigYGdaaQfzSMQ">
            Regeringens förslag innebär, utöver att uttrycket kompletterande
            aktör ersätts med uttrycket leverantör, att Arbetsförmedlingen
            får möjlighet att behandla personuppgifter om de arbetssökande
            i syfte att tillhandahålla de uppgifter som leverantörer av arbets­marknadspolitiska
            insatser behöver för att kunna fullgöra sina uppdrag. Det handlar
            främst om kontakt- och identifieringsuppgifter men kan även röra
            sig om uppgifter i den arbetssökandes individuella handlingsplan
            som Arbetsförmedlingen upprättar: uppgifter om den arbetssökandes
            förutsättningar, utbildningsbakgrund, yrkeserfarenhet samt uppgifter
            om behov av vissa arbetshjälpmedel (prop. 2021/22:216 s. 59).
          </p>
          <p xml:id="i-VgcBuwJa3Ry6xB9VQo8pTF">
            Vänsterpartiet anser i likhet med fackförbundet ST, som avstyrker
            förslaget, att hänsynen till den enskildes integritet och behov
            av skydd för känsliga personuppgifter bör väga tyngre än privata
            aktörers informationsbehov. Vi ser även, i likhet med Akademikerförbundet
            SSR, en risk för att persondata lagras av de fristående aktörerna
            i deras egna datasystem, exempelvis i molntjänster där det inte
            kan säkerställas att lagring sker i Sverige och där risken för
            intrång är stor. Vänsterpartiet anser därför att förslaget bör
            avslås.
          </p>
          <p xml:id="i-5ZDcyKPqVRwn62my1Lvxc8">
            Riksdagen bör avslå regeringens förslag om nya uttryck i Arbetsförmedlingens
            registerlag. Detta bör riksdagen besluta.
          </p>
          <head xml:id="i-H4qa8NCNAKBQsgmtGtWtJq" type="h1">
            8 Tillämpningsområdet för lagen om valfrihet hos Arbetsförmedlingen
            ska förtydligas
          </head>
          <p xml:id="i-2kyzB38uhYVSZcAWGF3TWS">
            Regeringen föreslår att tillämpningsområdet för lagen om valfrihet
            hos Arbets­förmedlingen ska förtydligas. Det ska av lagtexten
            framgå att begreppet valfrihets­system i den lagen avser förfaranden
            med löpande annonsering efter leverantörer där den enskilde som
            ska nyttja en tjänst ska ha rätt att välja leverantör bland samtliga
            leverantörer som uppfyller de krav Arbetsförmedlingen har ställt
            (prop. 2021/22:216 s. 77).
          </p>
          <p xml:id="i-L5zrFqCLxFwFWKE892PZNn">
            Enligt lagen (2010:536) om valfrihet hos Arbetsförmedlingen får
            Arbetsförmed­lingen besluta att tillhandahålla valfrihetssystem
            för tjänster som upphandlas inom myndighetens arbetsmarknadspolitiska
            verksamhet. Vidare framgår det av lagen att när Arbetsförmedlingen
            tillhandahåller valfrihetssystem ska myndigheten tillämpa lagen
            (2008:962) om valfrihetssystem, förkortad LOV.
          </p>
          <p xml:id="i-5EVsTurtFMi3HXaEmDczxX">
            När den dåvarande alliansregeringen lade fram proposition 2009/10:146
            Valfrihets­system hos Arbetsförmedlingen, som låg till grund för
            lagen, lämnade Social­demokraterna, Vänsterpartiet och Miljöpartiet
            in en gemensam följdmotion där vi avslog alliansregeringens förslag
            till ny lag om valfrihet hos Arbetsförmedlingen. I motionen anförde
            Socialdemokraterna, Vänsterpartiet och Miljöpartiet följande:
            ”Med lagen om valfrihetssystem hos Arbetsförmedlingen lämnas fältet
            öppet för en privati­sering av hela förmedlingsverksamheten. Detta
            är en genomgripande reform av Arbets­förmedlingen som vi tre partier,
            Socialdemokraterna, Vänsterpartiet och Miljöpartiet, är emot”
            (mot. 2009/10:A13). Till skillnad från Socialdemokraterna vidhåller
            vi denna uppfattning. Lagen om valfrihet hos Arbetsförmedlingen
            borde aldrig ha införts. Lagen om valfrihetssystem (LOV) ska inte
            tillämpas inom ramen för den arbetsmarknads­politiska verksamheten.
            Antalet privata aktörer ska begränsas – inte utökas. Det finns
            därmed inte någon anledning att förtydliga tillämpningsområdet
            för lagen om valfrihet hos Arbetsförmedlingen. Vänsterpartiet
            anser därför att förslaget bör avslås.
          </p>
          <p xml:id="i-8gZmgWHgc1mjNtHqewEDHk">
            Riksdagen bör avslå regeringens förslag om att tillämpningsområdet
            för lagen om valfrihet hos Arbetsförmedlingen ska förtydligas.
            Detta bör riksdagen besluta.
          </p>
          <head xml:id="i-QJExEa2Bb6iSiFMt6iTc6t" type="h1">
            9 Det ska tydliggöras att överenskommelser mellan Arbetsförmedlingen
            och kommuner får innefatta ersättning
          </head>
          <p xml:id="i-J9aX7u5xGZU7KPXCYWX7pq">
            Regeringen föreslår att lagen om vissa kommunala befogenheter
            ska förtydligas på så sätt att det uttryckligen anges att en överenskommelse
            mellan en kommun och Arbets­förmedlingen om att kommunen ska anordna
            aktiviteter för deltagare i arbetsmarknads­politiska åtgärder
            får innefatta ersättning från Arbetsförmedlingen till kommunen
            (prop. 2021/22:216 s. 79).
          </p>
          <p xml:id="i-B8GaN9fHfAV9SYspcskpKC">
            Vänsterpartiet ser ett stort behov av god samverkan mellan Arbetsförmedlingen
            och kommunerna, inte minst eftersom många arbetssökande behöver
            ta del av utbildningar och/eller socialpolitiska insatser som
            kommunerna erbjuder i kombination med tradit­ionell arbetsmarknadspolitik.
            Den samverkan som på senare tid har etablerats mellan Arbetsförmedlingen
            och kommuner, inte minst tack vare Delegationen för unga och nyanlända
            till arbete (Dua), har bidragit till samhälleliga vinster då parallella
            spår, dubbelarbete och en oklar rollfördelning har kunnat motverkas.
            Samverkan i denna riktning behöver utvecklas – inte avvecklas.
            Det är inte rimligt att kommunernas ekono­miska situation begränsar
            denna typ av samverkan. Vänsterpartiet ser därför positivt på
            regeringens förslag om att tydliggöra att överenskommelser mellan
            Arbetsförmedlingen och kommuner får innefatta ersättning.
          </p>
          <p xml:id="i-7zDsT47ae4uzAancm3F4BH">
            Vänsterpartiet ser dock, i likhet med Famna – Riksorganisationen
            för idéburen välfärd – en risk för att många av de idéburna organisationer
            som arbetar med arbetsintegrerande insatser för personer som står
            långt ifrån arbetsmarknaden kan komma att trängas undan om kommunernas
            befogenheter vidgas. De arbetsintegrerande sociala företagen (ASIF)
            gör en mycket viktig insats och bör ges större utrymme inom den
            arbetsmarknadspolitiska verksamheten. Vi konstaterar att regeringen
            framhåller att den föreslagna författningsändringen endast är
            ett förtydligande och därmed inte avser att vare sig begränsa
            eller vidga de kommunala befogenheterna inom den arbets­marknadspolitiska
            verksamheten. Vänsterpartiet förutsätter att detta stämmer. Vi
            avser att följa utvecklingen noga.
          </p>
          <head xml:id="i-BmvsVpQ3qtKDroCRqeAe9r" type="h1">
            10 Avslutande kommentar
          </head>
          <p xml:id="i-3bDxAnaB6S1WZE3uto3AAs">
            Den pågående reformeringen av arbetsmarknadspolitiken och Arbetsförmedlingen
            är en historiskt stor myndighetsreform. En sådan reform kräver
            gedigna analyser, utredningar och remissförfaranden. Det har inte
            skett i det aktuella fallet. Regeringen har endast remitterat
            tre utredningar med förslag som rör reformeringen: SOU 2020:41,
            Ds 2021:27 och Ds 2019:13, dvs. de utredningar som delvis ligger
            till grund för denna proposition. I övrigt har reformen genomförts
            genom otaliga uppdrag till Arbetsförmedlingen, IFAU, Riksrevisionen
            m.fl. i syfte att regeringen ska få underlag för vidare reformering.
            Det är dock inga underlag som har prövats i remissförfarande eller
            resulterat i förslag som lagts fram i riksdagen. Relevanta intressenter,
            som kommuner och fackföreningar, har därmed enbart getts möjlighet
            att yttra sig om tre remisser i ett ärende som innebär en genomgripande
            förändring av hela den arbetsmarknadspolitiska inriktningen. Inte
            heller har relevanta intressenter getts möjlighet att ha formella
            synpunkter på t.ex. den finansieringsmodell som Kundval rusta
            och matcha (Krom) bygger på, dvs. den modell som är tänkt att
            utgöra en grundbult i reformen. Enligt Vänsterpartiet är det därför
            tveksamt om reformeringen av arbetsmarknadspolitiken och Arbetsförmedlingen
            kan anses uppfylla beredningskravet (7 kap. 2 § RF), dvs. att
            behövliga upplysningar och yttranden ska inhämtas från berörda
            myndigheter samt att även sammanslutningar och enskilda ska ges
            möjlighet att yttra sig. Reformeringen av arbetsmarknadspolitiken
            och Arbetsförmedlingen har pressats fram på kort tid utan förankring,
            dialog och analys. Det är mycket anmärkningsvärt.
          </p>
          <p xml:id="i-7UPoLCzSGA89vs5bKgUoLe">
            Vänsterpartiet kan konstatera att många remissinstanser är starkt
            kritiska till reformeringen av arbetsmarknadspolitiken och Arbetsförmedlingen.
            Flera tunga remissinstanser har invändningar mot inriktningen
            för den arbetsmarknadspolitiska verksamheten eller avstyrker den
            helt. Vi vill avslutningsvis lyfta fram några remissinstansers
            synpunkter.
          </p>
          <p xml:id="i-W4CzP4Xer7479QAYimffUN">
            Akademikerförbundet SSR framhåller att en så pass viktig samhällsfunktion
            som Arbetsförmedlingen måste reformeras med gediget forskningsstöd,
            vara väl förankrad bland olika intressenter och genomföras på
            ett för alla inblandade parter transparent sätt. Enligt Akademikerförbundet
            SSR uppfyller regeringens reformering av Arbetsförmed­lingen inget
            av dessa krav. Fackförbundet ST motsätter sig den pågående reformeringen
            av Arbetsförmedlingen då den leder till otillräcklig förmåga att
            trycka tillbaka långtids­arbetslösheten samt att orter i glesbygd
            lämnas utan en uthållig arbetsförmedling. Institutet för arbetsmarknads-
            och utbildningspolitisk utvärdering (IFAU) är mycket kritiskt
            till den snabba reformeringen av Arbetsförmedlingen. Enligt IFAU
            saknas det evidens för att privata utförare av arbetsmarknadspolitik
            når bättre resultat än offentliga. Om något verkar privata utförare
            snarare leda till högre kostnader för arbetsmarknads­politiken.
            Enligt IFAU finns det därmed inget stöd för att den föreslagna
            reformeringen bidrar till en effektivare arbetsmarknadspolitisk
            verksamhet. IFAU konstaterar avslutningsvis att det saknas en
            konsekvensanalys av den pågående reformeringen. Enligt IFAU är
            det märkligt att en så omfattande reformering kan genomföras utan
            en noggrann analys av effekter och kostnader.
          </p>
          <p xml:id="i-UVXEWPdTfvmYuBMUepT86H">
            Vänsterpartiet delar den omfattande kritik som ovanstående remissinstanser
            ger uttryck för. Vi noterar att regeringen framhåller att de synpunkter
            som remissinstanserna har lämnat kommer att utgöra underlag i
            det fortsatta arbetet med förordningsändringar eller med annan
            styrning av Arbetsförmedlingen (prop. 2021/22:216 s. 20). Vi förutsätter
            att så sker. Ett första steg vore att stoppa den pågående reformeringen
            och lyssna in den omfattande kritik som remissinstanserna framför.
            Vi har dock inga större förhoppningar om att så kommer att ske.
          </p>
        </div>
        <div xml:id="i-AMzX77bXBdYg8edWzhymCJ" type="motSignatures">
          <list xml:id="i-JDDSQtBLhdzS4NJaLkGej7">
            <item xml:id="i-QWYt96Aoy4aCLyj452VJtm">
              Ciczie Weidby (V)
            </item>
            <item xml:id="i-5jveebjVg4YeCE9eMhToAB">
              Ulla Andersson (V)
            </item>
            <item xml:id="i-KhjkMZhu5rUSmvNDcHTenS">
              Lorena Delgado Varas (V)
            </item>
            <item xml:id="i-LyX5JZvGd5unEG5Gfer3Lm">
              Ali Esbati (V)
            </item>
            <item xml:id="i-PEXBqiwBuiuDhF1ikFgyPB">
              Birger Lahti (V)
            </item>
            <item xml:id="i-6gtzSX2NS2sPVBY8bQ1o1S">
              Ilona Szatmari Waldau (V)
            </item>
          </list>
        </div>
      </div>
    </body>
  </text>
</TEI>
