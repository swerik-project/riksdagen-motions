<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-01578">
  <teiHeader>
    <fileDesc>
      <titleStmt>
        <title>Klarläggande av Sveriges agerande kring Dag Hammarskjölds död</title>
        <author corresp="i-YC9eBMaj1LV84z79sjRe2B">av Camilla Rinaldo Miller m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1578 av Camilla Rinaldo Miller m.fl. (KD)</title>
          <idno type="rdwebb">HB021578</idno>
          <rs type="number">1578</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB021578/text</ref>
          <ref type="dokument_url_html">https://data.riksdagen.se/dokument/HB021578</ref>
          <ref type="dokumentstatus_url_xml">https://data.riksdagen.se/dokumentstatus/HB021578</ref>
          <ref type="pdf">https://data.riksdagen.se/fil/23766B5E-0D63-4CFA-85DE-83A0AE1C93E8</ref>
          <ref type="docx">https://data.riksdagen.se/fil/DE63269F-1861-49A5-90B0-9F2CE04263B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YC9eBMaj1LV84z79sjRe2B</idno>
            <name>Camilla Rinaldo Miller</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PFfhQqDgW5cUmvLUuZEh1g</idno>
            <name>Mathias Bengtsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FM4XwpfacSFoYHkd6GDrps" type="signed"/>
        <correspContext corresp="i-FM4XwpfacSFoYHkd6GDrps">
          <note type="signatory" corresp="i-YC9eBMaj1LV84z79sjRe2B"/>
          <note type="signatory" corresp="i-PFfhQqDgW5cUmvLUuZEh1g"/>
          <note type="signatory" corresp="i-SgLSQ3phK7HUZecEbLumwe"/>
        </correspContext>
        <correspAction xml:id="i-2Wm9tfDPnTeY7Q5R1Q56w1" type="submitted">
          <date when="2023-10-04"/>
          <time when="15:37:58"/>
        </correspAction>
        <correspAction xml:id="i-SCXsADxsCwDqQn19Rj8v39" type="reviewed">
          <date when="2023-10-04"/>
          <time when="18:39:20"/>
        </correspAction>
        <correspAction xml:id="i-DdEqgQ9SnbzSa2DMBu9XbS" type="referred">
          <date when="2023-10-17"/>
        </correspAction>
        <correspAction xml:id="i-KBEMdWUjW1DYbUaB9AYSKW" type="assigned">
          <date when="2024-04-15"/>
          <time when="11:30:24"/>
        </correspAction>
        <correspContext corresp="i-KBEMdWUjW1DYbUaB9AYSKW">
          <ref type="assignedTo">Utrikesutskottet</ref>
        </correspContext>
        <correspAction xml:id="i-F2cECCSuExuWfgaR1JBs8M" type="behandlas_i"/>
        <correspContext corresp="i-F2cECCSuExuWfgaR1JBs8M">
          <ref type="uppgift">2023/24:UU7</ref>
          <ref type="ref_dok_id">HB01UU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1578 av Camilla Rinaldo Miller
          m.fl. (KD) Klarläggande av Sveriges agerande kring Dag Hammarskjölds
          död
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6zefy7dEt2GuRGuBSfrQ4f">
            Förslag till riksdagsbeslut
          </head>
          <list>
            <item xml:id="i-QppYtUgb6iADuYaTDkp2SV" sortKey="Yrkande 1">
              Riksdagen ställer sig bakom det som anförs i motionen om att
              uppmana regeringen att framföra en offentlig ursäkt till den svenska
              besättningens efterlevande familjer gällande tidigare regeringars
              inställning och tillkännager detta för regeringen.
            </item>
          </list>
          <list>
            <item xml:id="i-MnGZtM32T8YSsvKk1jRnCM" sortKey="Yrkande 2">
              Riksdagen ställer sig bakom det som anförs i motionen om att
              regeringen med emfas bör fortsätta att bearbeta de länder som
              ännu inte ställt arkiv och ljudupptagningar från dygnen kring
              den 17–18 september 1961 till FN-utredningens förfogande och tillkännager
              detta för regeringen.
            </item>
          </list>
          <list>
            <item xml:id="i-M5Je9KPUxyHHJsASkCC13h" sortKey="Yrkande 3">
              Riksdagen ställer sig bakom det som anförs i motionen om att
              tillsätta en sanningskommission, med historisk, juridisk och senior
              diplomatisk kompetens, i syfte att klarlägga vilka avvägningar
              Sveriges regering gjorde i samband med utredningarna 1961–1962
              och tillkännager detta för regeringen.
            </item>
          </list>
          <list>
            <item xml:id="i-WXDqJzmbTyb1CiqqHkKQUB" sortKey="Yrkande 4">
              Riksdagen ställer sig bakom det som anförs i motionen om att
              allt relevant tillgängligt material inklusive ännu sekretessbelagda
              dokument bör ställas till sanningskommissionens liksom till forskares
              och allmänhetens förfogande och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GdDxTfcm4tritXGTaqrG2x" type="h1">
            Motivering
          </head>
          <p xml:id="i-Cr3KXQThz7k2UcKHzNbFEH">
            Det har nu gått 62 år sedan det svenska flygplanet SE-BDY Albertina
            störtade natten den 17–18 september 1961 utanför Ndola i den dåvarande
            brittiska kolonin Nordrhodesia. Ombord fanns Förenta nationernas
            generalsekreterare Dag Hammarskjöld, på väg för att förhandla
            med Moïse Tschombe, ledaren för utbrytarrepubliken Katanga. I
            planet färdades femton ytterligare personer, besättning och FN-personal,
            varav åtta svenska medborgare utöver Hammarskjöld. Femton omkom
            i direkt anslutning till kraschen. En person avled av sina brännskador
            några dagar senare.
          </p>
          <p xml:id="i-9B2wuBmH4FsM3AKyBTZezw">
            Redan vid de första officiella kontakterna mellan myndigheterna
            i USA, Nordrhodesia och Sverige den 18–19 september 1961 fanns
            påståenden om att anledningen till haveriet sannolikt var förarfel.
            Observatörer från Utrikesdepartementet och experter från Stats­polisen,
            Luftfartsverket och representant för planets ägare Transair var
            snabbt på plats för att följa det rhodesiska utredningsarbetet
            i syfte att göra sitt yttersta för att skapa klarhet om alla tänkbara
            anledningar till katastrofen. Den 23 september antyddes till representanten
            för Statspolisen, kriminalkommissarie Danielsson, som nyss ankommit
            till Ndola, möjligheten att SE-BDY Albertina utsatts för störning
            från katangesiskt jakt­flygplan.
          </p>
          <p xml:id="i-6G7qKnDrGjnG7huHy3RAos">
            Flera utredningar genomfördes i syfte att klarlägga orsaken till
            flygkraschen, två nordrhodesiska och en FN-utredning. Den senare
            grundade sig på uppgifter från de nord­rhodesiska utredningarna.
            Den nordrhodesiska haverikommissionen bedömde att bevis­materialet
            icke möjliggjorde ett fastställande av någon bestämd orsak till
            haveriet.
          </p>
          <p xml:id="i-SV4cBXYSLN5K1JszGLZbSj">
            Den nordrhodesiska undersökningskommissionens slutsats utmynnade
            däremot i att flygplanet till följd av förarfel tillåtits att
            under landningsmanövern komma ned på för låg höjd.
          </p>
          <p xml:id="i-NK4pnhx8JvSG5CfRBzcnQB">
            De svenska observatörerna rapporterade sina iakttagelser till
            Sverige. På flera punkter var man starkt kritiska till hur nordrhodesierna
            bedrev utredningen, med en förutfattad mening om att det var misstag
            av piloten som orsakat kraschen. Nordrhodesierna vägrade dock
            smälta ned delar av flygplansvraket för att undersöka förekomst
            av ammunition eller sprängämne, i händelse av någon form av sabotage.
            De afrikanska ögonvittnenas vittnesmål om olika sorters ljus-
            och ljudfenomen och fler än ett flygplan i luften för­ringades
            och bortförklarades.
          </p>
          <p xml:id="i-6Vftnet24RtrfyLJofto6Q">
            Kungl. Maj:t, det vill säga Sveriges regering, tillsatte den
            16 november 1961 en särskild arbetsgrupp, ledd av dåvarande justitiekanslern
            Rudholm, med uppgift att ”granska och värdera det material som
            förelåg och sedermera kunde inkomma”. Arbetsgruppen skulle också
            ”sovra ut vad som var sannolikt och rimligt”.
          </p>
          <p xml:id="i-SZN3gGgHNwT4kQJFPXfBS5">
            I februari 1962 medverkade förste sekreterare Axel Edelstam,
            UD-tjänsteman och sekreterare i den särskilda arbetsgruppen, i
            en FN-konferens i Genève. Han framförde då att temat om pilotfel
            inte hängde ihop. När den särskilda arbetsgruppen lade fram sin
            slutrapport i maj månad låg trots detta den svenska sammanfattningen
            mycket nära den nordrhodesiska undersökningskommissionens. Sveriges
            officiella uppfattning blev därmed att pilotfel var den minst
            osannolika förklaringen till haveriet.
          </p>
          <p xml:id="i-CR9KdtaEccvBniAoRdG1pU">
            Vad hände mellan februari och maj 1962? Varför svängde Sveriges
            regering i sin hållning?
          </p>
          <p xml:id="i-Gu2CUfYcDWztQhWbSBvEvF">
            FN-utredningen, där svenska observatörer ingått, gav sin rapport
            nästan samtidigt, med ett öppet domslut. Ingen av de hypoteser
            man arbetat efter kunde vare sig bekräftas eller vederläggas –
            varken tekniskt fel, yttre påverkan, inre påverkan eller den mänskliga
            fak­torn. FN:s generalförsamling beslutade att lägga ned utredningen
            och återuppta den om det kom fram nya uppgifter som skulle kunna
            bidra till en förklaring.
          </p>
          <p xml:id="i-JP4HAsHfFrDgWhrXF8tzyi">
            Efter att nya vittnesmål framkommit återupptogs FN-utredningen
            2015. Redan i rapporten 2019 var uppfattningen att någon form
            av yttre påverkan fått planet att krascha. Generalförsamlingen
            beslutade att förlänga utredningen. Alla länder med direkt eller
            indirekt koppling till ärendet har uppmanats att öppna sina arkiv
            och överlämna allt rele­vant material till den särskilde utredaren,
            den tanzaniske domaren Mohamed Chande Othman. Hans slutrapport
            överlämnades till generalsekreteraren i juli 2022. Genom Sveriges
            intensiva arbete i FN antogs under hösten 2022 en resolution som
            fick stöd av hela 140 länder och inga emot, med resultatet att
            utredningen har förlängts ytterligare en gång.
          </p>
          <p xml:id="i-EZ1cM1pnojhgREwDrjyZtc">
            Förenta nationernas utredning fokuserar på själva flygkraschen
            som föranledde generalsekreterarens, flera FN-anställdas och svenska
            medborgares död.
          </p>
          <p xml:id="i-8Xw3XVT2cym9Z8B9qTNEew">
            Den svenska regeringens slutsatser efter den särskilda arbetsgruppens
            rapport, och en förklaring till varför uppfattningen om vad som
            hänt svängde från februari till maj, är däremot en intern svensk
            angelägenhet. Den svenske utredaren Mathias Mossberg konsta­terar
            att Sveriges svängning borde vara föremål för en egen utredning.
          </p>
          <p xml:id="i-SFmcM1cA3C29EUkJjcBMMM">
            Varför valde Sveriges regering att lägga sig i linje med den
            nordrhodesiska förklarings­modellen? Varför valde man att bortse
            från vittnesmålen från ögonvittnen om olika ljus- och ljudfenomen
            och mer än ett flygplan i luften samtidigt med SE-BDY Albertina?
            Varför valde Sveriges regering att ställa sig bakom den skamliga
            nedvärderingen av de afrikanska ögonvittnenas trovärdighet? Varför
            valde Sveriges regering att lägga skulden på den svenska flygplansbesättningen,
            vilket plågat och stigmatiserat deras efterlevande familjer i
            över sextio år?
          </p>
          <p xml:id="i-DujQ6Q5UGGoEYueyPz7hvf">
            I en replik vid en interpellationsdebatt i riksdagen hösten 2020
            medgav dåvarande utrikesminister Ann Linde att det inte gick att
            utesluta att det kunde finnas diplomatiska, kommersiella eller
            realpolitiska skäl till regeringens agerande våren 1962.
          </p>
          <p xml:id="i-BfxmKZeanyTR6y4yLvstcN">
            I ett brevsvar sommaren 2023 skriver utrikesminister Tobias Billström
            att teorin om pilotfel inte längre anses vara den mest sannolika
            orsaken till haveriet och att det inte går att utesluta att dåtidens
            politiska landskap samt utrikes- och säkerhetspolitiska över­väganden
            kan ha haft en inverkan på Sveriges dåvarande regerings agerande,
            inklusive på den svenska rapporten från 1962. Han skriver vidare
            att det står fritt för allmänheten, inklusive forskare och journalister,
            att fritt ta del av och analysera material som finns att tillgå
            i svenska arkiv. Han uppmuntrar också alla intresserade att göra
            detta för att kasta ljus över händelserna. Vad gäller FN:s pågående
            utredning om fallet skriver utrikes­minister Billström att regeringen
            fortsätter att stödja utredningen och verkar för att de stater
            som kan ha ytterligare relevant information identifierar den och
            överlämnar den till utredare Othman så att han kan dra mer precisa
            slutsatser om händelseförloppet kring kraschen. Han avslutar brevet
            med att det inte är uteslutet att information relaterad till svenska
            politiska överväganden kring rapporten från 1962 kan komma FN:s
            pågående utredning till del från andra källor, exempelvis från
            andra länders efterforskningar eller arkiv.
          </p>
          <p xml:id="i-RSwpjsRpX2nEagXscAYrgN">
            För de berörda familjerna kan det måhända vara en tröst att Sveriges
            regering uttryckt att man inte längre håller teorin om pilotfel
            som den mest sannolika förklaringen till att flygplanet kraschade.
            En offentlig ursäkt vore dock välkommen för att slutligen rentvå
            de omkomna. Om Sveriges dåvarande regering av något skäl valde
            att blunda för alla de vittnesmål som direkt motsade påståendet
            om pilotfel har de efterlevande en moralisk rätt att få veta orsaken
            till Sveriges agerande. Därför är det fortfarande angeläget att
            en sanningskommission får utreda frågan på djupet.
          </p>
          <p xml:id="i-3WF4oGXf9pBL9R6rCmP6W7">
            Dag Hammarskjölds och de övrigas tragiska död i flygkraschen
            i Ndola är ett svenskt nationellt trauma, med många bottnar. Efter
            sextiotvå år är det hög tid att söka sanningen utan att väja för
            eventuella obekväma fakta. Mossberg skriver i sin svenska rapport:
            ”Det är inte mycket i svenska arkiv som fortfarande är hemligstämplat
            i denna fråga. Med tanke på den tid som förflutit sedan händelserna
            i Ndola 1961 finns inte längre rimliga motiv för att behålla sekretess
            för material som är relevant för frågan.”
          </p>
        </div>
        <div type="motSignatures">
          <list>
            <item xml:id="i-UqwvNQA95EC6RAdSk2LKRb" who="i-YC9eBMaj1LV84z79sjRe2B">
              Camilla Rinaldo Miller (KD)
            </item>
            <item xml:id="i-K1GN8UxTg3qgmYUC82xN8B" who="i-PFfhQqDgW5cUmvLUuZEh1g">
              Mathias Bengtsson (KD)
            </item>
            <item xml:id="i-P6x8y1RtHdkaMYsZJsvvdy" who="i-SgLSQ3phK7HUZecEbLumwe">
              Ingemar Kihlström (KD)
            </item>
          </list>
        </div>
      </div>
    </body>
  </text>
</TEI>
