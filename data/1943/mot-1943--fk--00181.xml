<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__181/mot_1943__fk__181-001.pdf"/>
      <div type="motHeader" xml:id="i-35RhYoYhUnfKreLfW2Hi1g">
        <div type="motTitle" xml:id="i-KFvfhMQMPVNpq2nuUsf3in"/>
        <div type="motSubmissionInfo" xml:id="i-CP821UZeXALGDRk3FL9G99"/>
      </div>
      <div type="motBody" xml:id="i-MWkVCdmZxxfP67yThSBTxB">
        <div xml:id="i-JAWP9Nr3qMHiU1zphAx16u">
          <p xml:id="i-3GQSWRAkwcBezMY7Aegz13">
            Motioner i Första kammaren, nr 181. 1
          </p>
          <p xml:id="i-A7sKbzyBeNNrfnenuvZaW">
            Nr 181.
          </p>
          <p xml:id="i-KkqjF1rw8y8NaBTKtfgmkG">
            Av herr Linderot, om åtgärder till skydd för svenska fartyg i
            trafik å farvatten, där minfara råder, m. m.
          </p>
          <p xml:id="i-CCA6EmCWFmc7KZQnKtRg2s">
            För den svenska folkförsörjningen är det ett förstarangsintresse
            att landets sjöfart upprätthålles. Detta har lyckats hittills,
            trots alla de spärrar och andra svårigheter, som genom kriget
            ställts hindrande i vägen för sjöfarten. Det är främst genom sjöfolkets
            insats som detta möjliggjorts. Det borde därför vara en självklar
            sak att från myndigheternas sida åtgärder vidtagits som, så långt
            det varit möjligt, garanterat sjömännen skydd och säkerhet och
            därmed under- lättande av deras oerhört svåra och påfrestande
            uppgift. Så har dock inte skett. Redan under fredsåren voro säkerhetsförhållandena
            till sjöss häpnadsväc- kande efterblivna. Detta framgår även av
            statistiken över olycksfall inom sjö- mansyrket. Under åren 1921—1938
            drabbades sjömanskåren (som hela denna tid bestod av 22—23,000
            man) av inte mindre än 24,883 olycksfall, därav 1,185 med dödlig
            utgång. Det är otaliga gånger omvittnat av sjömännen själva, men
            även genom rapporter från kommerskollegium och socialstyrel- sen,
            att orsaken till denna ständigt ökade olycksfallsfrekvens är att
            söka i fartygens bristfälliga säkerhetsutrustning. Under dessa
            år före kriget genom- fördes inga genomgripande åtgärder för att
            åstadkomma större säkerhet till sjöss. När kriget utbröt 1939
            ställdes från sjöfolkshåll berättigade krav om vid- tagande av
            åtgärder för att utöka säkerhetsanordningarna ombord i fartygen
            så, att de motsvarade vad läget krävde. Myndigheterna vidtogo
            vissa åtgär- der, men endast i mycket ringa och blygsam omfattning.
            Betecknande härför är att de flottar, som enligt gällande förordning
            skola finnas i varje fartyg, som trafikerar krigszonerna, utgöra
            den mest framträdande delen av den sär- skilda säkerhetsattiralj,
            som tillkommit under kriget. Dessa flottar bestå av 6—38 tomma
            fat, sammanhållna av en träram av enklaste slag. Det må här framhållas,
            att ingenjörsvetenskapen under senare år gjort stora framsteg
            beträffande konstruktion av förstklassig modern livräddningsmate-
            riel. Så har man exempelvis kommit långt på väg i fråga om problemet
            att med paravaner och andra skyddsmedel eliminera minfara. Likaså
            är det nu- mera möjligt att bygga livbåtar av stål, som praktiskt
            taget inte kunna sjunka eller kantra, och som äro utrustade med
            motor och radiosändare. I stort sett har ingen av dessa möjligheter
            till skydd tagits i anspråk. Bihang till riksdagens protokoll
            1943. 3 saml. Nr 181—189. 1
          </p>
          <pb facs="riksdagen-motions-pdf/data/1943/mot_1943__fk__181/mot_1943__fk__181-002.pdf"/>
          <p xml:id="i-WXaiYNyKQuDvF1tGg6pykS">
            2 Motioner i Första kammaren, nr 181.
          </p>
          <p xml:id="i-7RHepPz2c8fCWc86BCGsZg">
            Av statsmedel ha anslagits 1 miljon kronor för anskaffandet av
            paravan- skydd mot minor till svenska handelsflottan, men det
            finns knappast någon svensk båt, som ännu är utrustad med dessa.
            Enligt uppgift i pressen ligga de för statsmedel inköpta paravanerna
            lagrade i marinens förråd! På detta upprörande bristfälliga sätt
            utrustade i säkerhetsavseende, med en skyddslagstiftning, som
            redan under fredstid visat sig otillräcklig, gick det svenska
            sjöfolket till verket för att upprätthålla sjöfarten under ett
            modernt sjökrigs omänskliga betingelser. Följderna ha inte uteblivit.
            Krigets gisselslag ha drabbat sjöfolket hårt. Hundratals fartyg
            ha sänkts, och över tusentalet sjömän ha dödats. Det är genom
            krigförande stater som dessa förluster åsam- kats svensk sjöfart.
            Men det är ingen överdrift att påstå, att det är de brist- fälliga
            säkerhetsåtgärderna eller i vissa fall frånvaron av sådana, som
            starkt bidragit till att dessa olyckssiffror nått en så katastrofal
            höjd. Övriga arbetargrupper åtnjuta i varje fall ett visst skydd
            för liv och lem genom bestämmelserna i lagen om arbetarskydd.
            Men sjöfolk i skeppstjänst är undantaget från detta skydd, i det
            att i arbetarskyddslagens första paragraf är föreskrivet: » Från
            lagens tillämpning undantages dock — — — arbete, som utföres av
            sjöfolk och är att hänföra till skeppstjänst, evad arbetet utföres
            ombord eller icke». I anledning av vad ovan anförts, dels om sjöfartens
            betydelse för landets försörjning, dels om sjöfolkets betydelsefulla
            insats och dels om den under- måliga livräddningsattiraljen i
            svenska fartyg och om de otillräckliga skydds- bestämmelserna,
            föreslår undertecknad, att riksdagen i skrivelse till Kungl. Maj:t
            måtte hemställa om skyndsamt utarbetande av förslag till lag om
            utrustning av sådana fartyg, som trafikera farvatten, där minfara
            råder, med paravanskydd och speciella skyddsanordningar mot mag-
            netiska minor; att Kungl. Maj:t utfärdar nya föreskrifter beträffande
            liv- båtar. (Föreskrifterna böra vara av sådant innehåll, att
            de tekniska vinningarna på berörda område utnyttjas, så att liv-
            båtarna få största möjliga sjösäkerhet och att de förses med motorer
            och radiosändare, erforderligt bränsle, mekaniska dävertar och
            sjökort, som tåla vatten), samt att Kungl. Maj:t skyndsamt utarbetar
            förslag till sådana ändringar av Lagen om arbetarskydd, att även
            sjöfolk i skeppstjänst inordnas under dess skyddsföreskrifter.
          </p>
          <p xml:id="i-GNC7E2ZJ7dmQ3k57C3F4Cq">
            Stockholm i januari 1943. Sven Linderot.
          </p>
        </div>
      </div>
    </body>
  </text>
</TEI>
