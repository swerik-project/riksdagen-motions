<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02386">
  <teiHeader>
    <fileDesc>
      <titleStmt>
        <title>Brott mot företagare</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2386 av Tobias Andersson m.fl. (SD)</title>
          <idno type="rdwebb">H9022386</idno>
          <rs type="number">2386</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022386/text</ref>
          <ref type="dokument_url_html">http://data.riksdagen.se/dokument/H9022386</ref>
          <ref type="dokumentstatus_url_xml">http://data.riksdagen.se/dokumentstatus/H9022386</ref>
          <ref type="docx">http://data.riksdagen.se/fil/6CB3F0AE-A581-4906-B885-6A90C848EDFC</ref>
          <ref type="pdf">http://data.riksdagen.se/fil/49E960B8-E419-477F-945C-CFE0AFC0E856</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q2y7nMtKWWSsWxy4ezS4Mw" type="signed"/>
        <correspContext corresp="i-Q2y7nMtKWWSsWxy4ezS4Mw">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-PynvAenZpVgZuQtaFhMFNt" type="submitted">
          <date when="2021-10-01"/>
          <time when="18:26:03"/>
        </correspAction>
        <correspAction xml:id="i-Wj61X1hwfHRbEvoNXasswu" type="reviewed">
          <date when="2021-10-01"/>
          <time when="19:19:42"/>
        </correspAction>
        <correspAction xml:id="i-8yoq7mCk4xexqrP5F7BWHA" type="referred">
          <date when="2021-10-14"/>
        </correspAction>
        <correspAction xml:id="i-5PzavD47E5qUGowVJtfQJN" type="assigned">
          <date when="2022-10-05"/>
          <time when="11:43:40"/>
        </correspAction>
        <correspContext corresp="i-5PzavD47E5qUGowVJtfQJN">
          <ref type="assignedTo">Justitieutskottet</ref>
        </correspContext>
        <correspAction xml:id="i-PGDgtxaVycDcR3A3s2mZyg" type="behandlas_i"/>
        <correspContext corresp="i-PGDgtxaVycDcR3A3s2mZyg">
          <ref type="uppgift">2021/22:SkU1</ref>
          <ref type="ref_dok_id">H901SkU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hf2do3JJ32YGnC6pKHj2oo" type="behandlas_i"/>
        <correspContext corresp="i-Hf2do3JJ32YGnC6pKHj2oo">
          <ref type="uppgift">2021/22:CU11</ref>
          <ref type="ref_dok_id">H901CU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU11</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9VT4YpVNPx59grpdf9LXvs" type="behandlas_i"/>
        <correspContext corresp="i-9VT4YpVNPx59grpdf9LXvs">
          <ref type="uppgift">2021/22:CU8</ref>
          <ref type="ref_dok_id">H901CU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU8</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TgTmeFQhqjyJb3eVFVs6Mm" type="behandlas_i"/>
        <correspContext corresp="i-TgTmeFQhqjyJb3eVFVs6Mm">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VVo8VGysymKugrANeZGTG1" type="behandlas_i"/>
        <correspContext corresp="i-VVo8VGysymKugrANeZGTG1">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Jr6NJqnJoEMs4QrpvACwZ8" type="behandlas_i"/>
        <correspContext corresp="i-Jr6NJqnJoEMs4QrpvACwZ8">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SuJMVKBTBJfUVRSqfwTfF" type="behandlas_i"/>
        <correspContext corresp="i-SuJMVKBTBJfUVRSqfwTfF">
          <ref type="uppgift">2021/22:JuU18</ref>
          <ref type="ref_dok_id">H901JuU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU18</ref>
          <ref type="ref_dok_titel">Tillträdesförbud till badanläggningar och bibliotek</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2386 av Tobias Andersson m.fl.
          (SD) Brott mot företagare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BhJWGfb93juvc1uCGyrA6U">
            Förslag till riksdagsbeslut
          </head>
          <list style="ol">
            <item xml:id="i-EMSRrS2UdF7Y2tuP4hW7ex">
              Riksdagen ställer sig bakom det som anförs i motionen om att
              regeringen bör återkomma med förslag som gör det betydligt enklare
              än i dag att erhålla tillstånd till kameraövervakning kring butiker
              och tillkännager detta för regeringen.
            </item>
            <item xml:id="i-RuKS4xXGTEyLBDBndiX5AX">
              Riksdagen ställer sig bakom det som anförs i motionen om tillträdesförbud
              till butik och tillkännager detta för regeringen.
            </item>
            <item xml:id="i-T8xZv5vLVnzeiTp9gprw3R">
              Riksdagen ställer sig bakom det som anförs i motionen om att
              tillsätta en utredning om hur tryggheten för Sveriges butiksägare
              ska stärkas och tillkännager detta för regeringen.
            </item>
            <item xml:id="i-2XfdN2d2hKNSph18qDZqW4">
              Riksdagen ställer sig bakom det som anförs i motionen om nolltolerans
              mot bolagsmålvakter och tillkännager detta för regeringen.
            </item>
            <item xml:id="i-FVd5eJ9aaXXep6To8kvSD">
              Riksdagen ställer sig bakom det som anförs i motionen om att
              upprätta en myndighetsadministrerad varningslista gällande bluffakturor
              och tillkännager detta för regeringen.
            </item>
            <item xml:id="i-2ESVBDrTEWom2UqhmsgQNr">
              Riksdagen ställer sig bakom det som anförs i motionen om att
              ge företag utökat stöd till att bestrida felaktiga fakturor och
              begära rättelse från Kronofogden och tillkännager detta för regeringen.
            </item>
            <item xml:id="i-RN4JymwxwEDqNYVSDuy4qb">
              Riksdagen ställer sig bakom det som anförs i motionen om att
              se över lagstiftningen i syfte att kunna öka myndighetssamverkan
              för att beivra brott relaterade till skatter och skulder och tillkännager
              detta för regeringen.
            </item>
            <item xml:id="i-HhJPX7bLNcRYHtCkFNVcRZ">
              Riksdagen ställer sig bakom det som anförs i motionen om att
              utreda möjligheterna att belägga personer som deltar i, eller
              har samröre med, organiserad kriminalitet med näringsförbud och
              tillkännager detta för regeringen.
            </item>
            <item xml:id="i-Y666DxJDXug215guQdo76h">
              Riksdagen ställer sig bakom det som anförs i motionen om att
              företrädare för verksamheter som medvetet befattar sig med stöldgods
              bör beläggas med näringsförbud och tillkännager detta för regeringen.
            </item>
            <item xml:id="i-BKR8dBtYHrFvvjQNxrnyqH">
              Riksdagen ställer sig bakom det som anförs i motionen om att
              Tullverket bör ges i uppdrag att ytterligare intensifiera sitt
              arbete mot den organiserade kriminaliteten och tillkännager detta
              för regeringen.
            </item>
            <item xml:id="i-GAe3G5scXAs4ZWmuApYE92">
              Riksdagen ställer sig bakom det som anförs i motionen om att
              öka Tullverkets förmåga att eftersöka och hantera illegal utförsel
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-MquaX8qW34x9NJDhprFXxX" type="h1">
            Motivering
          </head>
          <p xml:id="i-KMbAd9XQXF3iXXHeHDS35V">
            Sverigedemokraterna är ett företagarvänligt parti som eftersträvar
            minskad byråkrati gällande sådant som ligger utanför företagarnas
            profession. Det är entreprenörer som skapar nya affärsmöjligheter
            och som lägger grunden för nya innovativa företag i Sverige. Det
            är viktigt med tydliga och långsiktiga spelregler för hela näringslivet,
            för såväl stora som små företag och det är angeläget att företagen
            ges möjligheter att verka på en marknad med tydliga ramverk men
            utan onödigt regelkrångel. Det är så fram­tidens välstånd byggs.
            En grundläggande förutsättning för företagande är trygghet, och
            den är inte längre en självklarhet i Sverige. Gängbrottslighet,
            skjutningar och spräng­ningar har blivit det nya normala. Det
            är fråga om en växande otrygghet som steg för steg bryter ned
            Sverige. Samtidigt finns andra typer av brottslighet som går under
            radarn, men som skapar problem, exempelvis fakturabedrägerier
            och bolagsmålvakter. All brottslighet som drabbar landets företagare
            måste bekämpas och ett stärkt rätts­väsende är en grundsten för
            ett tryggare samhälle. I vårt budgetalternativ ökar vi kraftigt
            resurserna till rättsväsendet, vilket även kommer näringslivet
            till del. Ett exempel på satsningar vi föreslår är att Polismyndigheten
            ska tillföras resurser för att införa en riktad lönesatsning och
            en betald polisutbildning samt för fler ordningsvakter. Antalet
            anstalts- och häktesplatser ska byggas ut. Åklagarmyndigheten
            och Sveriges Domstolar ska tillföras ytterligare resurser. Utöver
            trygghetsaspekter tillkommer indirekta syssel­sättningseffekter
            när det behövs nya anstalter och polishus för att matcha våra
            ambitio­ner inom området.
          </p>
          <head xml:id="i-GogFHifN8rWBQpkZrzwkuT" type="h2">
            Kriminalitet riktad mot handeln
          </head>
          <p xml:id="i-Pv5J9961t3Utgxr7X7qECT">
            Ett växande problem för många butiksägare inom t.ex. dagligvaruhandel
            är kriminalitet i form av bland annat stölder, hot och våld. Svensk
            Handels trygghetsbarometer visar att över 4 av 10 handlare utsattes
            för brott under årets första kvartal, vilket är en kraftig ökning
            jämfört med det fjärde kvartalet 2020. De brottstyper som ökade
            mest jämfört med det fjärde kvartalet 2019 var butiksstölder och
            hotfullt beteende från besökare. Under andra kvartalet 2021 var
            nästan varannan handlare (45 %) utsatt för minst ett av brotten
            stölder, hot, våld och bedrägerier den senaste månaden. I många
            fall är också området utanför affären samlingsplats för kriminella
            där droghandel sker mer eller mindre öppet, vilket gör att många
            kunder håller sig därifrån.
          </p>
          <p xml:id="i-Cf3BvU8BU8PwPfVxbhAtF4">
            Väpnade rån och hotfullt beteende mot affärsidkare och personal
            har på sina håll blivit vardag. Detta särskilt i eller i anslutning
            till Sveriges allt fler så kallade utanför­skapsområden. Många
            gånger tycks rättssamhället ha kapitulerat då många kriminella
            fortsatt kan begå dessa brott trots att deras identitet och metoder
            är mer eller mindre kända. Det kan handla om stöldräder från organiserade
            ligor, men det kan också vara personer som stjäl för att finansiera
            ett missbruk. Det finns dock väloljade strukturer för handel med
            stöldgods där varor kan stjälas i en butik för att sedan säljas
            i en närliggande. En upplevd uppgivenhet har på vissa områden
            brett ut sig och resulterat i vad som i media beskrivits som en
            flykt av handlare. För att komma till rätta med denna allt mer
            utbredda problematik kommer ett batteri med förslag krävas, både
            specifika åtgärder för Sveriges fysiska butiker av olika slag
            och allmänna straffskärpningar.
          </p>
          <head xml:id="i-DHTdA1fRyJVYRE1FvwMrD3" type="h2">
            Underlätta för kameraövervakning
          </head>
          <p xml:id="i-UAsH6H3bCJdZJvFGnSsiKp">
            Ett ytterligare steg i att stärka tryggheten för dessa näringsidkare
            är att underlätta deras tillståndsprocess gällande kameraövervakning.
            Utökad kameraövervakning i butiker verkar avskräckande för de
            som ämnar begå brott men syftar även till att underlätta polisutredningarna
            i de fall brott har begåtts. En undersökning från Livsmedelsförbun­det
            visade dessutom att 89 procent av respondenterna uppgav att de
            hade förståelse för att butiker sätter upp kameror.
          </p>
          <p xml:id="i-GfFGVdiFvFU5wxW4UFU7db">
            Som nämndes ovan är det ofta näringsidkare i utanförskapsområdena
            som är extra utsatta för denna form av kriminalitet och i de fallen
            tenderar det att röra sig om åter­kommande brottslighet. Ett specifikt
            förslag som kommer att underlätta för den enskilda näringsidkaren
            att agera mot de som gång på gång begår brott, är det tillträdesförbud
            för de som beter sig hotfullt eller stjäl vid upprepade tillfällen
            som riksdagen beslutat om år 2021. Vi var pådrivande för denna
            lag men ansåg att det i propositionen saknades ett perspektiv,
            att risk för ordningsstörningar och skada på egendom i större
            utsträckning ska kunna leda till tillträdesförbud till butik.
            Vidare är det problematiskt att svensk handel slagit larm om att
            tillträdesförbuden i praktiken inte genomförs.
          </p>
          <p xml:id="i-LgYedTMMAYNAkbGPBNETtZ">
            De ovan givna förslagen är steg i rätt riktning mot ett tryggare
            företagsklimat för Sveriges butiksägare. Samhället måste även
            gå till botten med vilka övriga åtgärder som krävs för att på
            riktigt förändra och förbättra dagens situation. Tillträdesförbudet
            får inte bli en papperstiger. Varje åtgärd som genomförs för att
            stävja brottsligheten måste användas effektivt. Därför behövs
            en utredning på området som berör samtliga relevanta aspekter
            gällande butiksägares trygghet och möjlighet att ostört bedriva
            sin verksamhet.
          </p>
          <head xml:id="i-D2VN7fmNTC6cm5CPUJt1B8" type="h2">
            Krafttag mot hälerinätverken
          </head>
          <p xml:id="i-B8wF77PCiCmTVJPFvG4M9m">
            Om man på riktigt ska komma åt de professionella stöldligorna
            krävs krafttag mot häleri­nätverken och deras verksamhet. Genom
            att vidta åtgärder mot de som befattar sig med stulna varor kan
            vi även stävja stölderna. Företrädare för verksamheter som medvetet
            befattar sig med stöldgods bör därför beläggas med näringsförbud.
            För att ytterligare motarbeta de professionella stöldligorna måste
            möjligheterna att frakta ut stöldgodset ur landet kraftigt begränsas.
            Här krävs att Tullverket ges i uppdrag att ytterligare intensifi­era
            sitt arbete mot organiserad kriminalitet samt ges förmåga att
            eftersöka och hantera illegal utförsel i högre utsträckning.
          </p>
          <p xml:id="i-VoaLKP3cjwUBivpjWHQNVH">
            Utöver detta återfinns en problematik i att unga lagöverträdare
            inleder sin kriminella bana med enklare brott som snatteri och
            stöld från olika butiker, ibland på eget initiativ och ibland
            direkt uppbackade av djupt kriminella gäng. I de fall det rör
            sig om icke straffmyndiga ungdomar inkopplas endast socialtjänsten,
            vilket sällan är tillräckligt för att stävja den faktiska kriminaliteten.
            Vår politik rörande unga lagöverträdare kan på riktigt komma till
            rätta med denna problematik och stärka tryggheten för de närings­idkare
            som idag upplever en uppgivenhet som en konsekvens av att deras
            förövare inte straffas.
          </p>
          <head xml:id="i-5FMeWFfT8REwoKqHMXnbYh" type="h2">
            Fakturabedrägerier
          </head>
          <p xml:id="i-MmvtSnCmRwUxyidqqESi4E">
            Ett av många olika problem som företagare kan råka ut för är
            fakturabedrägeri, och många gånger är området svårnavigerat även
            då det är helt uppenbart att det rör sig om en så kallad bluffaktura.
            Begreppen bluffaktura eller fakturabedrägeri rör krav på betalning
            för en vara eller tjänst som aldrig beställts eller blivit levererad.
            Det finns oseriösa aktörer som systematiskt ägnar sig åt detta
            och lever på att företagare räds betalningsanmärkningar och inkassokrav.
            Det är ett utbrett problem och det är anmärk­ningsvärt att regeringen
            ännu inte agerat på området, trots att utredningen Faktura­bedrägerier
            (SOU 2015:77) presenterade sin slutrapport redan år 2015.
          </p>
          <p xml:id="i-XJmb7FPsbK6nnoDJCkuu54">
            Denna kriminalitet drabbar inte enbart större företag utan även
            kommuner och stat­liga myndigheter samt riktade målgrupper, exempelvis
            småföretagare. Särskilt mikro- och småföretag har begränsade resurser
            att värja sig mot dessa fakturor som kan inne­fatta allt från
            försök till bedrägeri till utpressning och rena hot. Vidare kan
            bluffakturor skickas ut vid särskilt utstuderade tidpunkter likt
            högtider, ledigheter, löneutbetalningar och bokslut, då belastningarna
            på företagen är större än normalt och den ordinarie personalen
            kan vara ersatt av vikarier.
          </p>
          <p xml:id="i-r3no342fdDaPRueQ1KE3S">
            Mörkertalet är stort för mängden bluffakturor som skickas ut
            eller som borde anmälas. Därmed framkommer inte rättvisande faktaunderlag
            i exempelvis en rättegång. De rättsliga påföljderna för förövarna
            blir därmed inte lika kännbara.
          </p>
          <p xml:id="i-W1XsCwvBVC5KS5XPdkaFUw">
            Det finns idag privata initiativ för att jobba mot icke seriösa
            företag som skickar ut så kallade bluffakturor. Svensk Handel
            har något som de kallar för Varningslistan där företagare eller
            privatpersoner kan dela erfarenheter när man avgör att allt inte
            står rätt till. Polisen har även i samverkan med Bolagsverket
            och andra aktörer tagit fram en guide för hur tillvägagångssättet
            bör vara för att bestrida bluffakturor. Detta är positivt men
            det finns även ett behov av att Sveriges företagare i ett tidigare
            skede får tillgång till ”varningssignaler” ifrån exempelvis de
            statliga myndigheterna.
          </p>
          <head xml:id="i-NMXoZzbd2iv1GLrh6XJ3uR" type="h2">
            Motverka bolagsmålvakter
          </head>
          <p xml:id="i-VptnM5EJsqUjGQXMCV8pGV">
            Det finns problem med så kallade bolagsmålvakter, vilka agerar
            ansiktet utåt i bolag på uppdrag av den verkliga företrädaren.
            Målvakterna tar i vissa fall, mot ersättning, juridiskt ansvar
            för företaget där kriminell verksamhet bedrivs. Vanligen används
            en målvakt i flera företag samtidigt. Från och med hösten 2019
            arbetar Ekobrottsmyndig­heten och Kronofogdemyndigheten på ett
            nytt sätt för att förhindra förekomsten av bolagsmålvakter. Tidigare
            har bolagsmålvakter fått näringsförbud då de stått åtalade för
            brott. Den nya arbetsmetoden ska verka för att målvakterna får
            näringsförbud även då de inte står åtalade för brott, genom att
            myndigheterna visar att målvakten grovt åsido­satt sina skyldigheter
            som företagare, till exempel om de inte betalat rätt skatt och
            avgifter. Regeringen behöver omgående stödja myndigheterna i en
            handlingsplan för nolltolerans mot bolagsmålvakter. Metodiken
            som används för motverkande av bolags­målvakter behöver följas
            upp för att avgöra om önskade effekter uppnås. Utgångspunkt och
            mål ska vara att inga bolagsmålvakter kan agera.
          </p>
          <head xml:id="i-3HfY84jtZyFMRNS3CTU49s" type="h2">
            Myndighetsadministrerad varningslista och samverkan
          </head>
          <p xml:id="i-WdY9yPsgENc9hwmqStdSCc">
            Flera myndigheter bedriver sedan en tid en organiserad samverkan
            inom ramen för projektet Myndigheter i samverkan mot den organiserade
            brottsligheten. Detta är ett framgångsrikt samarbete som bör intensifieras
            och utvecklas på olika sätt. Lagstift­ningen behöver dock ses
            över ur olika perspektiv för att ytterligare öppna samverkans­vägar,
            inte minst genom att nyttja datoriserade hjälpmedel och samkörning
            av relevanta data som finns tillgängliga hos olika myndigheter,
            i väsentligt mycket högre utsträck­ning än vad som är möjligt
            i dag.
          </p>
          <p xml:id="i-M3S3MTM4jDfd7oN7GbyCJu">
            Med anledning av problemen kring bluffakturor föreslås en myndighetsadmini­strerad
            tjänst genom förslagsvis en särskild hemsida. Där skulle företagare
            eller privatpersoner kunna anmäla in fakturor som misstänks vara
            felaktiga. Där kan ett formulär tillhandahållas där företagsnamn,
            organisationsnummer, plus- eller bankgiro, bild på fakturan samt
            vad som anses felaktigt, fylls i. Om flera personer eller företag
            anmäler samma företag bör det rimligen snabbt kunna flaggas upp
            att det rör sig om misstänkt fakturabedrägeri varpå frågeställaren
            omgående får möjlighet att bestrida fakturan.
          </p>
          <head xml:id="i-LBLSGQ3A1JS1Fzbwj8krXj" type="h2">
            Utökat stöd till att bestrida felaktiga fakturor och begära rättelse
          </head>
          <p xml:id="i-VsNMWFpLtucfsdip61Lrvz">
            Ett företag som är uppflaggat för fakturabedrägeri bör inte kunna
            använda sig av Kronofogden för att driva in en fordring. På så
            sätt kan företagare som drabbats känna sig trygga i att det inte
            kan leda till betalningsanmärkningar om ett uppflaggat företag
            driver process. Företag bör även erbjudas ökat stöd och kunskap
            i att bestrida felaktiga fakturor och hur man begär rättelse ifrån
            Kronofogden.
          </p>
          <head xml:id="i-C3fMwAuhH2N7nqh2vDTwCA" type="h2">
            Belägg person som deltar i organiserad kriminalitet med näringsförbud
          </head>
          <p xml:id="i-XyWCiEidr6iN1Cf5F7dhfc">
            Polismyndigheten har kartlagt den organiserade brottsligheten
            i Sverige. Förutom direkt brottsliga gärningar, som behandlas
            inom ramen för Sverigedemokraternas kriminal­politik, noteras
            i kartläggningen att många av de identifierade gängkriminella
            även har betydande kopplingar till företag. De kriminella har
            kunnat kopplas till konkurser där företag dränerats på resurser
            innan konkursen, och företagen lämnas med stora skulder och enkom
            så kallade målvakter lämnas med ansvar. Kartläggningen klargör
            vidare att gängkriminella alltjämt företräder aktiva bolag, varför
            åtgärder för att motverka detta fenomen är påkallade.
          </p>
          <p xml:id="i-GStty9aLNBno5PevDTf6pF">
            Brå har i en rapport (Brå 2015:15) kartlagt vilka administrativa
            åtgärder som används och kan användas för att reglera företag
            som riskerar att användas inom ekonomisk och organiserad brottslighet.
            I rapporten anförs (s. 75 f.) att administrativa åtgärder torde
            kunna användas för att stävja utvecklingen, men ett alltför omfattande
            regelverk riskerar att påverka företag i allmänhet genom ökade
            kostnader. Brå noterar dock att närings­förbudet utgör en viktig
            brottsförebyggande komponent, en åsikt vi delar.
          </p>
          <p xml:id="i-Xx2pQEB6dy2i5EbV15djk5">
            Även om en övergripande översyn av åtgärder för att stävja organiserad
            kriminalitet, vare sig det rör sig om kriminella klaner, organisationer
            eller i övrigt, torde vara på­kallad, finns skäl, med anledning
            av Polismyndighetens kartläggning, att initiera ett lagstiftningsärende
            om åtgärder som snarast kan vidtas.
          </p>
          <p xml:id="i-Djjn4TYvzE7ywUQxkMMc7D">
            Riksdagen bör således ge regeringen tillkänna att en utredning
            ska tillsättas om att belägga personer som deltar i, eller har
            samröre med, organiserad kriminalitet, med näringsförbud.
          </p>
        </div>
        <div type="motSignatures">
          <list>
            <item xml:id="i-Pd3zNua7B86UmJT2YaWrYD">
              Tobias Andersson (SD)
            </item>
            <item xml:id="i-TmDEgmDkNLZn8iVJVnHS5p">
              Mattias Bäckström Johansson (SD)
            </item>
            <item xml:id="i-H6yUjVdQ664tMW2VVzhF7Q">
              Eric Palmqvist (SD)
            </item>
            <item xml:id="i-7QmGcR8ek5GTjQp1oRhkER">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
