<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00277">
  <teiHeader>
    <fileDesc>
      <titleStmt>
        <title>Förbättrat integritetsskydd på myndigheters webbplatser</title>
        <author corresp="i-8uZQYUDvSkrZ9C65jGh6Ce">av Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrat integritetsskydd på myndigheters webbplatser</title>
          <idno type="rdwebb">H102K277</idno>
          <rs type="number">K277</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K277/text</ref>
          <ref type="dokument_url_html">http://data.riksdagen.se/dokument/H102K277</ref>
          <ref type="dokumentstatus_url_xml">http://data.riksdagen.se/dokumentstatus/H102K277</ref>
          <ref type="doc">http://data.riksdagen.se/fil/FF4CFA82-5A7C-447E-828C-3598F7D2857F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-82dZsuQEU71fbLMFqz11rd" type="signed"/>
        <correspContext corresp="i-82dZsuQEU71fbLMFqz11rd">
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction xml:id="i-Kp28R6SUQzcZtEbT3XA9Ep" type="numbering">
          <date when="2013-10-03"/>
        </correspAction>
        <correspAction xml:id="i-SspAqYiw2UeqSDazbNYzmL" type="submission">
          <date when="2013-10-03"/>
        </correspAction>
        <correspAction xml:id="i-9AybEx9aku68yR9noXUi9m" type="transfer">
          <date when="2013-10-03"/>
        </correspAction>
        <correspAction xml:id="i-BeueYXs5N3v8i3w5Woqt6N" type="assigned"/>
        <correspContext corresp="i-BeueYXs5N3v8i3w5Woqt6N">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HwxsUeU654BzKwL9auhzDA" type="motHeader"/>
      <div xml:id="i-ScTL6SRW2cpPrKgRhwbXHj" type="motBody">
        <div xml:id="i-NLKpk4kRQhsiSzhzCKssE7" type="motProposal" subtype="förslag">
          <head xml:id="i-8RidoLBXCdnRHnxPEkNyAZ">
            Förslag till riksdagsbeslut
          </head>
          <list xml:id="i-7uN3HrcTaFRNr4FonmXZfs" style="ol">
            <item xml:id="i-2GUgn73YV9erLnnT5U5NSC">
              Riksdagen tillkännager för regeringen som sin mening vad som
              anförs i motionen om att uppdra åt alla offentliga myndigheter
              att publicera en integritetsdeklaration på offentligt tillhandahållna
              webbplatser.
            </item>
            <item xml:id="i-2PsbJ27KypoPNeCL49QZwu">
              Riksdagen tillkännager för regeringen som sin mening vad som
              anförs i motionen om att utreda en gemensam integritetspolicy
              för svenska myndigheter som tydligt begränsar möjligheterna att
              dela med sig av information från offentliga webbplatser till utomstående.
            </item>
            <item xml:id="i-6F6DNbzUaL7dCnN8gCVBYx">
              Riksdagen tillkännager för regeringen som sin mening vad som
              anförs i motionen om att utreda hur fullständig anonymitet vid
              besök på offentliga myndigheters webbplatser kan garanteras.
            </item>
          </list>
        </div>
        <div xml:id="i-Q9nhJiZxjCBBnyj1xPeigP" type="motContent">
          <head xml:id="i-Ao2jbBSu12c7LbWKaw8PXK" type="h1">
            Motivering
          </head>
          <p xml:id="i-NGTf6VDQo2qGJtfm9zWBu6">
            Svenska myndigheter tillhandhåller tiotusentals webbplatser och
            webbsidor till allmänheten. Det är en mycket god princip att den
            offentliga förvaltningen ska finnas närvarande och tillgänglig
            på internet, så att offentlig information kan sökas och kontakter
            mellan medborgare och tjänstemän skapas på ett sätt som passar
            en allt mer uppkopplad befolkning.
          </p>
          <p xml:id="i-77fQhPZrhuSp3qv7vU2Ph1">
            Vad som är mindre bra, och mindre känt, är att många myndigheter
            avslöjar viktig information om såväl enskilda användare som användningen
            av sina webbplatser för en rad utomstående företag och intressenter.
            Det är inte ovanligt att information om surfningen på myndigheters
            webbplatser delas med till exempel Google, Facebook, Twitter,
            Instagram, med flera kommersiella sajter.
          </p>
          <p xml:id="i-VaHVLVtxr583Dt6LirnGBs">
            En enkel kartläggning som Kristdemokraterna låtit göra visar
            att de flesta svenska myndigheter obekymrat delar data om hur
            och av vem deras webbsidor används. När du exempelvis söker information
            om sjukdomar via sjukvårdsupplysningens webbsida 1177.se så vet
            Google exakt vad du läser och på sekunden när, och hur länge.
            Detsamma kan gälla ditt landstings eller apoteks webbplats.
          </p>
          <p xml:id="i-H9UDPzb6rZpSyLgpSou6jv">
            Andra sajter som delar den här typen av information är skatteverket.se,
            socialstyrelsen.se, högskolornas antagning.se bara för att nämna
            några slumpvis utvalda exempel. Enligt vår kartläggning är det
            bara regeringen.se, riksdagen.se och krisberedskapsmyndigheten
            msb.se som inte delar någon information med utomstående.
          </p>
          <p xml:id="i-Ji749Zd7CswztS8SeFQiU8">
            Hur går då denna spårning till och hur kan den undvikas?
          </p>
          <p xml:id="i-AGyBrfJWkmSCqZE5UuCHm5">
            Många privata webbsidor är annonsfinansierade och berättar utförligt
            om besökarna och deras förehavanden för annonsmäklaren, till exempel
            Google. Genom den information Google samlar in kan de styra annonsinnehållet
            på de sidor man samarbetar med så att det bättre matchar vad användare
            letar efter, vilket höjer träffsäkerheten och därmed värdet på
            annonseringen.
          </p>
          <p xml:id="i-8UxjL32mdDVNAFU38YXAdW">
            Att privata företag är beroende av annonsintäkter och gärna förmedlar
            reklam för produkter som surfande privatpersoner letar efter är
            förståeligt. Att offentliga myndigheter delar ut uppgifter om
            de personer som söker information hos dem är dock mindre begripligt.
          </p>
          <p xml:id="i-7WJgSgwF1aEFiDLC6XBsSU">
            Allt fler känner en tilltagande oro för integriteten på nätet.
            Visserligen förstår de flesta idag intuitivt att aktiviteterna
            på sociala medier lagras och kan användas för att kartlägga dem.
          </p>
          <p xml:id="i-KTk5RF6Lj6vZQJKJgNciFJ">
            Den som är inloggad på sociala medier får sin internetadress,
            IP-numret, kopplad till sin identitet. Därmed så upphäver många
            hemligheten om internetadressen för det sociala medieföretaget
            helt frivilligt.
          </p>
          <p xml:id="i-SUe8suuHnW6A8Rhu1CYf1g">
            När detta sedan kopplas till vad svenska offentliga myndigheter
            berättar för samma företag om vem som är inne på deras webbplatser
            så ges de möjligheter att djupare kartlägga det mesta om användarens
            liv.
          </p>
          <p xml:id="i-Ep25P8uCabRU7cMkDxr5nS">
            Svenska myndigheters tillgängliggörande av känslig information
            till utomstående part är inte bara oroande, det är också onödigt.
            Det går utmärkt att göra besök på webbplatserna anonyma utan att
            kompromissa med upplevelsen. Uppgifter om vem som till exempel
            sökt information om vilka läkemedel och sjukdomar hos en myndighet
            ska inte spridas.
          </p>
          <p xml:id="i-3F2iKxsGSHBnXjMhncw4wz">
            Regeringen bör därför snarast ålägga svenska myndigheter att
            integritetsdeklarera sina webbplatser så att det tydligt framgår
            för användarna vilken information som delas, med vem och för vilket
            syfte. Regeringen bör också utreda hur en gemensam integritetspolicy
            för alla svenska myndigheter kan formuleras, där ingen information
            får delas till utomstående utan ett medgivande från den som surfar.
            Den som inte ger sitt medgivande ska ha rätt att surfa på myndigheternas
            sidor utan att lämna något spår till utomstående.
          </p>
          <p xml:id="i-URrAf7w62Va6jjTAZBwLaE">
            Detta bör ges regeringen tillkänna.
          </p>
        </div>
        <div xml:id="i-9pmiz6iK5zdBgv8ZMKLuQp" type="signatureBlock">
          <list xml:id="i-KAXiaKqBZ4oV6aTcUnSYkz">
            <item xml:id="i-8vf7mrbNvYwd8DvxofH8nZ" who="i-8uZQYUDvSkrZ9C65jGh6Ce" type="signature">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
