<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00389">
  <teiHeader>
    <fileDesc>
      <titleStmt>
        <title>Asyl för hbt-personer</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Asyl för hbt-personer</title>
          <idno type="rdwebb">GY02Sf389</idno>
          <rs type="number">Sf389</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf389/text</ref>
          <ref type="dokument_url_html">http://data.riksdagen.se/dokument/GY02Sf389</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf389</ref>
          <ref type="doc">http://data.riksdagen.se/fil/471C20D4-D2D9-4AC6-98C0-31FB1CD46158</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-uvCyQKdjVk9tG8KaSpCT4" type="signed"/>
        <correspContext corresp="i-uvCyQKdjVk9tG8KaSpCT4">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction type="numbering" xml:id="i-XqHDoCk8ZTAb5krePijQtT">
          <date when="2010-10-29"/>
        </correspAction>
        <correspAction type="submission" xml:id="i-4YokZqpmVeNe6TaEnMXsQC">
          <date when="2010-10-27"/>
        </correspAction>
        <correspAction type="transfer" xml:id="i-64mPGNbh87piuXNii8B1U4">
          <date when="2010-10-26"/>
        </correspAction>
        <correspAction type="assigned" xml:id="i-6JaM4u3wNNrtfd2AtHKW5H"/>
        <correspContext corresp="i-6JaM4u3wNNrtfd2AtHKW5H">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QLveyfeWWdvcaNYNsu5MBM">
            Förslag till riksdagsbeslut
          </head>
          <list style="ol">
            <item xml:id="i-QpE6dsRSQJZZ1KXb4DF5US">
              Riksdagen tillkännager för regeringen som sin mening vad som
              anförs i motionen om att även transpersoner som förföljs i sitt
              hemland på grund av könsidentitet eller könsuttryck ska omfattas
              av Genèvekonventionens flyktingdefinition.
            </item>
            <item xml:id="i-JgDQuvNdvdadMzpgXGaTtL">
              Riksdagen tillkännager för regeringen som sin mening vad som
              anförs i motionen om behovet av en tillämpning av hbt-personers
              skyddsskäl som står i bättre överensstämmelse med riksdagens beslut.
            </item>
            <item xml:id="i-MdqR9iC9rBxEknVVsdQpYM">
              Riksdagen tillkännager för regeringen som sin mening vad som
              anförs i motionen om behovet av en bättre landinformation i hbt-ärenden.
            </item>
            <item xml:id="i-Qz4H3zochJ2vuKMtC9ho1x">
              Riksdagen tillkännager för regeringen som sin mening vad som
              anförs i motionen om bedömningen av hbt-skäl som framförs sent
              i asylprocessen.
            </item>
            <item xml:id="i-EhFD9a3LiuZ9CSDZNfcs6Q">
              Riksdagen tillkännager för regeringen som sin mening vad som
              anförs i motionen om tydliggörande av skyddsskälen för hbt-flyktingar
              från Irak.
            </item>
            <item xml:id="i-Ka8RQDEU1VK52ijGQYio9b">
              Riksdagen tillkännager för regeringen som sin mening vad som
              anförs i motionen om en utvärdering av hur bestämmelserna om hbt-flyktingars
              asylskäl tillämpas.
            </item>
            <item xml:id="i-FvW35NGrxLR4QFnfzdgQVM">
              Riksdagen tillkännager för regeringen som sin mening vad som
              anförs i motionen om möjligheterna att föreskriva att asylärende
              där förföljelse av hbt-personer åberopas ska utredas under medverkan
              av personal som har hbt-kompetens.
            </item>
          </list>
        </div>
        <div type="motContent">
          <head type="h1" xml:id="i-Qv3iKo2ryBYo1SWTNVTPpz">
            Motivering
          </head>
          <p xml:id="i-EEo2FjHERSF21vRhCiPT4E">
            Frågan om asyl till den som förföljs i sitt hemland på grund
            av sin sexuella läggning eller könsidentitet har en lång historia.
            Redan på 1970-talet var den aktuell och den s.k. homosexutredningen
            föreslog i sitt betänkande (SOU 1984:63) att homosexuella skulle
            kunna beviljas asyl enligt Genèvekonventionens definitioner. Den
            gången ledde dock förslaget inte till någon lagstiftning, även
            om en del homosexuella fick uppehållstillstånd av humanitära skäl.
          </p>
          <p xml:id="i-7FKyfUqFLoUyn3JqWRRffK">
            Det skulle dröja till 1997 innan utlänningslagen ändrades och
            det uttryckligen angavs att den som förföljs i sitt hemland på
            grund av kön eller homosexualitet skulle ha rätt att få stanna
            i Sverige. I den nuvarande utlänningslagen har homosexualitet
            som begrepp tagits bort. Istället anses sexuell läggning vara
            en sådan grundläggande egenskap som man inte kan göra avkall från,
            varför asylsökande hbt-flyktingar ska anses ha rätt till skydd
            i Sverige enligt Genèvekonventionens flyktingdefinition.
          </p>
          <p xml:id="i-rbN66NwtLRC6pPxvpSidb">
            I praxis har det ansetts att även transpersoner som förföljs
            i sitt hemland ska anses bli omfattade av Genèvekonventionens
            flyktingkonvention. För att det inte ska råda någon tvekan om
            detta förhållande bör lagstiftningen kompletteras på denna punkt.
          </p>
          <p xml:id="i-VbsnScGym5x2bJjVsc7Zkv">
            I förarbetena till den senaste lagändringen anges vissa principer
            som ska vara vägledande för att en hbt-flykting ska ha rätt till
            asyl. Därvid konstateras att det har betydelse om den asylsökande
            har levt öppet med sin sexuella läggning genom att träffa andra
            hbt-personer. Det sägs vidare att även om flyktingen har levt
            dolt i sitt hemland eller levt på ett sådant sätt att risken för
            upptäckt minimerats ska denne ha rätt till asyl i Sverige.
          </p>
          <p xml:id="i-WugQdw6LHfjpZGXiELXinN">
            Den nuvarande lagstiftningen måste i stort betraktas som väl
            avvägd i förhållande till svensk flyktingpolitik.
          </p>
          <head type="h2" xml:id="i-F6xJwWL3WB46RR8ExPbQfw">
            Tillämpningen
          </head>
          <p xml:id="i-NqkTtT3HJMcf88yLp6nQTN">
            Om gällande utlänningslag kan anses leva upp till lagstiftarens
            ambitioner måste man göra en annan bedömning när det gäller hur
            lagen tillämpas. Det finns stora brister i migrationsmyndigheternas
            synsätt på hbt-flyktingar, brister som är direkt stötande för
            rättssäkerheten i många ärenden.
          </p>
          <p xml:id="i-8B6mqAVdh7S1pGbMTTnvUz">
            Bedömningen av skyddsbehovet i Sverige har en framåtsyftande
            karaktär där risken för förföljelse vid ett eventuellt återvändande
            ska bedömas. För att kunna göra en sådan bedömning krävs en god
            kunskap om situationen för hbt-flyktingar i flyktingens hemland.
            Kunskapen om situationen i många länder är starkt begränsad. Ändå
            läggs exempelvis en svensk ambassadrapport till grund för avslagsbeslut,
            trots att ambassaden egentligen inte vet särskilt mycket om situationen
            för hbt-personer i det landet.
          </p>
          <p xml:id="i-BuanKqKzPAaNnYca6kBmEQ">
            En inte helt ovanlig kommentar i ambassadernas rapporter är att
            ambassaden inte känner till om det straffrättsliga förbudet mot
            homosexuella förbindelser tillämpas. Detta tolkar Migrationsverket
            som att lagen är obsolet och inte används! Det är i detta sammanhang
            relevant att notera att en existerande lagstiftning mot samkönade
            relationer ofta används av såväl privatpersoner som myndighetspersoner
            (inklusive polisen) för att trakassera, utöva utpressning mot
            och på annat sätt förnedra och förfölja hbt-personer eller de
            som uppfattas vara hbt-personer. En person som har utsatts för
            sådana förföljelser har inga möjligheter att anmäla dessa av rädsla
            för att själv straffas. Lagstiftningen mot samkönade relationer
            leder således till en betydande rättsosäkerhet för hbt-personer,
            och ingen kan med säkerhet säga att lagen ej kommer att tillämpas
            så länge den finns kvar.
          </p>
          <p xml:id="i-9Us3h4rXG1mpEK8JfoQZ74">
            När Migrationsverket gör egna utredningsresor till olika länder
            har man hittills aldrig träffat enskilda hbt-personer eller organisationer
            som arbetar för hbt-personers mänskliga rättigheter (i den mån
            sådana organisationer tillåts i ett land). Istället hänvisar man
            till allmänna omdömen från anonyma källor. Det är givet att sådan
            information inte håller den standard som krävs för att den ska
            kunna läggas till grund för beslut om utvisning. Trots detta är
            det inte helt ovanligt att Migrationsverkets avslagsbeslut grundar
            sig på en undermålig och ibland helt felaktig landinformation.
            Den öppenhet som sägs ska gälla för landinformationen tycks ha
            uppenbara brister och måste åtgärdas för att uppnå de av riksdagen
            uttalade målen.
          </p>
          <p xml:id="i-7iRNkcb8pirTKjyBsEbrRc">
            Det är också vanligt att hbt-flyktingar vid ankomsten till Sverige
            inte vågar berätta om sin sexuella läggning, utan dessa omständigheter
            kommer fram först senare i asylprocessen. Schablonmässigt menar
            då Migrationsverket att den asylsökande inte är trovärdig på denna
            punkt och att asylskälen därmed över huvud taget inte är trovärdiga.
            Detta förhållningssätt rimmar illa med kravet på en individuell
            bedömning och visar också på bristande insikt i den oftast svåra
            situation som många hbt-flyktingar befunnit sig i i sitt hemland.
            Den nu pågående omdaningen på Migrationsverket vad gäller implementeringen
            av projektet Kort väntan löper risk att skapa ytterligare problem
            för personer som har svårt att inför okända handläggare förelägga
            hela sin situation.
          </p>
          <p xml:id="i-7aSTxHhoQ2ZkGiWrEgdiVS">
            Om man kommer från ett land där hbt-personer systematiskt förföljs,
            där det finns dödsstraff och där det är en stor synd att vara
            homo- eller bisexuell kan det vara svårt att omgående berätta
            om sina personliga skäl inför en myndighetsperson. Många hbt-flyktingar
            utgår från, vid sin ankomst till Sverige, att Sverige har samma
            negativa syn på hbt-frågan som flyktingens hemland. Att då berätta
            om de rätta förhållandena innebär för flyktingen detsamma som
            att man erkänner att man är kriminell och därför riskerar att
            bli utvisad.
          </p>
          <p xml:id="i-9nrdY2QC71opLAennjTQuv">
            Så småningom brukar dock hbt-flyktingen få kunskaper om att den
            svenska inställningen till hbt-personer skiljer sig markant från
            hemlandets. Då är det dock ofta för sent. Migrationsverket har
            redan satt stämpeln ej trovärdig på ärendet.
          </p>
          <p xml:id="i-2m6Km6D19FkFYY3xSmeuCS">
            I Sverige brukar vi tala om att många hbt-personer genomgår en
            komma-ut-process innan man är mogen att exempelvis berätta för
            omgivningen om sin sexuella läggning. Denna process kan givetvis
            ta olika lång tid hos olika personer. Processen är inte heller
            något typiskt svenskt och dessa mekanismer är inte geografiskt
            avgränsade. Det innebär att också en hbt-person på flykt från
            sitt hemland kan ha samma svårigheter som en svensk att berätta
            för sin omgivning om sin sexuella läggning. Detta är dock en omständighet
            som Migrationsverket brukar bortse från.
          </p>
          <p xml:id="i-6i5hzzoKZLPBFPChmw5mLb">
            Den nyligen avlämnade utredningen med en utvärdering av den nya
            instans- och processordningen i asylprocessen har inte särskilt
            behandlat frågan om hur hbt-flyktingars asyl har påverkats. Detta
            är en brist. En särskild utvärdering av denna fråga bör därför
            skyndsamt initieras av regeringen.
          </p>
          <p xml:id="i-D6BJzk1WRgTDzA7df73tUd">
            Trots att det finns en omfattande rapportering av övergrepp mot
            hbt-personer i Irak fortsätter Migrationsverket att fatta avslagsbeslut
            avseende hbt-flyktingar från Irak. Detta är inte acceptabelt då
            sådana beslut uppenbarligen strider mot riksdagens uttalade avsikt
            med ändringar i utlänningslagen. Riksdagens uttalade mening samt
            lagstiftning och dess förarbeten måste tydliggöras för att skapa
            klarhet i tillämpningen av befintligt lagrum rörande hbt-flyktingar
            från framförallt Irak men också från andra berörda länder.
          </p>
          <head type="h2" xml:id="i-8gNaDrZf84tHK8xvVv78bo">
            Hbt-kompetens
          </head>
          <p xml:id="i-XQ3uPKVHJ8JLcxgRgHBZyD">
            En del av de brister som påtalats ovan har samband med allvarliga
            brister i personalens hbt-kompetens vid Migrationsverket och Sveriges
            ambassader. Detta har påtalats under många år men hittills har
            endast begränsade insatser gjorts. De utbildningar som har anordnats
            för Migrationsverkets personal har byggt på frivilligt deltagande
            och i praktiken är det väldigt få beslutsfattare hos Migrationsverket
            som har deltagit i utbildningen.
          </p>
          <p xml:id="i-FXn1i9JDCckFuzhZBYyfWP">
            Regeringen beslutade i regleringsbrevet för år 2007 att Migrationsverket
            skulle höja sin hbt-kompetens. Några större förändringar med anledning
            härav har Migrationsverket knappast vidtagit och regeringen har
            inte heller visat något större intresse för att följa upp effekterna
            av sitt eget beslut.
          </p>
        </div>
        <div type="motSignatures">
          <list>
            <item xml:id="i-W246XGAHN4VhDZsYjEZwcu" who="i-MVzhVeKwRGmjHjHoSrReg9">
              Börje Vestlund (S)
            </item>
            <item xml:id="i-7aEzLfDpPF1DkcW2C5bK2f" who="i-8Nio1rUw3hSjL6pvCGw22Y">
              Carina Hägg (S)
            </item>
            <item xml:id="i-7uQa6ARsnVhS6MXygyNLQB" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-YJmULCmQvTxUf2oXinRgtu" who="i-9bqWLXmB7Cb3r3JUmkkLBy">
              Hans Ekström (S)
            </item>
            <item xml:id="i-4CLoVypkT9so1mX3z4NCQ3" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-LfnwYUwhtCZZvnVPr2WFrs" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-QKNfxHsLWeVwF7fEARhtS8" who="i-KxTfuBAJiVYpyHQUVaUndu">
              Kerstin Haglö (S)
            </item>
            <item xml:id="i-FRZyfAf9Me2MoWyfB1kb56" who="i-7AB63eqvrGXGCT1mpkEM3J">
              Louise Malmström (S)
            </item>
            <item xml:id="i-5QUJmfek4sdB3qkFJBgFpU" who="i-H4Edsjz4cmdv9sJHCLVnfS">
              Catharina Bråkenhielm (S)
            </item>
            <item xml:id="i-YRimwa9YF6KUrmdJz5cSsK" who="i-B34sv9ytsiioT1XaQtyXUo">
              Helén Pettersson i Umeå (S)
            </item>
          </list>
        </div>
      </div>
    </body>
  </text>
</TEI>
