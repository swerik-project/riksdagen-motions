<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00335">
  <teiHeader>
    <fileDesc>
      <titleStmt>
        <title>Kraven för att bli ledamot av Sveriges advokatsamfund</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (m, c, fp, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kraven för att bli ledamot av Sveriges advokatsamfund</title>
          <idno type="rdwebb">GU02Ju335</idno>
          <rs type="number">Ju335</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju335/text</ref>
          <ref type="dokument_url_html">http://data.riksdagen.se/dokument/GU02Ju335</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju335</ref>
          <ref type="doc">http://data.riksdagen.se/fil/E8539669-21C5-48A9-A50B-F45E4703EEA5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CbCDjyt8u7bM3YhEgENfvq" type="signed"/>
        <correspContext corresp="i-CbCDjyt8u7bM3YhEgENfvq">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction xml:id="i-7EeYWQ8joFGVsMwAZP7VUG" type="referral">
          <date when="2006-11-07"/>
        </correspAction>
        <correspAction xml:id="i-5ZAhAGoZWNDk3kcBPam2sz" type="dismissal">
          <date when="2006-11-07"/>
        </correspAction>
        <correspAction xml:id="i-8oULzvXUeJaV8EmM8JsDWw" type="numbering">
          <date when="2006-11-02"/>
        </correspAction>
        <correspAction xml:id="i-3Sg52PHEoddysrXW8pcdUv" type="submission">
          <date when="2006-10-31"/>
        </correspAction>
        <correspAction xml:id="i-Jz8gqxqi4uv9LmPLNCUa6F" type="transfer">
          <date when="2006-10-31"/>
        </correspAction>
        <correspAction xml:id="i-MPRuD1db7fXep4Ly7YU2ae" type="assigned"/>
        <correspContext corresp="i-MPRuD1db7fXep4Ly7YU2ae">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EVDnoXcm34NHjDHjCXk8BJ" type="motBody">
        <div xml:id="i-UuZKz6PBjDvKR14JncR4w3" type="motProposal" subtype="förslag">
          <head xml:id="i-TJ6LPxFvAGnDhg8aK9zysW">
            Förslag till riksdagsbeslut
          </head>
          <p xml:id="i-FH3CfcMV1HUccDKyGQNvAX">
            Riksdagen tillkännager för regeringen som sin mening vad i motionen
            anförs om kraven för att bli ledamot av Sveriges advokatsamfund
            och deras frikoppling från en specifik examensbenämning.
          </p>
        </div>
        <div xml:id="i-36MbneoZgPaNpXKCPEu7UW" type="motContent">
          <head xml:id="i-XJBj5Hi3WajBx7exwDDoUn" type="h1">
            Kraven för att bli ledamot av Sveriges advokatsamfund
          </head>
          <head xml:id="i-8pxduD84rxxmH5D19UybEQ" type="h1">
            Nuvarande rättslig reglering
          </head>
          <p xml:id="i-Ln5NGbVSPFUmJdHz1Z9mgA">
            I 8 kap. 1 § andra stycket rättegångsbalken (RB) ges en legal
            definition av vad en advokat är. Där stadgas nämligen att den
            som är ledamot av Sveriges advokatsamfund är advokat. I 8 kap.
            2 § RB anges vilka krav den som vill bli ledamot av Advokatsamfundet
            måste uppfylla.
          </p>
          <p xml:id="i-FHcLP3VfZvB4Sh7qNpA63c">
            Vederbörande måste:
          </p>
          <list xml:id="i-Sp7dYoLamEmwWj7wZv71tD" style="ul">
            <item xml:id="i-VkKen3FARcwB4wsr3DEo14">
              vara svensk medborgare eller medborgare i annan stat inom EU
              eller EES,
            </item>
            <item xml:id="i-383VqNVjpQNFFTSTqN2rz1">
              ha hemvist i Sverige eller annan stat inom EU eller EES,
            </item>
            <item xml:id="i-98KpZRwmV5NDUbLerFSDMb">
              ha avlagt de kunskapsprov som är föreskrivna för behörighet till
              domarämbete,
            </item>
            <item xml:id="i-4HiQfBdsTmfAVhpZ86vXpg">
              ha genomgått för advokatverksamhet erforderlig praktisk och teoretisk
              utbildning,
            </item>
            <item xml:id="i-BtjfPySFsEWmiVUbxjk2cz">
              ha gjort sig känd för redbarhet och även i övrigt bedömas lämplig
              att utöva advokatverksamhet.
            </item>
          </list>
          <p xml:id="i-Gxid9WiJbasZD4qJSoPX9n">
            Samma krav återfinns i Advokatsamfundets stadgar.
          </p>
          <p xml:id="i-CZeYri7jrwJmkYiZQVQRzU">
            Denna motion handlar om de kunskapsprov som omtalas i punkt 3
            ovan.
          </p>
          <p xml:id="i-EERuCDk9QJrfC7pCFDWtXx">
            I 3 § 2 av stadgarna för Sveriges advokatsamfund finns beträffande
            kunskapsprov en likalydande formulering som i RB. (Stadgarna fastställs
            av regeringen enligt 8 kap. 1 § RB.)
          </p>
          <p xml:id="i-UMw4pCZeh4gTh2NVufBSaF">
            I kungörelse 1964:29 angående kunskapsprov för behörighet som
            domare, m.m. stadgas att de kunskapsprov, varom talas i bland
            annat RB, är juris kandidatexamen (eller juristexamen, dvs. den
            benämning som nuvarande juris kandidatexamen under några år hade).
            I bilaga 2 till högskoleförordningen (1993:100) finns angivet
            vilka mål, utöver de allmänna målen i 1 kap. 9 § högskolelagen,
            som en student skall ha uppnått för att erhålla juris kandidatexamen.
            Där anges till exempel vilka juridiska discipliner studenten skall
            ha förvärvat kunskap i.
          </p>
          <p xml:id="i-9kc8EAt6NcbsMbPpyPz3n1">
            För den som vill arbeta med kvalificerad juridisk rådgivning,
            och inte verka som t ex bolagsjurist, är advokattiteln av betydelse,
            bland annat för att den utgör en viktig och högt aktad kvalitetsmärkning
            gentemot omvärlden, och för att den ger tillgång ett värdefullt
            nätverk.
          </p>
          <head xml:id="i-ShfQ2xzek3V2EadCR5EJhL" type="h1">
            Problembakgrund
          </head>
          <p xml:id="i-QhAVe6m5hgLpCCkrFf16gM">
            Under lång tid har det i Sverige funnits en enhetlig juristutbildning
            och denna utbildning har lett fram till juris kandidatexamen.
            Det har således varit naturligt att kräva att den som vill utöva
            något av de juristyrken som regleras av staten skall ha avlagt
            juris kandidatexamen. Den ovan nämnda kungörelsen från 1964 är
            ett exempel på en sådan reglering. Juristutbildningen har också
            i stor utsträckning varit utformad för att tillgodose rättegångsväsendets
            behov av jurister (domare, advokater, åklagare).
          </p>
          <p xml:id="i-6o2wTfQ9EjLZGUmwEe3kEE">
            Under 1990-talet började emellertid en ny typ av juristutbildningar
            växa fram. Det tydligaste exemplet på detta är det affärsjuridiska
            magisterprogrammet med Europainriktning, som startades vid Linköpings
            universitet 1994, men även Internationella handelshögskolan i
            Jönköping ger en liknande utbildning. (För ett par år sedan startades
            även ett allmänt affärsjuridiskt program, dvs. utan Europainriktning,
            vid Linköpings universitet.)
          </p>
          <p xml:id="i-HPK2wrxE2Xa2HGCs5zrdSE">
            Vi kommer i den följande diskussionen att utgå ifrån det affärsjuridiska
            programmet med Europainriktning i Linköping och vårt syfte är
            att beskriva varför regleringen inte per definition bör utesluta
            att även andra juristexamina än juris kandidatexamen skulle kunna
            ge behörighet att bli ledamot av Advokatsamfundet. Vår avsikt
            är alltså inte att få till stånd ett lagfäst utpekande av vissa
            nya juristutbildningar såsom behörighetsgivande för medlemskap
            i samfundet. Istället vill vi att medlemskapsregleringen skall
            frikopplas från examensbenämningar (juris kandidat, affärsjuridisk
            magister eller något annat) och framgent kopplas till en beskrivning
            av innehållet i den utbildning som advokaten in spe måste ha genomgått
            för att kunna upptas som medlem.
          </p>
          <head xml:id="i-BTjYE6mdTVUtwd1Sjy8Krj" type="h1">
            Affärsjuridiska programmet med Europainriktning
          </head>
          <p xml:id="i-4B9M4xbaphNYp5qrwTPudp">
            Det affärsjuridiska programmet står på flera sätt för nytänkande
            när det gäller utbildningen av jurister.
          </p>
          <p xml:id="i-FmkmReFH63m8tRnsRPD9h7">
            Utbildningen integrerar juridik och ekonomi, även om tonvikten
            utan tvekan ligger på juridik. Från och med antagningen hösten
            2003 omfattar utbildningen 180 poäng. Av dessa 180 poäng är 130
            poäng juridik (tidigare 115 poäng), 15 poäng är företagsekonomi,
            5 poäng är nationalekonomi och 30 poäng är språk: tyska eller
            franska för jurister inklusive undervisning i tysk respektive
            fransk juridik. En termin är en utlandstermin med studier vid
            ett tyskt eller franskt universitet. Beträffande språkundervisningen,
            se vidare nedan.
          </p>
          <p xml:id="i-NEMKFQzomqU4tXF28x5y3n">
            Programmets upphovsman, professor Ingrid Arnesdotter, såg i sin
            tidigare verksamhet som chefsjurist inom banksektorn ett tydligt
            behov av jurister som har goda kunskaper även i ekonomiska spörsmål.
            Därför är en av grundtankarna bakom programmet just att integrera
            juridik och ekonomi, så att de blivande affärsjuristerna får en
            förståelse för hur dessa båda discipliner är sammanlänkade. Det
            har ibland hävdats att svenska domstolar haft svårt att fälla
            personer i uppmärksammade mål om omfattande ekonomisk brottslighet,
            till följd av att rättens ledamöter haft svårt att förstå de komplicerade
            transaktionerna. Det illustrerar också behovet av jurister som
            även behärskar ekonomi.
          </p>
          <p xml:id="i-5Q9zrEyEMzAJhk7KNeLPg4">
            Programmet integrerar juridik och språk (tyska eller franska
            för jurister inklusive undervisning i tysk respektive fransk juridik).
            Integrationen av juridik och tyska/franska för affärsjurister
            framstår som mycket angelägen för att svenska jurister skall kunna
            fungera fullt ut i det nya, förenade Europa. Det räcker inte att
            kunna tala god engelska; för att kunna tillgodose sina uppdragsgivares
            intressen på bästa sätt är det uppenbart att en jurist bör behärska
            åtminstone något ytterligare av de stora, europeiska språken.
            Undervisningen inkluderar som nämnts en betydande mängd materiell
            tysk respektive fransk rätt, vilket dels gör studenterna än mer
            rustade att i framtiden verka på den europeiska arenan, dels innebär
            att en del av språkpoängen i utbildningen kan klassificeras som
            juridikpoäng (vilket dock inte gjorts i poängredovisningen ovan).
            En termin på programmet är, som nämnts, en utlandstermin med möjlighet
            till studier i språk och juridik vid ett tyskt eller franskt universitet.
          </p>
          <p xml:id="i-TCZV9Pp4Q6dkV3BWd47MbC">
            Programmet har även i övrigt en europeisk profil . Det tydligaste
            exemplet på den Europainriktning som redan programmets namn utlovar
            är självfallet integrationen av juridik och språk. Det bör dock
            även framhållas att programmets lärare tydligt strävar efter att
            anknyta undervisningen i rättsteori och därmed hela den teoretiska
            grunden för programmets juridikundervisning till den kontinentaleuropeiska
            rättsteoretiska utvecklingen.
          </p>
          <p xml:id="i-9nWVhRjZHyxRzTcZA4Drru">
            Programmet fokuserar på näringslivets behov av förebyggande arbete,
            snarare än på problemlösning i efterhand. Den traditionella juristutbildningen
            är i hög grad inriktad på att lösa uppkomna problem, dvs. utbildningen
            utgår vanligen från domarperspektivet. Affärsjuridiska programmet
            utgår snarare från näringslivets perspektiv och har ambitionen
            att göra juristen proaktiv i stället för reaktiv. Det gäller att
            kunna förutse rättsliga problem och förhindra dem, kunna förlikningsförhandla
            så att en rättegång kan undvikas etc. På det här sättet tillgodoser
            det affärsjuridiska programmet ett behov som uppenbarligen finns
            men som den traditionella juristutbildningen inte har fokuserat
            på.
          </p>
          <head xml:id="i-MVf2VF9L6zTxbQ5MCD1evx" type="h1">
            Affärsjurister är lämpliga advokater kompetensargumentet
          </head>
          <p xml:id="i-PrnLNHShZ76wVPhirvNNic">
            Såsom framgick av redogörelsen för nuvarande rättsläge, är det
            inte möjligt för en person som avlagt någon annan svensk juristexamen
            än juris kandidatexamen att bli svensk advokat. Enligt vår uppfattning
            är detta inte en tillfredsställande ordning. Personer som avlagt
            affärsjuridisk magisterexamen är väl kvalificerade och väl lämpade
            att utöva advokatyrket. Till följd av den koppling som finns,
            och bör upprätthållas, mellan domarbehörighet och advokatbehörighet,
            kommer vi även att beröra varför vi anser att personer med affärsjuridisk
            magisterexamen är kvalificerade och lämpade att utöva domarämbete.
          </p>
          <p xml:id="i-XqFWUAUS8ZSMtgsmDgZRtN">
            Inledningsvis bör framhållas att det affärsjuridiska programmet
            med Europainriktning från kvalitetssynpunkt väl kan mäta sig med
            de traditionella juris kandidatprogrammen. Detta framgår av Högskoleverkets
            stora utvärdering av de svenska juristutbildningarna, vilken presenterades
            för några år sedan. Att programmet utbildar kompetenta jurister,
            som är attraktiva att anställa även för advokatbyråer, illustreras
            även av att flera av de hittills utexaminerade affärsjuristerna
            har fått anställning som biträdande jurister på advokatfirmor
            i konkurrens med personer som avlagt juris kandidatexamen. Vidare
            bör noteras att programmet omfattar 180 poäng och således är lika
            långt som de traditionella juristutbildningarna.
          </p>
          <p xml:id="i-8Gj4xGyXGqMCmwmq6ikpA5">
            Enligt vår uppfattning kan de affärsjuridiska magistrarna addera
            värdefull kompetens till advokatkåren, både i kraft av sin förmåga
            att integrera juridiskt och ekonomiskt tänkande och i kraft av
            sina kunskaper i språk och utländsk rätt. Sverige behöver fler
            advokater som har denna kompetensprofil, och det vore oklokt att
            låta ett föråldrat regelverk lägga hinder i vägen för en sådan
            utveckling. Ett ytterligare tecken på att samspelet mellan juridik
            och ekonomi blir allt viktigare är att alltfler revisionsbyråer
            förstärker sin juridiska kompetens. Om det är viktigt för ekonomer
            att förstärka sin juridiska kompetens, måste det rimligen också
            vara positivt att jurister skaffar sig goda kunskaper i ekonomi.
          </p>
          <p xml:id="i-22mpzAhzGPfeThmzKvJ8YV">
            Dessutom bör noteras att de advokater som arbetar med affärsjuridik
            i stor utsträckning fungerar som juridiska rådgivare åt företag
            och andra klienter. Avtalsskrivande och förhandlingar är viktiga
            inslag i deras verksamhet. De affärsjuridiska magistrarna från
            Linköping är väl lämpade att fullgöra sådana uppgifter, eftersom
            utbildningen är inriktad på att ge dem goda färdigheter i rådgivning
            och annat förebyggande arbete (jfr ovan). Detta faktum illustreras
            av att flera av de utexaminerade affärsjuristerna som nämnts fått
            anställning på välkända advokatbyråer. Ett par av dessa advokatfirmor
            har dessutom, tillsammans med Linköpings universitet, tidigare
            uppvaktat Justitiedepartementet i det ärende denna motion behandlar,
            vilket ytterligare visar att det finns stöd i advokatkåren för
            de uppfattningar vi ger uttryck för i motionen. Endast advokater
            kan bli delägare i advokatbyråer, varför de affärsjuridiska magistrarna
            inte ens efter lång och trogen tjänst kan upphöjas till delägare
            med nuvarande regelverk något som deras arbetsgivare ser som i
            hög grad bekymmersamt.
          </p>
          <p xml:id="i-Q7MM5RzirYPSQu4oYSQRMK">
            När det affärsjuridiska programmet skapades var ambitionen inte
            att utbilda jurister för rättegångsväsendet. Att de affärsjuridiska
            magistrarna trots det är väl kvalificerade att utöva advokatyrket
            har vi redan beskrivit. När det gäller domarkåren, vill vi påstå
            att det även där finns behov av jurister som har goda kunskaper
            i ekonomiska frågor. Det torde också vara värdefullt med domare
            med kunskaper i främmande språk och utländsk rätt, med tanke på
            att den internationella handeln, och därmed ofrånkomligen antalet
            internationella rättstvister, stadigt ökar. Vi tror förvisso att
            den som har ambitionen att bli domare även framgent kommer att
            välja något av juris kandidatprogrammen, men vi kan inte se att
            det finns något skäl att utestänga de affärsjuridiska magistrarna
            från domarbanan i synnerhet inte som en sådan utestängning också
            skulle omöjliggöra deras inträde i Advokatsamfundet.
          </p>
          <head xml:id="i-KQT4ZqK1HoDPeEidLpnYzQ" type="h1">
            Affärsjurister är lämpliga advokater rättviseargumentet
          </head>
          <p xml:id="i-Kg3BnLg6bEP7A2nsiNVPis">
            På andra håll i Europa finns juristutbildningar, vilkas inriktning
            liknar det affärsjuridiska programmet i Linköping. (I till exempel
            Tyskland går utvecklingen mot mer differentiering inom juristutbildningarna,
            så att man får jurister med fördjupade kunskaper inom vissa områden
            snarare än jurister som kan lite om mycket. Detta stämmer väl
            överens med grundtankarna bakom det affärsjuridiska programmet.)
            Dessa utbildningar ger behörighet till medlemskap i dessa länders
            respektive advokatsamfund.
          </p>
          <p xml:id="i-CeCAxwMUgNqZPukVYPJG5D">
            I 8 kap. 2 § tredje stycket RB stadgas följande: Den som har
            genomgått en utbildning som krävs för att bli advokat i en stat
            inom Europeiska unionen eller Europeiska ekonomiska samarbetsområdet
            och som i Sverige genomgått ett prov som visar att han har tillräckliga
            kunskaper om den svenska rättsordningen, skall anses uppfylla
            kraven i första stycket 3 och 4. (Det vill säga bl.a. utbildningskravet,
            jämför ovan; vår kommentar.) Vidare stadgas att den som är medborgare
            i annat EU-land och utövar advokatverksamhet i Sverige under sitt
            hemlands titel får bli svensk advokat efter tre år, förutsatt
            att verksamheten varit regelbunden och huvudsakligen omfattat
            svensk rätt eller att vederbörande kan styrka att han på annat
            sätt förvärvat kunskaper i svensk rätt.
          </p>
          <p xml:id="i-GnGuKnFRCYMVJjbgXZi9kN">
            Detta innebär att en person som läst en affärsjuridisk utbildning
            i t.ex. Tyskland och blivit ledamot av det tyska advokatsamfundet
            får bli medlem i Sveriges advokatsamfund efter att ha avlagt ett
            inträdesprov eller efter att ha arbetat i Sverige i tre år. Mot
            den bakgrunden skulle det vara både märkligt och orättvist om
            den som har läst en affärsjuridisk utbildning i Sverige inte skulle
            få bli svensk advokat. Det är förvisso inte förbjudet enligt EU-rätten
            att behandla sina egna medborgare mindre generöst än medborgare
            från övriga EU-länder, men det framstår knappast som sakligt motiverat.
          </p>
          <head xml:id="i-6veX8upMhmuacRutun1cUy" type="h1">
            Vårt förslag
          </head>
          <p xml:id="i-Djg9oT3Yo8iLbrdm8bob4B">
            Det är för oss uppenbart att utbildningskraven för att bli ledamot
            av Advokatsamfundet inte längre bör knytas till en viss, namngiven
            juridisk examen. Såväl staten som Advokatsamfundet bör bejaka
            en utveckling som leder till att ny kompetens och nya betraktelsesätt
            kan tillföras advokatkåren. Det avgörande bör i stället vara vilka
            konkreta kunskaps- och färdighetskrav man anser sig behöva ställa
            på advokater (och domare). Alla juristutbildningar som förmedlar
            dessa kunskaper och färdigheter bör ge möjlighet till medlemskap
            i Advokatsamfundet respektive behörighet till domarämbete.
          </p>
          <p xml:id="i-9e9fZ1qeJwwLo8st9tWAsh">
            Exakt hur detta lagtekniskt skall lösas bör undersökas närmare.
            En möjlighet är att ändra i 1964 års kungörelse och där ersätta
            hänvisningen till juris kandidatexamen med en mer allmän formulering
            samt ändra högskoleförordningen så att det där framgår vilka krav
            som ställs på en juristexamen för att den skall ge behörighet
            till domarämbete, inte specifikt vilka krav som ställs på juris
            kandidatexamen. Andra lösningar är dock också tänkbara.
          </p>
          <head xml:id="i-AQqkF7G4ig7d9DsRdrc48A" type="h1">
            Tidigare riksdagsbehandling
          </head>
          <p xml:id="i-E6YwxrUESHYz5M4fnWBQD9">
            Motioner liknande denna har väckts vid tidigare tillfällen och
            då avslagits av riksdagens majoritet efter behandling i justitieutskottet.
            Senaste utskottsbehandlingen avslutades genom betänkande 2005/06:JuU11,
            varvid utskottets majoritet bl a uttryckte följande:
          </p>
          <p xml:id="i-VYZdoGo686jpApsxXAjmQ6">
            När utskottet senast behandlade denna fråga (bet. 2003/04:JuU14
            s. 32 f.) framhöll utskottet att regleringen av advokatväsendet
            syftar bl.a. till att tillgodose den rättssökande allmänhetens
            behov av kvalificerade ombud och biträden. Kraven för medlemskap
            i Advokatsamfundet innebär en trygghet för den som vänder sig
            till en advokat. Att ändra kraven så att även juristutbildningar
            som inte uppfyller kraven på en juris kandidatexamen ger behörighet
            skulle enligt utskottets mening innebära en sänkning av kraven
            för att bli ledamot av samfundet. Utskottets utgångspunkt var
            således att gällande bestämmelser är väl avvägda och bör behållas.
            I varje fall saknades underlag för något annat ställningstagande.
          </p>
          <p xml:id="i-7bs5GE3Xn9kJX23YnBJhKp">
            Resonemanget bygger på en misstolkning av motionens innebörd.
            Motionen syftar inte till att sänka kraven för att bli ledamot
            i Sveriges advokatsamfund. Däremot syftar motionen till att kunskapskraven
            skall anges, utan att kopplas till en specifik examensbenämning.
            Det handlar alltså om att ange hur omfattande utbildningen skall
            vara (t ex i universitetspoäng räknat), på vilken akademisk nivå
            olika delar av undervisningen måste bedrivas (t ex så att en viss
            andel av kurserna skall ligga på magisternivå), vilka ämnen som
            måste ingå i utbildningen (avtalsrätt, straffrätt etc), vilka
            frågeställningar som måste behandlas i utbildningen (t ex hur
            fysiskt och psykiskt våld påverkar kvinnor och män) och andra
            kriterier som kan anses vara relevanta för att utbildningen skall
            vara så kvalificerad att de studenter, som med godkända resultat
            genomgår den, kan anses ha förvärvat tillräckliga kunskaper för
            att utöva advokatyrket.
          </p>
          <p xml:id="i-E5sAoSCHs4TVJCNyQ9RTYT">
            Det finns alltså inget som, vid ett bifall till denna motion,
            hindrar att samma materiella (innehållsliga) utbildningskrav som
            idag bibehålls. Däremot skulle den formella kopplingen till en
            specifik examensbenämning upphöra. Om man väljer den sistnämnda
            vägen, skulle det sannolikt innebära att de affärsjuridiska magistrarna
            från Linköping, för att uppnå kunskapskraven, skulle behöva läsa
            in någon kurs, som berör något ämne som anses nödvändigt för en
            advokat att behärska, men som inte ingår i det affärsjuridiska
            programmet, t ex straffprocessrätt. Detta skulle de göra utöver
            sin grundutbildning på 180 poäng, varför de skulle få bredare
            ämneskunskaper än vad som krävs för att erhålla jur kand-examen.
            Det är svårt att se hur detta skulle innebära en sänkning av kraven
            för att bli ledamot i samfundet. Däremot skulle ett bifall till
            vår motion innebära en välkommen signal om att de nya juristutbildningarna
            tillför viktig kompetens till juristvärlden i allmänhet och advokatkåren
            i synnerhet. Ett bifall skulle också väsentligt underlätta tillvaron
            för de studenter vid de nya juristutbildningarna, som önskar bli
            advokater.
          </p>
        </div>
        <div xml:id="i-LkZ8czxQR1sw9Cf4Z28jKF" type="motSignatures">
          <list xml:id="i-ABgRpCSfN5r288KzTZhodL">
            <item xml:id="i-GEmYRBQ96PQsKzqZuUtwzF" who="i-BZ7PcK8D1efvHXsafGEMKE">
              Andreas Norlén (m)
            </item>
            <item xml:id="i-V45TgFH7sQf8wnvfKobpms" who="i-Q1WPoNtt1578KMfEZ5TLkK">
              Betty Malmberg (m)
            </item>
            <item xml:id="i-R3npV9CC484fFrXBrX1itf" who="i-W6BJ44rcZjp5pD28NhHrCf">
              Gunnar Axén (m)
            </item>
            <item xml:id="i-K1F3dUmg3XVKbArzpG8P4P" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-P7K6F1jGUmowtDw6jr5YT1" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-H8JmCtzQ8NzYr1N9CcbUYA" who="i-SS4MgL3HhkwCjKYAxgBPkd">
              Karin Granbom (fp)
            </item>
            <item xml:id="i-9M6ZGYJh9mjkTZGWSYDszt" who="i-EFJ93MgPh6dJrzDB1Tt657">
              Yvonne Andersson (kd)
            </item>
          </list>
        </div>
      </div>
    </body>
  </text>
</TEI>
