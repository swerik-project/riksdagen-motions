<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00017">
  <teiHeader>
    <fileDesc>
      <titleStmt>
        <title>med anledning av prop. 2007/08:110 En förnyad folkhälsopolitik</title>
        <author corresp="i-DDTGf6wkyXKiMd3kYJ4KQv">av Anne Ludvigsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:110 En förnyad folkhälsopolitik</title>
          <idno type="rdwebb">GV02So17</idno>
          <rs type="number">So17</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So17/text</ref>
          <ref type="dokument_url_html">http://data.riksdagen.se/dokument/GV02So17</ref>
          <ref type="dokumentstatus_url_xml">http://data.riksdagen.se/dokumentstatus/GV02So17</ref>
          <ref type="doc">http://data.riksdagen.se/fil/200561F5-148F-4305-B926-B45C29949D08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDTGf6wkyXKiMd3kYJ4KQv</idno>
            <name>Anne Ludvigsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-TA2sEYDt66NsdA7PpQCqK8"/>
        <correspContext corresp="i-TA2sEYDt66NsdA7PpQCqK8">
          <ref>Proposition 2007/08:110</ref>
        </correspContext>
        <correspAction xml:id="i-M4aJhDAAqTZp4eYexAFhKC" type="signed"/>
        <correspContext corresp="i-M4aJhDAAqTZp4eYexAFhKC">
          <note type="signatory" corresp="i-DDTGf6wkyXKiMd3kYJ4KQv"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-FrTJne8fam41FasSB9mLUA"/>
        </correspContext>
        <correspAction type="referral" xml:id="i-6Hi3tnQ7TBUx7hFwN6M43P">
          <date when="2008-04-04"/>
        </correspAction>
        <correspAction type="dismissal" xml:id="i-Xw3RkQkZhLSzm3ATPhtMPJ">
          <date when="2008-04-03"/>
        </correspAction>
        <correspAction type="dismissal" xml:id="i-CXfD1ZuncU9mmMvgQJ7vPq">
          <date when="2008-04-03"/>
        </correspAction>
        <correspAction type="transfer" xml:id="i-3qv9sLmcGxN4WdL3mrytEY">
          <date when="2008-04-02"/>
        </correspAction>
        <correspAction type="submission" xml:id="i-H59CUxdaY4n8BN7YUbeF6g">
          <date when="2008-04-02"/>
        </correspAction>
        <correspAction type="assigned" xml:id="i-8DUN6sJhRSqxqRusse5Gx9"/>
        <correspContext corresp="i-8DUN6sJhRSqxqRusse5Gx9">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-423sMMhVe6KaEYtLTVxqaM">
            Förslag till riksdagsbeslut
          </head>
          <list style="ol">
            <item xml:id="i-sqqA2EspyXHNf1yokrDxW">
              Riksdagen tillkännager för regeringen som sin mening vad som
              anförs i motionen om att utjämna skillnaderna i hälsa samt vård
              och omsorg för kvinnor och andra missgynnade grupper.
            </item>
            <item xml:id="i-K6DU8y1XzDM2aB2H9eH6kb">
              Riksdagen tillkännager för regeringen som sin mening vad som
              anförs i motionen om att ge den särskilda utredaren, som tillsätts
              med uppgift att göra en översyn av de nationella vaccinationsprogrammen,
              i uppdrag att lägga fram förslag om vem som ska ha ansvaret för
              finansieringen.
            </item>
            <item xml:id="i-YCTZb4tQDh3L7vHXpfP2U7">
              Riksdagen tillkännager för regeringen som sin mening vad som
              anförs i motionen om att regeringen, omedelbart efter Socialstyrelsens
              slutliga förslag om att hpv-vaccinet ska införas i vaccinationsprogrammet,
              bör ta upp förhandlingar med SKL om att kortsiktigt och i avvaktan
              på utredningen ovan hitta lämpliga finansieringsformer med syfte
              att i enlighet med Socialstyrelsens remissförslag påbörja skolvaccinationen
              med hpv-vaccin för flickor i årskurserna 5 och 6 redan höstterminen
              2008.
            </item>
            <item xml:id="i-4bqqv65e9nAvtvfDPZwMUs">
              Riksdagen tillkännager för regeringen som sin mening vad som
              anförs i motionen om att den vanligaste sexuellt överförbara sjukdomen,
              kondylom, tas upp bland prioriterade områden inom ramen för skydd
              mot smittspridning.
            </item>
          </list>
        </div>
        <div type="motContent">
          <head type="h1" xml:id="i-BEqYkgxWkGc3rgVn9ZRBZB">
            Motivering
          </head>
          <p xml:id="i-DDnM3dAoKeeHEziN59vHgR">
            Folkhälsopolitiken ska syfta till att främja god hälsa för landets
            alla medborgare oberoende av kön, ekonomiska och sociala förhållanden
            samt bostadsort och etnisk tillhörighet. Sverige har länge varit
            ett föregångsland i detta hänseende.
          </p>
          <p xml:id="i-PkSwHsbFSUDqkUYJyK9Qvj">
            Men ojämlikheten i hälsa, vård och omsorg är fortfarande stor
            i vårt land. Grupper som är mindre resursstarka med sämre utbildning
            och lägre inkomst har också sämre hälsa. Stora skillnader i hur
            kvinnor och män bemöts och tas om hand inom hälso- och sjukvården
            kvarstår enligt Socialstyrelsens senaste rapport till regeringen.
          </p>
          <p xml:id="i-8jiTByMa1u8UJp55EJCqBF">
            I propositionen beskrivs dessa skillnader, men samtidigt lägger
            regeringen hela ansvaret för att komma till rätta med den bristande
            jämställdheten och den ojämlika vården på landstingen och kommunerna.
            Detta görs trots att klyftorna mellan kvinnor och män, mellan
            rika och fattiga och mellan olika delar av landet fortsätter att
            växa och trots att enskilda landsting och kommuner inte själva
            förmår att utjämna dessa skillnader. Här krävs ökat statligt engagemang
            i folkhälsoarbetet både ekonomiskt och organisatoriskt i form
            av mer riktade insatser och specialdestinerade medel.
          </p>
          <p xml:id="i-SFPtuA17SmHZ9F6qp6Jro1">
            De förebyggande insatserna mot den dödliga kvinnosjukdomen livmoderhalscancer
            är ett belysande exempel. Preventionen består i dag dels av cellprovskontroller,
            som regleras av nationella riktlinjer men organiseras av landstingen,
            dels av vaccin som är verksamt mot de typer av hpv-virus som framkallar
            merparten fall av denna cancerform.
          </p>
          <p xml:id="i-3fwXHqct1EQULsDLuQobfC">
            De regionala skillnaderna när det gäller screening som möjliggör
            tidig upptäckt av livmoderhalscancer är stora. Andelen kvinnor
            som hörsammar landstingens kallelse till dessa kontroller varierar
            mellan 50 och 75 %. Och skillnaderna ökar, de nationella riktlinjerna
            som finns på detta område till trots.
          </p>
          <p xml:id="i-3694TBRemvYWzKEQTggxfs">
            Hpv-vaccin som skyddar mot livmoderhalscancer, en sjukdom i vilken
            ca 150 kvinnor dör årligen bara i Sverige, har varit godkänt och
            funnits på den svenska marknaden i snart två år. Nyligen bedömde
            Socialstyrelsen, efter noggrann granskning, dessa vacciner så
            effektiva att myndigheten föreslår i en remissomgång att de ska
            ingå i det allmänna vaccinationsprogrammet. Båda hpv-vaccinerna
            omfattas numera också av högkostnadsskydd för flickor mellan 13
            och 17 år. De har med andra ord bedömts som kostnadseffektiva
            för samhället. Enligt den statliga myndighet som beviljar högkostnadsskydd,
            Läkemedelsförmånsnämnden, är livmoderhalscancer en livshotande
            sjukdom, som vid sen upptäckt leder till både mänskligt (kvinnligt)
            lidande och höga behandlingskostnader. Därför anser man det angeläget
            att så långt möjligt begränsa insjuknandet i denna cancerform.
          </p>
          <p xml:id="i-C8pVH1kTiWC3CihxizccJz">
            I väntan på Socialstyrelsens bedömning av hpv-vaccin har en del
            av föräldrarna på eget initiativ vaccinerat sina flickor och betalat
            först hela vaccinationskostnaden, drygt 3 300 kr själva, och efter
            beslutet om högkostnadsskydd 1 800 kr. Denna privatvaccinering
            har under de knappa två åren som hpv-vaccin funnits tillgängligt
            med högkostnadsskydd, redan lett till att flickor och unga kvinnor
            i resursstarka grupper med god ekonomi, hög utbildning och boende
            i välbärgade områden har fått ett effektivt skydd mot en dödlig
            sjukdom. De andra, de resurssvaga grupperna, står utan denna möjlighet.
            Det har lett till en i högsta grad ojämlik och ojämställd förebyggande
            cancervård som riskerar att utvecklas till en klassfråga.
          </p>
          <p xml:id="i-RVzA2yS58DyBMRBL2ffEYg">
            När det gäller en så grundläggande rättighet i folkhälsoarbetet
            som allas tillgång till vaccin mot en dödlig cancersjukdom, som
            varje år drabbar omkring 450 kvinnor i Sverige och årligen tar
            ca 150 kvinnors liv, borde allmän vaccinering enligt Socialstyrelsens
            förslag få högsta prioritet. I Sverige, som i flertalet andra
            europeiska länder, borde hpv-vaccinering införas så fort de nationella
            medicinska bedömningarna är klara. Men regeringen väljer i stället
            att tillsätta en utredning som ska se över de nationella vaccinationsprogrammen.
          </p>
          <p xml:id="i-GywpV7BmJKN9XNb9mY2uip">
            Det är i och för sig bra att regeringen låter utreda den långsiktiga
            finansieringen av vaccinationer i barn- och skolhälsovården och
            huruvida staten bör överta kostnaderna för det allmänna vaccinationsprogrammet.
            Detta får emellertid inte innebära att införandet av angelägna
            vacciner som Socialstyrelsen bedömer ska ingå i vaccinationsprogrammen,
            under tiden som finansieringsfrågan utreds, skjuts på framtiden.
          </p>
          <p xml:id="i-U47F1eTW6ihRob6KSHHoxG">
            Så snart Socialstyrelsens slutliga förslag till förordning om
            att hpv-vaccin ska ingå i det allmänna vaccinationsprogrammet
            är klart, bör regeringen utan dröjsmål ta upp förhandlingar med
            SKL. Staten, tillsammans med SKL, bör se till att kortsiktigt
            och i avvaktan på den statliga utredningen hitta lämpliga finansieringsformer
            för att kunna påbörja skolvaccinationen med hpv-vaccin för flickor
            i årskurserna 5 och 6 redan höstterminen 2008.
          </p>
          <p xml:id="i-6nbMtmdzz1XuXmrfQKd4Vh">
            Regeringen tar inte upp kondylom, som är den mest vanliga sexuellt
            överförbara sjukdomen, i sin proposition. Dessa könsvårtor orsakar
            stort obehag och lidande för många människor och belastar enligt
            Socialstyrelsen samhällsekonomin med betydande vårdkostnader,
            beräknade till 51 miljoner kronor årligen.
          </p>
          <p xml:id="i-2UMMQ7ZZ5fsteRtjxvuoio">
            Numera finns emellertid ett hpv-vaccin som förutom verkan mot
            livmoderhalscancer skyddar också mot de hpv-virustyper som förorsakar
            kondylom. Enligt Socialstyrelsens expertrapport skulle detta vaccin
            förhindra mellan 82 och 90 % av alla fall. Vaccinets effekt mot
            både livmoderhalscancer och kondylom måste ses i ett sammanhang
            och ger då samhället betydande besparingar i form av minskade
            vård- och behandlingskostnader såväl på kort sikt som i ett längre
            perspektiv.
          </p>
          <p xml:id="i-BdTHfsNF4EwKA4SfetqeRb">
            Mäns våld mot kvinnor är en stor samhälls- och folkhälsopolitisk
            fråga och hänvisar till s-kvinnors motion på detta område.
          </p>
        </div>
        <div type="motSignatures">
          <list>
            <item xml:id="i-RpZP5n1tjmhhy7mqbecBnM">
              Anne Ludvigsson (s)
            </item>
            <item xml:id="i-VzPGmnZPDfSmiKyi4RAoWF">
              Carina Hägg (s)
            </item>
            <item xml:id="i-E9vu4o83ikcwYZg59RtfwB">
              Carina Ohlsson (s)
            </item>
            <item xml:id="i-5zpz7A7sqDie9yJZaPKy4u">
              Kerstin Engle (s)
            </item>
          </list>
        </div>
      </div>
    </body>
  </text>
</TEI>
