<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-00883">
  <teiHeader>
    <fileDesc>
      <titleStmt>
        <title>Gräns för skuldsättning</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:883 av Penilla Gunther (KD)</title>
          <idno type="rdwebb">H302883</idno>
          <rs type="number">883</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H302883/text</ref>
          <ref type="dokument_url_html">http://data.riksdagen.se/dokument/H302883</ref>
          <ref type="dokumentstatus_url_xml">http://data.riksdagen.se/dokumentstatus/H302883</ref>
          <ref type="docx">http://data.riksdagen.se/fil/57C895D9-34DC-44F9-B72C-A908D2FC75B0</ref>
          <ref type="pdf">http://data.riksdagen.se/fil/DA13F688-97DE-4717-93EA-C28D818B4BF3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-97pHzwYdVB2aBu7wqVLxr5" type="signed"/>
        <correspContext corresp="i-97pHzwYdVB2aBu7wqVLxr5">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-SoNnqLrLNLrVwxnNDaJeYd" type="submitted">
          <date when="2015-10-02"/>
          <time when="14:30:55"/>
        </correspAction>
        <correspAction xml:id="i-Q6ESjSYtoXZP8taqcWB9xA" type="reviewed">
          <date when="2015-10-03"/>
          <time when="11:28:23"/>
        </correspAction>
        <correspAction xml:id="i-BzCc1gboJ93GcHENofAr1P" type="referred">
          <date when="2015-10-13"/>
        </correspAction>
        <correspAction xml:id="i-3nEPojvnXB6d9paTy26ZmN" type="assigned">
          <date when="2017-03-02"/>
          <time when="17:14:10"/>
        </correspAction>
        <correspContext corresp="i-3nEPojvnXB6d9paTy26ZmN">
          <ref type="assignedTo">Civilutskottet</ref>
        </correspContext>
        <correspAction xml:id="i-22QEqQtBcKXVEFDgATm9Gn" type="behandlas_i"/>
        <correspContext corresp="i-22QEqQtBcKXVEFDgATm9Gn">
          <ref type="uppgift">2016/17:CU8</ref>
          <ref type="ref_dok_id">H401CU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU8</ref>
          <ref type="ref_dok_titel">Insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GLwKEQmwesmkvrJMrN7x77" type="motHeader">
        <div xml:id="i-TyKUXP3NotcBpECDfiXgKv" type="motTitle">
          Motion till riksdagen 2015/16:883 av Penilla Gunther (KD) Gräns
          för skuldsättning
        </div>
      </div>
      <div xml:id="i-YHVCnNUttkVKt6e4ozusNq" type="motBody">
        <div xml:id="i-3UaCbivPUcTTPSLGJNGwmq" type="motProposal" subtype="förslag">
          <head xml:id="i-582RVC2Game6jboXvdDeuQ">
            Förslag till riksdagsbeslut
          </head>
          <list xml:id="i-4d4M9MNKZxtM4qpLtGxM6r" style="ol">
            <item xml:id="i-HqtPvUpGFExkQ3ajzk4mY3">
              Riksdagen ställer sig bakom vad som anförs i motionen om att
              en gräns för långvarig skuldsättning ska kunna sättas av Kronofogdemyndigheten
              efter ett visst antal år, eller viss summa betald, och tillkännager
              det för regeringen.
            </item>
          </list>
        </div>
        <div xml:id="i-Xv53KwAxzhXK3wYNZ2ywHT" type="motContent">
          <head xml:id="i-WyAVZLej1zpfwiz84d6UJj" type="h1">
            Motivering
          </head>
          <p xml:id="i-CT6Crx1CPJS1YL7HGj1fBP">
            Kristdemokraterna talar gärna om personer i samhället som medskapare,
            därför att alla har ett unikt och lika människovärde, och en personlighet
            som kan ge intryck och avtryck till många människor i olika gemenskaper
            under livets gång. De personer som är entreprenörssjälar har många
            idéer. En del lyckas, en del inte, men resan är ofta värd minst
            lika mycket som resultatet.
          </p>
          <p xml:id="i-XvGs7vDm2LE1knUf6KBB5b">
            Livslång skuldsättning med anmärkning hos kronofogden kan bero
            på företagande men även orsaker ensamma eller i kombination som
            skilsmässa, långvarig sjukdom eller arbetslöshet, som kan drabba
            i stort sett vem som helst, men få pratar om det. De så kallade
            evighetsgäldenärerna har blivit allt fler, och räknas till över
            hundratusen personer.
          </p>
          <p xml:id="i-NWJLyPTav988XXGKGS2YMJ">
            Att leva utanför det som vi vanligtvis tycker är fullständigt
            normalt; få förstahandskontrakt på lägenhet, eget mobilabonnemang,
            kunna hyra en släpvagn på macken, eller checka in på hotell, är
            tyvärr inte möjligt för många fler svenskar än vad vi vill tro.
            Det spelar ingen roll vilken etnisk bakgrund man har, problemen
            finns i alla grupper.
          </p>
          <p xml:id="i-MWqDHuLp7o6uuU2wKGbsjs">
            Dessa människor lever under knapphetens stjärna och har utvecklat
            egna ekonomiska system för att klara sig och sin familj. Att gå
            till socialen och be om försörjningsstöd är inget alternativ –
            då kollas man ytterligare och allt som kan tjänas in extra ska
            redovisas. Bättre då att köpa och sälja saker för att få in lite
            pengar, göra småtjänster åt andra mot betalning och lära sig hitta
            extrapriser på alla områden.
          </p>
          <p xml:id="i-Qa7j4x9mcwfcMMQBZfHNGb">
            Samhället har blivit exkluderande för de här personerna genom
            att möjligheten till kontant betalning har minskat; så de pengar
            man trots allt tjänar, blir svårare och svårare att använda. Det
            är nästan så att folk i allmänhet riskerar att betraktas som nästintill
            kriminella när man vill använda kontanter som betalningsmedel
            i stadsmiljöerna. Vilket är en kontrast till svårigheter som annars
            brukar belysas på landsbygden; att inte ha tillgång till kontanter
            är i många fall en brist.
          </p>
          <p xml:id="i-3RRS2CTrFQB26CM7Yg4ZYz">
            När det betalkort man har inte räknas, eftersom det inte är ett
            VISA eller MasterCard anslutet till det – eller annat kort med
            uppkoppling till banken, säger försäkringsbolag nej till att få
            hyrbil efter olycka. Det går inte att använda ett sådant betalkort
            som säkerhet för i stort sett någonting som annars räknas som
            dagliga aktiviteter; som exempelvis att boka en tågbiljett eller
            betala i en parkeringsautomat, trots att pengar finns på kontot.
          </p>
          <p xml:id="i-45zDNjcHDCg2mgEtWBpRML">
            Även om ordet ”utanförskap” är ett ord vi helst inte vill använda,
            är det en beskrivning av känslan hos de människor som ofrivilligt
            hamnat där – utanför den vardag som räknas som given för de flesta
            av oss. Och hur påverkas barnen av en ständig situation hemma
            där pengarna helt enkelt inte räcker till?
          </p>
          <p xml:id="i-Ukj856evpaf1pPDYpqq8fE">
            Det kan låta enkelt att gå till kommunens socialkontor för att
            få hjälp, men det är inte endast så vi kommer åt orsaken. Det
            handlar om att sätta en gräns för skuldsättningen. Hur många år
            ska fordringsägare kunna stå på kö för att få ut några kronor
            av en person för en skuld som ingen kommer ihåg på företagen,
            men som finns kvar som en fordran i datasystemet?
          </p>
          <p xml:id="i-DK65YUno4ZkVgQZQLmBhx2">
            En ansökan om skuldsanering kan göras till Kronofogdemyndigheten,
            som om den beviljas ger möjlighet att få ett förbehållsbelopp
            och därutöver att betala på sin skuld efter förmåga under fem
            år. Därefter skrivs skulden av. Detta är troligtvis fler berättigade
            till än vad man trott, men alla har inte orken att ta tag i sin
            situation eftersom det pågått under så lång tid. Det ska också
            påpekas, att den som är satt under utmätning hos kronofogden,
            inte får äga någonting av värde – man får behålla det nödvändigaste
            för att klara vardagen.
          </p>
          <p xml:id="i-VgxzTvpUak85ff7NZM7aK5">
            Rädslan för att hamna i en livslång skuldsättning får inte hindra
            människor från att våga starta och driva företag, eller för att
            bli arbetslös och/eller sjuk. För problemet är ju, att även om
            en skuldsanering påbörjats eller en förhandling gjorts mellan
            gäldenären, Kronofogdemyndigheten och fordringsägarna; blir personen
            sjuk eller inte har en anställning där inbetalningen till kronofogden
            kan dras från lönen, ökar skulderna under tiden.
          </p>
          <p xml:id="i-6p6fiFqkcsFQgsE7VR2aF6">
            Detta med att vara evighetsgäldenär har utretts och diskuterats
            – nu är tiden verkligen inne för en förändring så fler svenskar
            får en möjlighet att starta om och komma in i samhällsgemenskapen.
            Några viktiga åtgärder kan vara att skulder ska kunna skrivas
            av efter visst antal år eller viss summa inbetalt. Samt att socialförsäkringssystemet
            behöver jämställas mellan att vara anställd och vara egen företagare
            för att undvika skuldfällor på grund av sjukdom.
          </p>
          <p xml:id="i-2a1f1dHcCkDUbmJkEMu9kb">
            Det sociala skyddsnätet måste finnas när man försökt göra rätt
            för sig under många år, men där hopplösheten blir större och större
            när skulderna aldrig minskar och inte ens möjligheten att sköta
            enkla betalningsärenden via nätet fungerar. Ingen av oss vill
            vara en del av det utanförskapet.
          </p>
        </div>
        <div xml:id="i-Y9RrfjvdcAXTiU3ZvGBTsF" type="motSignatures">
          <list xml:id="i-XD95MT6NkpEKPoE8eSd6zV">
            <item xml:id="i-4czQRY473e9qJ1zfW4uytL" who="i-DJgH7q21vrKJDYHFpgpTiX">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
