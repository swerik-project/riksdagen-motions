<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00645">
  <teiHeader>
    <fileDesc>
      <titleStmt>
        <title>Forskningsresurser till vattenbruk</title>
        <author>Börje Stensson och tredje vice talmannen Karl Erik Eriksson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskningsresurser till vattenbruk</title>
          <idno type="rdwebb">G602645</idno>
          <rs type="number">645</rs>
          <ref type="dokument_url_text">http://data.riksdagen.se/dokument/G602645/text</ref>
          <ref type="dokument_url_html">http://data.riksdagen.se/dokument/G602645</ref>
          <ref type="dokumentstatus_url_xml">http://data.riksdagen.se/dokumentstatus/G602645</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X2gHsCiGTU9PAyrWKMxhGJ" type="signed"/>
        <correspContext corresp="i-X2gHsCiGTU9PAyrWKMxhGJ">
          <note type="signatory" corresp="i-CP1NFcCA4knd73wq3oaYZW"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__645/mot_198283__645-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1982/83:645
          </p>
          <p>
            Börje Stensson och tredje vice talmannen Karl Erik Eriksson Forskningsresurser
            till vattenbruk
          </p>
          <p>
            Vattenbruk eller odling av fisk och andra vattenorganismer har
            traditioner i Sverige. Sättfiskodling i fiskevårdande syfte t.
            ex. uppfödning av laxsmolt för utsättning i våra älvar, har stort
            omfång. Kommersiell odling för direkt konsumtion har ännu äldre
            anor. Sedan 1800-talet har regnbåge, sutare, karp och andra fiskarter
            odlats i mindre skala. Men först under det senaste årtiondet har
            omfånget av denna verksamhet ökat kraftigt i och med etablerandet
            av kasseodlingar av regnbåge och linodling av blåmussla. Denna
            snabba utveckling har lett till att en ny näring håller på att
            växa fram. Inte minst med hänsyn till att Sverige är en av världens
            största importörer av fisk och skaldjur, per capita räknat, borde
            marknadsutsikterna vara goda. En uppbyggnad av vattenbruket som
            näringsgren kräver dock goda insikter i teknik, biologi och ekonomi
            och en omsorgsfull planering. Det är angeläget att regeringen
            eller dess handläggande myndighet ser till att, inom ramen för
            givna forskningsresurser, den nya näringsgrenen vattenbruk får
            vara ett prioriterat område. Vid ett allmänt möte under hösten
            1982 anordnat av RIFO -— Sällskapet Riksdagsmän och Forskare —
            lämnades en koncentrerad redogörelse för forskningsrapporter som
            belyser hela området vattenbruk. Det är Forsk- ningsrådsnämnden
            som initierat studier om vattenbrukets möjligheter i Sverige.
            Vidare har Havsresursdelegationen medverkat. En rad arbetsgrup-
            per med vårt lands främsta expertis på berörda områden står bakom
            det direkta arbetet. Förutom de tekniska och kommersiella aspekterna
            har även miljökonse- kvenserna av ett ökat vattenbruk beaktats.
          </p>
          <p>
            Vattenbrukets möjligheter i Sverige
          </p>
          <p>
            Vårt land har en lång och mycket varierad havskust. Vidare finns
            ett mycket stort antal insjöar och vattendrag. Ur nämnda synpunkter
            är förutsättningarna för vattenbruk i Sverige mycket goda. F.n.
            är vi som tidigare sagts mycket beroende av import för vår konsumtion
            av fisk, musslor och produkter av fisk. Ofta synes man förbise
            betydelsen av fisk och skaldjur idet svenska hushållet. Vårt jordbruks
            stora behov av fiskmjöl som djurfoder är kanske inte tillräckligt
            uppmärksammat. Olika industriers behov av kemiska produkter framställda
            ur marina alger borde kunna tillgodoses genom ett rationellt svenskt
            vattenbruk. F. n. är över 70 96 av den totala fisk-
          </p>
          <pb facs="riksdagen-motions-pdf/data/198283/mot_198283__645/mot_198283__645-002.pdf"/>
          <p>
            Mot. 1982/83:645 1
          </p>
          <p>
            och skaldjurskonsumtionen i Sverige grundad på import. Konsumtionen
            har ett värde av ca 3,5 miljarder kronor. Visserligen exporterar
            vi fisk i stor omfattning. Men tyvärr då till förädlingsindustrier
            i viss utsträckning varpå vi får tillbaka förädlade fiskprodukter
            till högre priser. Bl. a. detta ger oss ett handelsunderskott
            på detta område på ca 1 miljard. När det gäller marina alger för
            livsmedels-, läkemedels-, textil- och färgmedelsindustrin är vi
            helt beroende av import. Den nya näringsgrenen Vattenbruk, som
            med fördel kan ske i glesbygd och i liten skala och på så sätt
            gynna småföretagsamheten, måste få en fast organisation i kooperativ
            form eller på annat sätt för räntabla investeringar i erforderliga
            förädlingsindustrier. I det första skedet torde behövas någon
            form av stimulansbidrag och kreditgarantier från samhället. Finns
            det då en framtida marknad för fisk och skaldjur från svenskt
            vattenbruk? Den svenska konsumtionen av fisk och skaldjur är f.
            n. ca 27 kg per person och år. 100 000 ton fiskmjöl importeras.
            Säkerligen är vattenbruk en näringsgren som kan ge ekonomisk tillväxt
            och ökad sysselsättning inom vårt lands gränser.
          </p>
          <p>
            Miljökonsekvenser av ökat vattenbruk
          </p>
          <p>
            Alla verksamheter har påverkan på miljön. När det gäller musselodling
            synes den negativa påverkan på vattenmiljön vara ringa i varje
            fall vad gäller kemisk påverkan. Fiskodling i havskassar och insjöar
            kan befaras ge större föroreningar. Vissa beräkningar ger vid
            handen att 10-15 kg fosfor utsläpps per ett ton producerad fisk.
            Fosfor är mycket tillväxtfrämjande på alger, när de bryts ner
            krävs syrgas varvid syrgashalten sjunker och sjön kan befaras
            bli helt död. Detta medför att fiskodlaren snabbt slås av försämringen.
            Här sammanfaller alltså miljöskyddsintressen och direkt ekonomiska
            intressen på både kort och lång sikt. Det är för alla parter av
            största vikt att frågan om vattenföroreningar i samband med fiskodling
            kan lösas genom forsknings- och utvecklingsarbete. Resurser för
            sådant arbete måste fortsättningsvis ställas till förfogande.
          </p>
          <p>
            Nya arbetstillfällen
          </p>
          <p>
            I tidigare nämnda rapporter har beräknats att så småningom den
            nya näringsgrenen Vattenbruk kan ge upp till 2 200 nya arbetstillfällen
            fram till 1990 och 6400 fram till år 2000. Det bör understrykas
            att dessa nya arbetstillfällen huvudsakligen skulle kunna komma
            till stånd i glesbygd och i kust- och skärgårdsområden.
          </p>
          <pb facs="riksdagen-motions-pdf/data/198283/mot_198283__645/mot_198283__645-003.pdf"/>
          <p>
            Mot. 1982/83:645 12
          </p>
          <p>
            Hemställan
          </p>
          <p>
            Med hänvisning till vad ovan anförts hemställs att riksdagen
            som sin mening ger regeringen till känna vad i motionen anförts
            om säkerställandet av forskningsresurser till vattenbruk.
          </p>
          <p>
            Stockholm den 20 januari 1983
          </p>
          <p>
            BÖRJE STENSSON (fp) KARL ERIK ERIKSSON (fp)
          </p>
        </div>
      </div>
    </body>
  </text>
</TEI>
