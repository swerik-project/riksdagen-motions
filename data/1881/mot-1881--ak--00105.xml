<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1881--ak--00105">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1881/mot_1881__ak__105/mot_1881__ak__105-001.pdf"/>
      <div xml:id="i-W45Gn599BLjoC8UtoX7jz6" type="motHeader">
        <div xml:id="i-C5HPnPQffedfa6zGwCrJ8Z" type="motTitle"/>
        <div xml:id="i-FRoCTq25i6ZXoFxHcg8Gzg" type="motSubmissionInfo"/>
      </div>
      <div xml:id="i-M38o71gC82e2YjhR8kps5u" type="motBody">
        <div xml:id="i-9ZEGU55DPichdrdTziQe3R">
          <p xml:id="i-HVKdAYkQEuYaeAXv7Pv1bb">
            22 Motioner i Andra Kammaren, N:o 105,
          </p>
          <p xml:id="i-PQGdVLLyBqEh5ZRWsPi5xg">
            N:o 10535.
          </p>
          <p xml:id="i-RSeQyjRmr1bjFzWYTu5kL7">
            Af Herr A. Hedin: Om reglering af provinsialläkarnes aflönings-
            och pensionsförhållanden.
          </p>
          <p xml:id="i-6R8UTBGEHEA6HWCL5tYAcv">
            Må det tillåtas mig att börja med en hvardagsbild ur den svenske
            provinsialläkarens lif. »Jag påminner mig», — skrifver till mig
            en provinsialläkare — »en resa i Vermland, då jag lemnade mitt
            hem en eftermiddag i början af September. När landsvägen efter
            några mil tog slut, fick jag gå en fjerdingsväg, derefter följde
            båtfärd i en läckande ökstock, uti hvil- ken jag flitigt fick
            sköta öskaret. Härunder föll mörkret på allt mer och mer, så att
            vi ej skulle hafva kunnat anträffa landningsplatsen, om ej »vänner
            på stranden», som afvaktade vår ankomst, hade till väg- ledning
            upptändt en eld. Slutligen hade jag en half fjerdingsvägs marsch
            på en smal gångstig genom tät skog, lyst af torrvedsfackla. Framkommen
            klockan 12 på natten efter en dylik 9 timmars forcerad färd, fann
            jag mig nödsakad att företaga en af de svåraste obstetriska operationer,
            att medelst styckning af foster förlösa en barnaföderska. Två
            timmar senare, då qvinnan var utom all fara, önskade jag gerna
            att gifva mig af på hemvägen, men storm och regn rasade nu så,
            att ingen ville följa mig. I det ensligt liggande skogshemmanet
            fans ej en sängplats för mig; äfven hörännet befans upptaget.
            Nästan dig- nande af trötthet, upptäckte jag slutligen i ett portlider
            en kärra, fyld med hö, steg upp i den, svepte min regnkappa om
            mig, gräfde mig ner i höet och somnade, för att i dagningen vakna
            skälfvande af köld, stel i alla leder och fuktig af regnet, som
            piskat in genom portöpp- ningen. Detta var nu hvarken första eller
            sista gången, som dylikt nattqvarter följer på dylik resa,»
          </p>
          <p xml:id="i-9sgFKtjwgZi9oswVdSPTiD">
            +
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-002.pdf"/>
          <p xml:id="i-N6cowCw1sLnK9CjVooJXBe">
            Motioner i Andra Kammaren, N:o 105. 23
          </p>
          <p xml:id="i-H1Ag3BY7reWwrZqd8NTP2U">
            Intill år 1879 voro provinsialläkarnes aflönings- och pensionsför-
            hållanden reglerade på följande sätt: Lönen utgjorde 1,500 kronor,
            hvartill för de tjugusju äldste tillkom ett lönetillägg å 500
            kronor; derjemte var ett dyrtidstillägg beviljadt, å 400 kronor
            för de tjugusju äldste, å 300 kronor för de öfrige. 9Så- lunda
            hade 110 provinsialläkare en aflöning af adertonhundra, och 27
            en aflöning af tvåtusenfyrahundra kronor. Dessutom hade Kongl.
            Maj:t till sitt förfogande ett anslag å 9,800 kronor, att användas
            till tjenst- göringspenningar åt provinsialläkare i sådana distrikt,
            hvarest, i följd af befolkningens gleshet eller fattigdom och
            distriktens vidd eller deras besvärlighet i afseende på sjukvårdens
            handhafvande, svårighet uppstått att finna sökande till tjensterna,
            eller hvarest läkarnes inkomster be- funnits allt för knappa i
            förhållande till deras lefnadsbehof. Detta be- lopp var fördeladt
            på 17 distrikt med i allmänhet 500, i några få fall med 1,000
            kronor på hvarje lön. — Provinsialläkarens pensionsrätt in- trädde
            vid 65 års ålder och 40 statstjensteår. Genom 1878 års Riksdags
            beslut vidtogos följande modifikationer i dessa bestämmelser:
            Lönen, som för de tjugusju äldste redan utgjorde 2,000 kronor,
            höjdes för samtlige provinsialläkare till detta belopp, hvadan
            — då dyrtidstillägget samtidigt bortföll — den verkliga aflöningstillökningen
            blef 100 kronor för de tjugusju (hvilkas förutvarande ålderstillägg
            in- drogs), 200 kronor för de öfrige. Vidare beviljades för alla
            ett ålders- tillägg å 500 kronor att utgå efter 10 års tjenstgöring.
            Som vilkor för rätt till pension (= lönens belopp) bestämdes 60
            lefnads- och 30 statstjensteår. Anslaget till tjenstgörimgspenningari
            vissa distrikt höjdes till 17,300. Tjenstgöringspenningarne utgå
            nu, om jag ej misstager mig, i 13 distrikt med 1,000, i 8 med
            500, i I med 300 kronor. Semester för provinsialläkarne blef ej
            ifrågasatt, trots exemplet af de många nya löneregleringarna.
            I detta sammanhang torde lämpligen kunna påpekas de finske pro-
            vinsialläkarnes lönevilkor. De åtnjuta från och med 1879, enligt
            hvad finska medicinalstyrelsens cirkulär af den 30 April samma
            år utvisar, en ursprunglig eller första lön af 4,000 finska mark,
            tre ålderstillägg, hvarje å 500 mark, efter 10, 15 och 20 års
            tjenstetid, samt resemedel från 800 till 1,400 mark, hvadan deras
            högsta aflöning (med samtliga ålderstilläggen) vexlar, allt efter
            resemedlens belopp, mellan 6,300 och 6,900 finska mark. För pension
            (= lönengs högsta belopp) lära fordras 60 ålders och 30 tjenstår.
            Denna reglering af provinsialläkarelönerna i ett land, der provinsialläkare-institutionen
            uppkom samfäldt med och
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-003.pdf"/>
          <p xml:id="i-UNVApUhTvu6JefzhddPDJ1">
            24 Motioner i Andra Kammaren, N:o 105.
          </p>
          <p xml:id="i-JsukicoUajc7QWDBA3Xkwq">
            har en lång historia gemensam med vårt lands, torde förtjena
            uppmärk- såmhet, liksom det i senaste provinsialläkaremötets framställning
            till Medicinalstyrelsen omförmälda faktum, att »ett emot de finske
            provin- sialläkarnes löneförmåner svarande löneanslag har, i ett
            på inrikesmini- steriets i Preussen initiativ nyligen utarbetadt
            förslag till omorganise- ring af landets medicinalväsen, förordats
            för dess Kreis-Physici, hvilkas åligganden väl närmast motsvara
            de svenske provinsialläkarnes, likväl med den väsentliga skilnaden,
            att de förre icke äro ålagde enskild sjuk- vård såsom tjenstepligt.»
            Att de ofvannämnda, år 1878 vidtagna obetydliga jemkningarna i
            en lönereglering, som länge funnits otillfredsställande, ej kunde
            afse något mer än ett kortare provisorium, vågar jag tro, att
            de fleste inom sig erkände. Stats-Utskottet förklarar sig väl
            »sakna tillräcklig anled- ning», såsom de diplomatiska ordalagen
            lyda, att gå längre än Sundhets- kollegium föreslagit. Men i Första
            Kammaren yttrade d. v. herr Finans- ministern, i föredragande
            Departementschefens frånvaro, att denne an- tagligen ej ansett
            lämpligt att »för närvarande» framställa större anspråk. Och Kammarens
            ålderspresident uttalade sin förundran der- öfver, att provinsialläkarnes
            närmaste målsman, Sundhetskollegium, kun- nat framlägga ett så
            beskaffadt förslag, medan han fann förklarligt, att regeringen,
            i sitt bemödande att afväga tillgångar och utgifter, min- skade
            de senare än på ett, än på ett annat håll. Hans ord voro dessa:
            »Att deremot den auktoritet, som kan anses närmast representera
            läkare- corpsen i landet, ansett sig kunna tillstyrka ifrågavarande
            anslag på det knappa sätt som skett, är för mig verkligen mera
            oförklarligt, ty man borde kunna förutsätta, att denna auktoritet,
            fastän sammansatt af inom hufvudstaden bosatta personer, skulle
            hafva så stor kännedom om förhållandena i landet, att den väl
            bort inse och erkänna, att gan- ska mycket mera, än hittills gjorts
            eller nu föreslagits, bör i denna syftning ske, för att förbättra
            provinsialläkarnes ställning.» Ochi Andra Kammaren kriticerades
            allvarsamt en »lönereglering», som med 100 eller 200 kronor ökade
            provinsialläkarnes normallön. Då emellertid Kongl. Maj:ts proposition
            till innevarande Riksdag angående Statsverkets tillstånd och behof
            lemnat utan afseende provin- sialläkaremötets i fjor till Medicinalstyrelsen
            afgifna framställning om löneförbättring äfvensom Medicinalstyrelsens
            till Kongl. Maj:t aflåtna förslag i samma ämne, har jag, derom
            anmodad, ansett mig icke kunna underlåta att bringa denna angelägenhet
            under Riksdagens pröfning.
          </p>
          <p xml:id="i-KYWtapcfbFdaaA9gt7yE5D">
            SER ROR
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-004.pdf"/>
          <p xml:id="i-VPRLBkZT7cnSB56Y9zuNBT">
            Motioner 12. Andra Kammaren, N:o 105. 25
          </p>
          <p xml:id="i-TgDhqqAR6NMVXyBNUy4ncx">
            Hvad nu först angår de gällande bestämmelserna om pensionsrätten
            skall jag tillåta mig att erinra, att redan år 1862 dåvarande
            Sundhetskollegium, i sitt till komitén för pensionsväsendets ordnande
            afgifna utlåtande, så utförligt andragna och enligt min förmening
            tungt vägande skäl, yttrade, att »åt provin- sialläkare torde
            böra beredas tillfälle att vid 55 lefnadsår och 25, högst 30 tjensteår
            ur tjenst afgå med full lön såsom pension»; att, enligt hvad Sundhetskollegium
            i sin skrifvelse till Kongl. Maj:t den 24 September 1877 upplyst
            (statsverksprop. 1878, bil. n:o 7, 8. 63), bland 42 under de tolf
            då sistförflutna åren aflidna provinsialläkare endast 11 vid dödstillfället
            uppnått en ålder af 60 år eller derutöfver; att, enligt en till
            provinsialläkaremötet förlidet år utarbetad döds- statistik (Förhandlingar
            vid 1880 års provinsialläkaremöte, Tab. B), om- fattande tiden
            1840—1880, hvarunder 126 provinsialläkare aflidit, åldern vid
            dödstillfället i medeltal utgjort 57,7 år. Siffrornas vältalighet
            är i detta fall sådan, att det vore öfverlopps- verk att anföra
            några vidare betraktelser till stöd för det påståendet, att den
            år 1878 beslutade nedsättningen af ålders- och tjensteårsfor-
            dringarna långt ifrån fullständigt afhj jelpte de dittills gällande
            vilkorens uppenbara orimlighet. Ett, om än något beslöjadt, erkännande
            deraf gaf ock Stats-Utskottet i sitt yttrande (utlåtande N:o 12,
            s. 28), att pensions- ålderng nedsättning »ej torde böra sträckas
            öfver hvad K. M:t, i enlighet med Sundhetskollegii hemställan
            föreslagit.» Jag skall derför ytterligare erinra endast om tvenne
            omständigheter. Den ena är, att medicinal- styrelsen numera förordnat
            pensionsålderns sänkande till 55 lefnads- och 25 tjensteår. Den
            andra, att Riksdagen år 1877, i grunderna för pen- sionering af
            arméns befäl och underbefäl med vederlikar, till 55 år fast- stält
            pensionsåldern för en del regementsofficerare, för bataljonsläkare
            och bataljonsveterinärer m. fl, samt till 50 år för officerare
            af kompa- niofficersgrad m. fl.: det är väl ej någon öfverdrift
            om man påstår att provinsialläkarens verksamhet på det slagfält,
            der han står ansigte mot ansigte med döden, i allmänhet förutsätter
            en icke mindre »rörlighet&gt;, än de nämnda militära tjenstemännens.
            Detta om de nuvarande pensionsvilkoren. Vill man rätt bedöma pro-
            vinsialläkarens löneförmåner, så torde dessa böra betraktas i
            förhållande till den tid, läkarens yrkesstudier kräfva, i förhållande
            till den lifslängd, som den begynnande praktiken på denna bana
            har att påräkna, 1 för- hållande till de inkomster utom lönen,
            provinsialläkaren kan förskaffa sig, 1 förhållande till statens
            öfriga embets- och tjenstemäns aflöning; hvarjemte det ej lär
            vara ur vägen att tillse, hvilka provinsialläkarens Bih. till
            Riksd. Prot. 1881. 1 Saml. 2 Afd. 2 Band. 13 Häft. 4
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-005.pdf"/>
          <p xml:id="i-RtuPwEy5hBsFBrTf6vbw9c">
            26 Motioner 2 Andra Kammaren, N:o 105
          </p>
          <p xml:id="i-Nc4n7EjYPsiEemSDZf5HeH">
            åligganden enligt lag och vid lagligt ansvar äro, eftersom origtiga
            före- ställningar derom synas råda på mer än ett håll. Hvad först
            nämnda synpunkt vidkommer, så framgår af en år 1873 offentliggjord
            tioårs-statistik (se: »Kortfattet fremstilling af det medicin-
            ske undervisnings- og examensvasen og af medicinalforholdenes
            admi- nistrative ordning i Danmark, Sverige og Norge. Udarbejdet
            af det ved det nordiske legemöde i Göteborg i 1870 nedsatte udvalg.»
            Kjö- benhavn 1873), att i Sverige medeltiden för den medicinska
            kursen, räknad ifrån den dag, då studentexamen, och till den dag,
            då licentiat- examen aflagts, utgjort 10 år och 7 månader”), samt
            att, då medelåldern för inskrifning vid universitetet var 21 år,
            den medicinska kursen i all- mänhet afslutas först efter fylda
            31 år. Af den nyss anförda källan framgår vidare, att den medicinska
            kursen är längre i Sverige än i Norge och Danmark. Det torde förtjena
            att anmärkas, att ifrågava- rande undersökning föranleddes af
            den på nordiska läkaremötet i Göte- borg 1870 väckta frågan om
            reciprocitet mellan de tre ländernas läkare med hänsyn till rätt
            att utöfva medicinsk praktik, och att, sedan under- sökningens
            resultat blifvit framlagda å naturforskaremötet i Kjöbenhavn 1873,
            det uttryckligen erkändes af en bland dem, som bragt reciproci-
            tetsfrågan å bane, att skiljaktigheten i förhållanden, som måste
            vara öfverensstämmande, ännu vore alltför stor, för att man skulle
            kunna påyrka reciprocitet (se: »Forhandlinger ved de skandinaviske
            naturfor- skeres 11:te möde i Kjöbenhavn, 1873», sid. 494.) —
            Att i flere andra länder den medicinska studiikursens längd är
            mycket mindre än i Sverige, torde vara väl bekant. Hvad kostar
            nu den långvariga kurs, genom hvilken läkaren grund- lägger sin
            kompetens? Beräkningar, som framlades å sista provinsial- läkaremötet
            (jfr mötets prot. i dess »Förhandlingar») och hvilka i alla händelser
            ej äro öfverdrifvet höga, utvisa, att de vid universitetet och
            medicinska undervisningsanstalter nedlagda kostnader i medeltal
            belöpa sig till mer än 15,000 kr. Om den arbetstid provinsialläkaren
            har att påräkna till amorte- rande af dryga studiekostnader och
            grundläggande af några tillgångar för efterlefvande, vill jag
            endast påpeka, att, som ofvan är nämndt, den medicinska kursen
            i allmänhet afslutas först efter fylda 31 år; samt :
          </p>
          <p xml:id="i-MwdgFPAe46jQqi2UZ2fLzk">
            +) I denna beräkning äro likväl frånräknade de ej få undantagsfall
            af vida långva- rigare studiikurs, hvilka, medräknade, skulle
            hafva höjt nämnda tidslängd med ytterligare minst 1 år, medan
            åter, såvidt jag funnit, undantagsfallen i motsatt rigtning icke
            äro frånräknade och sålunda medverka till att sänka medelsiffran.
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-006.pdf"/>
          <p xml:id="i-BDmymWNX5jEtpZ3ngxERFS">
            Motioner 72 Andra Kammaren, N:o 105. 27
          </p>
          <p xml:id="i-7W9me7XD4ApuD99nVdudcb">
            att de under åren 1840—1860 aflidna 77 provinsialläkares ålder
            vid tjenstetillträdet i medeltal var 35,5 år, deras medelålder
            vid döden 57,9 år, deras medeltjenstetid 18,5 år; (jfr »Den svenska
            provinsialläkare- institutionen», Göteborg 1877, sid. 9.) Vidkommande
            provinsialläkares inkomster utom lönen hänvisar jag främst till
            den af provinsialläkaremötet till medicinalstyrelsen afgifna framställning
            med tillhörande bilagor, der det, på grund af uppgifter, ingamlade
            från fem sjettedelar af de vid 1880 års början med läkare försedda
            distrikten, beräknas att medelinkomsten af ackorder och lös- praktik
            uppgår till 2,467 kronor; och att med tillägg af inkomst af em-
            betsförrättningar (i medeltal 230 kronor), inkomsterna utöfver
            lönen uppgå till öfver 2,700 kronor i medeltal för 101 distrikt.
            Men i hälften af de i en till medicinalstyrelsen inlemnad tablå
            upptagna 101 distrik- ten understiger den verkliga inkomsten betydligt
            detta medeltal, i det att 52 af dessa 101 distriktsläkare uti
            inkomst utöfver lönen be- finnas hafva i medeltal blott omkring
            1,600 kronor. Att åter i en mindre del af distrikten (23 af de
            101) verkliga inkomsten ej så litet öfverstiger medeltalet för
            samtliga distrikten, är lika sant, som det är tydligt, att detta
            ej gagnar de sämre distriktens läkare. För det andra hänvisar
            jag till ett denna motion till Utskottet åtföljande utdrag ur
            1879 års taxeringslängder, utvisande provinsialläkarnes uppskattade
            inkomst af: allmän och enskild tjenst, rörelse, näring och yrke,
            hvilket utdrag gifver vid handen, bland annat, att mer än balfva
            antalet taxerats till belopp varierande mellan 2,000 och 4,000
            kronor sammanlagd inkomst af tjenst och yrke. Sådana inkomsters
            tillräcklighet för provnsialläkarens och hans fa- miljs utkomst,
            barnens uppfostran, amortering af studieskulder, grund- läggande
            af de efterlefvandes försörjning belyses af följande, i mera-
            nämnda framställning till medicinalstyrelsen meddelade, uppgifter
            om affärsställningen i de sedan 1840 aflidna provinsialläkarnes
            sterbhus: »Af ifrågavarande läkare hafva 49,5 procent efterlemlemnat
            mindre än 2,400 kronor, d. v. 8. ej sällan brist; 29,5 procent
            hafva egt någon förmögenhet vid dödstillfället, hvilken dock icke
            uppgått till beloppet af studiikostnaderna; 21 procent hafva efterlemnat
            något större förmögen- het, i medeltal 47,301 kronor, hvilka likväl
            för det mesta förvärfvats genom lycklig affärsverksamhet, giftermål
            o. s. Vv.» Jemför man vidare provinsialläkarens aflöning med andra
            embets- och tjenstemäns, så faller det starkt i ögonen, att de
            förras vida längre studiitid och således dyrare kompetens, samt
            deras på grund af yrkets beskaffenhet kortare förvärfstid alls
            icke tagits i betraktande vid be-
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-007.pdf"/>
          <p xml:id="i-8ZDxzKNyCNbhaY719mi8y4">
            28 Motioner i Andra Kammaren, N:o 105.
          </p>
          <p xml:id="i-Tif7BtzZcLXvDZeur2hnaH">
            stämmandet .af löner, som utgöra hälften af t. ex. en registrators-
            eller kanslisekreterarelön 1 statsdepartement, hälften af en kronofogdes
            lön 0. 8. V. Härtill svaras nu, att provinsialläkarens lön endast
            kan vara afsedd att godtgöra honom för en del af hans verksamhet
            såsom läkare, hvil- ken åligger honom såsom tjenstepligt, samt
            att hans tjenst icke för- hindrar honom att vid sidan af tjensten
            idka en inbringande yrkesverk- samhet, hvilket i allmänhet ej
            står öfriga embetsmän till buds. Under det skenbart rigtiga svaret
            döljer sig ett så svårt missförstånd om både gällande lags innehåll
            och om flere andra faktiska omständigheter, att det vänder upp
            och ned på verkliga förhållandet. Provinsialläkarens tjenst är
            nemligen icke af den beskaffenhet, att såsom med andra tjenster
            ofta är fallet, dess åligganden kunna något så när uppskattas
            till en viss arbetsqvantitet, uttryckt i en viss arbets- tid eller
            ett visst antal arbetstimmar. Provinsialläkaren kan med andra
            ord ej, efter fullgörande af ett visst arbetsmått, fritt disponera
            den öf- riga delen af arbetsdagen, han har ju ej ens nattens timmar
            till sitt förfogande, när ett sjukbud kommer. Uttrycket »enskild
            praktik» är i sjelfva verket oegentligt och förvillande, när det
            talas om provinsial- läkaren, ty denna så kallade enskilda praktik
            är de jure honom ålagd som tjenstepligt och de facto ofta hufvudsakligen
            inskränkt till fattig- praktik. I sin så kallade enskilda praktik
            väljer provinsialläkaren ej sjelf sitt arbetsfält, han är icke
            den sjelfständige kontrahenten i ett fritt aftal, utan lagen säger
            till honom: »gå, eller jag straffar dig)» och den säger vidare:
            »om ersättning för din möda, der den uteblifver eller är otillräcklig,
            må du anlita domstolarne.» Sådant är det verkliga förhål- landet,
            som ju hvar och en lätt kan konstatera. Hur kommer det då till,
            att föreställningarna om provinsialläkarens lagliga åligganden
            stun- dom visa sig vara ej så litet oklara? Jag vet det ej, men
            deremot vet Jag, dels att denna oklarhet företrädesvis röjer sig,
            när fråga uppstår om provinsialläkarens aflöning eller, i allmänhet,
            om hans ekonomiska vilkor, dels att — märkligt nog — allmänheten
            mycket väl vet att till det yttersta taga dessa hans åligganden
            i anspråk. Provinsialläkareinstruktionens $ 6 stadgar: »när en
            sjuk anlitar pro- vinsialläkaren om biträde, bör han detsamma
            så skyndsamt ske kan lemna och efter yttersta förmåga enligt ed
            och samvete bemöda sig att den sjuke till helsan återställa.»
            Skulle någon tvekan om betydelsen af denna föreskrift kunna ega
            rum, så undanrödjes den fullkomligt af Sundhetskollegiets förklarande
            i skrifvelse till Konungens Befallnings- hafvande i Stora Kopparbergs
            län den 22 Mars 1875, hvaraf framgår,
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-008.pdf"/>
          <p xml:id="i-UBQyEuLpiwD6QqXF3WvuyY">
            Motioner i Andra Kammaren, N:o 105. 29
          </p>
          <p xml:id="i-NtcgUzyqb6Dige9BaMmMb6">
            att en provinsialläkare under alla förhållanden ”) är skyldig
            att lemna den läkarevård, som af honom begäres, honom obetaget
            att sedan i laga ordning söka utfå den ersättning, hvartill han
            anser sig berättigad, samt att, då numera någon taxa för provinsialläkares
            ersättning för lemnadt biträde åt sjuke i »enskild praktik» icke
            finnes, sedan taxebestämmel- serna i 1774 års instruktion år 1862
            upphäfts, ej annat för parterna återstår, der öfverenskommelse
            ej kan träffas, än att vid vederbörlig domstol tvista om ersättningen.
            Förhållandet är sålunda, att provinsial- läkaren är lagligen förbunden
            att till hvem det vara må inom hans di- strikt, som hans biträde
            påkallar, ofördröjligen lemna sitt biträde, men åtnöjas med att,
            der ersättningen antingen blifvit för ringa eller ock alldeles
            uteblifver, vädja till rättsskipningens osäkra hjelp. Med andra
            ord, provinsialläkarens praktik är, enligt lag och lagtillämpning,
            i främ- sta rummet tvångspraktik hos dem, som antingen ej kunna
            eller ock ej vilja betala honom för hans möda. De ega att, när
            som helst, fordra hans biträde, och han skall, vid ansvar som
            för tjenstefel, lyda kallel- sen, med rätt att sedan vid domstol
            »tvista» om den uteblifna ersätt- ningen. Icke utan skäl yttras
            derför i det senaste provinsialläkaremötets framställning till
            medicinalstyrelsen: »Genom detta stadgande åläggas vi, såsom ingen
            annan i statens tjenst varande embetsman, att tjenstgöra på hvad
            tid af dygnet som helst, att utan afseende på väderlek, väglag
            eller fortskaffningsmedel genast lemna det biträde, man begär
            och som ofta föranleder flere mils resor, att härvidlag icke tänka
            på, om den hjelpsökande är fattig eller rik, och sålunda icke
            heller derpå, om vi utöfver vår knappa lön få någon eller ingen
            ersättning. Betänker man, att i de flesta distrikt hälften, ja,
            kanske ända till tre fjerdedelar af befolkningen är mindre bemedlad,
            bestående af smärre hemmansegare, arrendatorer, torpare, tjenare,
            in- hysesfolk, hvilka, utan att vara egentliga fattighjon, likväl
            icke kunna gifva läkaren något billigt vederlag för det biträde
            han lemnar, samt att ingen annan än provinsialläkaren är af sin
            embetspligt bunden att bispringa dessa, så är det lätt förklarligt,
            hvarför medelinkomsten af vår löspraktik ej är större än den är;
            och skall den för visso blifva än mindre i den mån nyssnämnda
            samhällsklasser vänja sig att mera råd- fråga läkare, och sålunda
            taga ännu mer af vår tid i anspråk. Den
          </p>
          <p xml:id="i-YQ3SubxkXJx4U4J3j3qeNo">
            ”) En provinsialläkare har vägrat att följa kallelse till sjukbesök,
            dels emedan den, som lät kalla honom, nekat godtgörelse för de
            resor, han förut för dennes räkning och mot löfte om ersättning
            gjort, dels i följd af den kallandes i öfrigt otillständiga beteende
            mot honom. Med anledning af anförda klagomål afgaf Sundhetskollegium
            ofvannämnda förklarande, |
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-009.pdf"/>
          <p xml:id="i-RnY4L6x1NZrFk8ygdLbPNW">
            30 Motioner i Andra Kammaren, N:o 105.
          </p>
          <p xml:id="i-8pw9THT1GESGWGrPq45kFz">
            förmögnare klientelen har genom distriktens delning och de många
            ofvan uppräknade läkareplatsernas inrättande skingrats åt alla
            håll, men sjukvården för den obemedlade befolkningen hvilar fortfarande
            på pro- vinsialläkaren, och det obligatoriskt.» Jag har härmed
            betraktat provinsialläkarens aflöningsförhållanden från de synpunkter,
            som synas mig vara de väsentligaste. I det an- förda är emellertid
            intet yttradt om de dels nya, dels vidgade åliggan- den, som helsovårdsstadgan
            af år 1874 anvisar åt provinsialläkaren. Några ord härom torde
            ej vara ur vägen. Huruvida den nya helsovårdslagstiftningen, hvilken
            ju betraktas så- som ett betydande framsteg, skall, pd landsbygden,
            blifva en verklighet eller förblifva blott en död bokstaf, det
            beror hufvudsakligast deraf, huruvida man tilldelar provinsialläkaren
            en sådan ställning, att han kan egna sina krafter åt genomdrifvandet
            af de anordningar och reformer i sundhetens, i den preventiva
            sjukvårdens intresse, hvilka ännu möta vär- sentliga hinder i
            en af fördomar och bristande insigt hos den stora mängden alstrad
            likgiltighet, och hvilka derför måste främjas bland annat genom
            oaflåtliga bemödanden att reda allmänhetens föreställnin- gar
            om helsovårdens uppgift och betydelse vid sidan af åtgärderna
            för sjukvården. Om det är en ostridig sanning, att — såsom Sundhets-
            kollegium 1 utlåtande till Kongl. Maj it af 11 April 1859 yttrade
            — fyl- landet af behofvet af enskild sjukvård i vårt land icke
            kan öfverlemnas åt den enskilda omtanken, emedan »åtminstone hos
            en stor del af all- mogen och arbetsklassen i allmänhet saknas
            både håg att söka och för- måga att bekosta den sjukvård, som,
            alltid behöflig, framför allt är all- deles oundgänglig till förekommande
            och hämmande af folködande far- soters utbredning och härjningar»;
            så torde med ännu större skäl kunna sägas, att de omfattande åtgärder
            till en tidsenlig, den vetenskapliga erfarenhetens anvisningar
            motsvarande helsoväård, hvilka stadgan af 1874 fordrar, hafva
            ännu svårare hinder att bekämpa, och att nämnda stad- gas reformprogram
            skall, hvad landsbygden angår, under en lång fram- tid stanna
            vid vackra önskemål, om man ej åt denna reforms naturlige målsmän,
            provinsialläkarne, bereder en sådan ställning, som rimligen tillåter
            att på dem ställa nya eller väsentligen ökade anspråk. Slutligen
            bör äfven erinras derom att, medan i de löneregleringar, som under
            en följd af år pågått, stadgats rätt till semester (1 eller 1'/2
            månad), hvarunder ej mindre tjenstgöringspenningarne än lönen
            få oaf- kortade uppbäras, provinsialläkaren åter icke har någon
            semester. I förbigående må tilläggas, att, enligt hvilande förslag
            till ny instruktion, förste stadsläkaren i Stockholm skall ega
            att åtnjuta semester under 6
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-010.pdf"/>
          <p xml:id="i-LWqX6DJPBkJtibHFc62Rp9">
            Motioner + Andra Kammaren, N:o 105. 31
          </p>
          <p xml:id="i-8dzTBj3Y84zoNKeRdSKRnq">
            veckor årligen, samt att ett landsting förlidet år beviljat anslag
            till arfvode för vikariat vid länets lagsarettsläkares tjenstledighet.
          </p>
          <p xml:id="i-YUCsF73CNGgGEpwY6DoKP7">
            Jag tror mig hafva ådagalagt, att provinsialläkarnes behof af
            en väsentlig löneförbättring är oafvisligt. Emellertid torde det
            gifvas ett annat sätt att lösa denna fråga, ett annat sätt att
            förse landsor- terna med läkare. Om man vill upphäfva $ 6 af instruktionen,
            om man vill tillåta, men ej såsom tjenstepligt vid laga ansvar
            ålägga pro- vingialläkaren att idka »enskild» praktik, om man
            således vill frigifva hans verksamhet utanför den allmänna helso-
            och sjukvårdens sfer, och i det hänseendet likställa honom med
            andra utöfvare af läkarkonsten, så skall utan tvifvel en »modus
            vivendi&gt; snart utveckla sig, som i det hela blir för honom
            tillfredsställande, så skall läkarens och allmänhetens inbördes
            för- hållande lätt regleras genom det ömsesidiga tillmötesgående,
            som uppstår, när ej, såsom nu, den ena parten har att befalla,
            den andra blott att lyda. Provinsialläkarens lagstadgade embetspligter
            skulle sålunda inskränkas till de åligganden i den allmänna helso-
            och sjukvårdens tjenst, för hvilkas skull han väl egentligen är
            en statens embetsman och uppbär en dem något så när motsvarande
            lön; men den s. k. enskilda sjukvård, hvilken staten nu ålägger
            honom att mot en af domstols utslag beroende ersättning utöfva,
            hvilken binder honom i hans verksamhet, men hvilken han behöfde
            få utöfva fritt, för att genom den förskaffa sig ett tillräck-
            ligt supplement till den ringa lönen, den skulle då blifva hans
            väsent- liga förvärfskälla, hvilkens gifvande kraft komme att
            bero af hans skick- lighet och hans nit. Ingen provinsialläkare
            skulle då hafva att klaga öfver staten, dess lagstiftning och
            dess lönebelopp. Denna utväg kan synas lockande, ty staten skulle
            undslippa en löne- förhöjnings summa och likväl kunna säga sig
            hafva sörjt för tillgång å läkare. Men det tål att besinna, om
            den är att tillråda. För min del vågar jag påstå, att detta sätt
            att undgå en måttlig statsutgift vore betänkligt. Med visshet
            kan man förutse, att kommunerna i allmänhet ej skulle träda emellan
            för att bereda de fattige den sjukvård, som staten nu genom provinsialläkareinstitutionen
            förskaffar dem, ty kom- munerna skulle då få underkasta sig kostnader,
            reglerade af lagen om tillgång och efterfrågan. Och hvilka siffror
            dessa kostnader kunna förete, skall jag med ett exempel belysa.
            Sedan för ett par år sedan tvenne socknars i Vesterdalarne ansökan
            om anslag till en ny provinsialläkare- tjenst afslagits, men samtidig
            ansökan om tjensteårsberäkning för blif-
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-011.pdf"/>
          <p xml:id="i-79FEvQcHTWP21EDC6Zx2Dx">
            d2 Motioner 2 Andra Kammaren, N:o 105.
          </p>
          <p xml:id="i-nfQFvjLa2mWB2ckjxa1u5">
            vande distriktsläkare bifallits, antogo nämnda kommuner distriktsläkare
            på följande vilkor: Fri bostad med trädgårdsland; 5,000 kronor
            fast lön; 1 krona för hvarje recept, hvarför 1 händelse af bristande
            tillgång kommunen debiteras; 2 kr. 50 öre för hvarje sjukbesök
            inom en fjerdingsvägs afstånd (och så vidare i förhållande till
            afstånd och tidsutdrägt: t. ex. 10 kr. för resa, som kräfver mer
            än ett, 15 för mer än två dygn etc.); 2 kr. 50 öre för hvarje
            besök, som, efter föregående anmälan, sker under pågå- ende resa
            till eller från annat sjukbesök; kostnaden för sjukbesök hos medellöse
            gäldas af kommunen; hvarje år 10 dagars och hvart tredje år 1
            månads tjenstledighet utan skyldighet att under tiden hålla vikarie.
            Årsinkomsten uppgifves till 7,900 a 8,000 kronor, understiger
            således föga den summa (8,336 kronor), hvartill de å senaste provinsialläkaremöte
            framlagda statistiska beräkningarna uppskattade värdet af en provin-
            sialläkares årliga arbete. Öm, såsom jag antager, kommunerna ej
            skulle finnas benägna att fylla den lucka, som komme att öppnas
            genom upphäfvande af $ 6 i provin- sialläkarnes instruktion, så
            skulle staten enligt mitt förmenande genom anlitande af detta
            alternativ för frågans lösning, svika sin pligt att skydda de
            arme och hjelplöse. Och den skulle derigenom äfven handla mot
            sitt eget och mot de bättre lottades intresse, ty den skulle deri-
            genom gifva näring åt ett föreställningssätt, som ändå blott alltför
            lätt uppammas och som gifvit upphof åt den s. k. sociala frågan,
            att nem- ligen samhällets förmåner äro ett fåtal utvaldes orättfångna
            arfvedel. Jag vet ej, om möjligen detta mitt yrkande, att staten
            bör sörja för läkarevård åt de fattige, skall stämplas som socialism.
            Kanske skall dock den beskyllningen uteblifva, om jag erinrade
            derom, att år 1878 Första Kammarens ålderspresident yttrade, att
            staten borde förbättra provinsialläkarens ställning, för att sätta
            honom i »bättre tillfälle att kunna hjelpa många utan så stort
            afseende på ersättning för denna hjelp.» | ”Såvidt jag kunnat
            utröna, har emellertid ifrågavarande lösning af provinsialläkarefrågan
            tillvunnit sig starka sympatier inom provinsial- läkarecorpsen.
            Och det är ej förunderligt, att provinsialläkarne i sin betryckta
            ställning stannat vid det senare alternativet af detta »antin-
            gen — eller». Man kan ej förtänka dem, att de, ehuru sannolikt
            ej förnekande de betänkliga följderna för den fattiga landtbefolkningen,
            ej kunna annat än önska en snar afgörelse, äfven om valet mellan
            al- ternativen skulle utfalla på det senare, enligt min tanke,
            ur samhällets synpunkt och för en stor mängd af dess medlemmar,
            olyckliga sättet.
          </p>
          <pb facs="riksdagen-motions-pdf/data/1881/mot_1881__ak__105/mot_1881__ak__105-012.pdf"/>
          <p xml:id="i-FhnQLUcrTptecMQCwN61Fk">
            Motioner i Andra Kammaren, N:o 105. 33
          </p>
          <p xml:id="i-GzSLL7KGczSXVCf9QACF4z">
            Låter man provinsialläkarens bana förblifva så mödo- och bekym-
            mersam som hittills, skola antagligen allt färre och färre unga
            läkare vända sig åt detta håll. På ett eller annat sätt skall
            dock behofvet af läkarevård framtvinga något slags tillgång för
            denna efterfrågan. Det är ej ett spöke, jag frammanar, då jag
            förutsätter möjligheten af tanken på en särskild, lägre kategori
            af läkare, ett slags legitimerade qvack- salvare. Ty, som väl
            bekant är, har man ju för blott få år sedan före- slagit en sådan
            kategori af veterinärer, med uppgift att sköta »mindre bemedlade
            djuregares» kreatur (K. M:ts proposition, N:o 40, är 1875, sid.
            29). Det är alldeles lika rimligt — eller orimligt — att yrka
            ett sämre slags läkarevård för »mindre bemedlade» menniskor. Har
            det ena kunnat på allvar ifrågasättas, så ser jag ingenting hindra
            att det andra kan bringas å bane med åberopande af välbekanta
            statsregle- ringsmotiv. | I öfverensstämmelse med sista provinsialläkaremötets
            framställning till Medicinalstyrelsen tillåter jag mig derför
            att föreslå, att
          </p>
          <p xml:id="i-T8n7vmaKyNGgRnuN5ewqe9">
            Riksdagen behagade besluta, att provinsialläkar- nes lön höjes
            till 3,000 kronor med fyra ålderstillägg af 500 kronor efter 5,
            10, 15 och 20 års tjenstgöring, samt att pensionsåldern sänkes
            till 55 lefnads- och 25 tjensteår. Stockholm den 28 Januari 1881.
          </p>
          <p xml:id="i-78eahuQQJVgJc9RuuVdKVf">
            A. Hedin.
          </p>
          <p xml:id="i-3S9WH2Phwj783vDGwnCAXM">
            Bih. till Riksd. Prot. 1881. 1 Saml. 2 Afd. 2 Band. 153 Häöft.
            5
          </p>
        </div>
      </div>
    </body>
  </text>
</TEI>
