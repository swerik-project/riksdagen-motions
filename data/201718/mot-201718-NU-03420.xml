<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03420">
  <teiHeader>
    <fileDesc>
      <titleStmt>
        <title>Alliansens näringslivsmotion</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3420 av Lars Hjälmered m.fl. (M, C, L, KD)</title>
          <idno type="rdwebb">H5023420</idno>
          <rs type="number">3420</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023420/text</ref>
          <ref type="dokument_url_html">http://data.riksdagen.se/dokument/H5023420</ref>
          <ref type="dokumentstatus_url_xml">http://data.riksdagen.se/dokumentstatus/H5023420</ref>
          <ref type="docx">http://data.riksdagen.se/fil/B8496CB1-646D-4667-8F0A-BFCAB9541EFE</ref>
          <ref type="pdf">http://data.riksdagen.se/fil/51F5FCDA-EBA3-48E1-B38B-F6A42C6272FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XAkPZovMHwLAaA9xsn7LZx" type="signed"/>
        <correspContext corresp="i-XAkPZovMHwLAaA9xsn7LZx">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-JTHuxnNZQW7VFMH2KqEXjE" type="submitted">
          <date when="2017-10-05"/>
          <time when="13:21:34"/>
        </correspAction>
        <correspAction xml:id="i-4JSuMpC47nGup6VnFZY439" type="reviewed">
          <date when="2017-10-05"/>
          <time when="13:48:49"/>
        </correspAction>
        <correspAction xml:id="i-RN5xcSj7jfAqNzAy7xzkz8" type="referred">
          <date when="2017-10-13"/>
        </correspAction>
        <correspAction xml:id="i-XVvkfkqdzVY3CtK93vgSrm" type="assigned">
          <date when="2018-10-29"/>
          <time when="08:40:16"/>
        </correspAction>
        <correspContext corresp="i-XVvkfkqdzVY3CtK93vgSrm">
          <ref type="assignedTo">Näringsutskottet</ref>
        </correspContext>
        <correspAction xml:id="i-HAWXL96DpGT8Czo6YypPFH" type="behandlas_i"/>
        <correspContext corresp="i-HAWXL96DpGT8Czo6YypPFH">
          <ref type="uppgift">2017/18:MJU19</ref>
          <ref type="ref_dok_id">H501MJU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU19</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CS54DJvZZXeXLLMKaTXsrf" type="behandlas_i"/>
        <correspContext corresp="i-CS54DJvZZXeXLLMKaTXsrf">
          <ref type="uppgift">2017/18:NU4</ref>
          <ref type="ref_dok_id">H501NU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D921gY4dMoQFXJd3DfuHZE" type="behandlas_i"/>
        <correspContext corresp="i-D921gY4dMoQFXJd3DfuHZE">
          <ref type="uppgift">2017/18:NU10</ref>
          <ref type="ref_dok_id">H501NU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU10</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TroSbQLnRvJeSDVLmC54g4" type="behandlas_i"/>
        <correspContext corresp="i-TroSbQLnRvJeSDVLmC54g4">
          <ref type="uppgift">2017/18:FiU20</ref>
          <ref type="ref_dok_id">H501FiU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3kLthu3WD93GYTUZPB2Soz" type="behandlas_i"/>
        <correspContext corresp="i-3kLthu3WD93GYTUZPB2Soz">
          <ref type="uppgift">2017/18:FiU26</ref>
          <ref type="ref_dok_id">H501FiU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3sLbT3AsqFW4qzaRzJcTpr" type="behandlas_i"/>
        <correspContext corresp="i-3sLbT3AsqFW4qzaRzJcTpr">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PvLBrey6n5K1YrA7f8sJ96" type="behandlas_i"/>
        <correspContext corresp="i-PvLBrey6n5K1YrA7f8sJ96">
          <ref type="uppgift">2017/18:NU14</ref>
          <ref type="ref_dok_id">H501NU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU14</ref>
          <ref type="ref_dok_titel">Förstärkt följerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7XSTm9kaUnR4b8Ja7kBw81" type="motHeader">
        <div xml:id="i-B5crGFXbC8ZaBmjX8gkxWT" type="motTitle">
          Motion till riksdagen 2017/18:3420 av Lars Hjälmered m.fl. (M,
          C, L, KD) Alliansens näringslivsmotion
        </div>
      </div>
      <div xml:id="i-7QxumoXdm5QNioKXVg38vf" type="motBody">
        <div xml:id="i-H5q3WZUnXyESNL7bCFZRM2" type="motProposal" subtype="förslag">
          <head xml:id="i-Lmuuay9bZ2YXNwPVu53m9s">
            Förslag till riksdagsbeslut
          </head>
          <list xml:id="i-Djoz7WWXGjCSMtQ8cJKKiN" style="ol">
            <item xml:id="i-Q1Seg8wEbW3bsubz2MK3om">
              Riksdagen ställer sig bakom det som anförs i motionen om att
              utveckla en garanti så att företag bara behöver lämna en uppgift
              en gång till myndigheterna och tillkännager detta för regeringen.
            </item>
            <item xml:id="i-KnA6PVnbHQz1127uHvgnSS">
              Riksdagen ställer sig bakom det som anförs i motionen om att
              reformera och effektivisera det statliga riskkapitalet så att
              det i högre grad kompletterar privat riskkapital och tillkännager
              detta för regeringen.
            </item>
            <item xml:id="i-7tsJ1ayvE9hM8mceGTqe2t">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur man
              ämnar arbeta för att värna och utveckla valfrihet och mångfald
              av aktörer inom välfärdssektorn och tillkännager detta för regeringen.
            </item>
            <item xml:id="i-7DqDKT5uLF3tNP3NZAAwcx">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder för förkortade
              handläggningstider för gruvverksamhet och tillkännager detta för
              regeringen.
            </item>
            <item xml:id="i-GhscFoQnrQmWXgUJyBXzC6">
              Riksdagen ställer sig bakom det som anförs i motionen om att
              överväga åtgärder för att säkra kompetensbehov inom gruvnäringen
              och tillkännager detta för regeringen.
            </item>
            <item xml:id="i-VCEhgFw2Q1w1E7kMQe9gjT">
              Riksdagen ställer sig bakom det som anförs i motionen om att
              ställa krav på att alla myndigheter sätter en tydlig tidsgräns
              för handläggningstider och tillkännager detta för regeringen.
            </item>
            <item xml:id="i-DsR7fvUEcdeiHCh2pNSK4K">
              Riksdagen ställer sig bakom det som anförs i motionen om att
              se över ett förtydligande i lagstiftningen avseende streamning
              och tillkännager detta för regeringen.
            </item>
            <item xml:id="i-Fi64hCjeCBWfz52J2hy6Zb">
              Riksdagen ställer sig bakom det som anförs i motionen om att
              regeringen bör agera för att sälja statliga bolag som inte har
              ett särskilt samhällsuppdrag som är svårt att klara på annat sätt
              eller är strategiskt eller säkerhetspolitiskt viktiga och tillkännager
              detta för regeringen.
            </item>
            <item xml:id="i-TwhL4g4NpeXZZNf7aYxxrQ">
              Riksdagen ställer sig bakom det som anförs i motionen om att
              intäkterna från försäljningen av statliga bolag ska användas för
              att amortera av på statsskulden och tillkännager detta för regeringen.
            </item>
            <item xml:id="i-QfygHVEaqosVsLbtD6e7Ry">
              Riksdagen ställer sig bakom det som anförs i motionen om att
              stärka äganderätten i syfte att öka konkurrenskraften inom de
              gröna näringarna och tillkännager detta för regeringen.
            </item>
            <item xml:id="i-CQ3vN2V6CgevfntpEFFdcB">
              Riksdagen ställer sig bakom det som anförs i motionen om att
              utreda kompensationsmodeller för brukandebegränsningar av mark
              som inskränker på äganderätten och tillkännager detta för regeringen.
            </item>
            <item xml:id="i-Nh3Cm44WA5AGoSczV4x6EN">
              Riksdagen ställer sig bakom det som anförs i motionen om att
              erkänna betydelsen av den svenska skogsnäringen och att inte försvåra
              dess näringsförutsättningar och tillkännager detta för regeringen.
            </item>
          </list>
        </div>
        <div xml:id="i-12Ta2ypytLZjC3JQDhdYyA" type="motContent">
          <head xml:id="i-R7orQjtWYkXmfcYB3nwFrA" type="h1">
            Motivering
          </head>
          <p xml:id="i-Am9QpBVXVKEyM5iEwGXHX5">
            Jobb skapas av företag som växer och anställer. Fler jobb i växande
            företag betyder ökade skatteintäkter, vilket i sin tur finansierar
            vår gemensamma välfärd. Under alliansregeringen togs flera viktiga
            steg för att göra Sverige till ett bättre land för företag och
            företagsamma personer. Bland annat blev det både billigare och
            enklare att driva företag. Reformerna har också gett resultat.
            Under alliansregeringens åtta år såg vi en fördubbling av andelen
            svenska entreprenörer. Dock bröts den positiva utvecklingen under
            2014 på grund av den rödgröna regeringens politik. De negativa
            besked och beslut regeringen kommit med som inneburit kraftigt
            höjda skatter på jobb och företagande samtidigt som det lönar
            sig mindre att arbeta slår direkt mot vår gemensamma välfärd.
            Det är nu angeläget att utvecklingen vänds så att fler väljer
            entreprenörskap.
          </p>
          <p xml:id="i-4ehLAE44BQYpPo7QoyoYm6">
            Vår slutsats är att Sverige behöver göra fler reformer som gör
            det enklare för företag att växa och anställa. Därför är det mycket
            oroande att Sverige har en regering som för landet i fel riktning.
            Regeringen har genom besked och beslut skapat en osäkerhet och
            ett missnöje bland entreprenörer. Det handlar bland annat om dyrare
            transporter och mycket kraftiga skattehöjningar på arbete och
            företag. För att se fler jobb och växande företag i Sverige behövs
            en bred jobb- och företagaragenda. Det handlar om satsningar på
            att utveckla skolan och investera i forskning. Det handlar om
            tillgång till bra transporter av både människor och gods. Sverige
            behöver rimliga skattevillkor som uppmuntrar till flit och entreprenörskap.
            Vi behöver mer, inte mindre, handel och frihandel. Sverige har
            en regering som leder in vårt land på fel väg och som fortsätter
            svika sina löften. Regeringen har fattat en serie av beslut som
            försämrat villkoren för företag och jobb.
          </p>
          <head xml:id="i-6HvhPmWdnuJCzDjqneHarM" type="h2">
            Reformer för fler företag och fler i arbete
          </head>
          <p xml:id="i-DXMMDpgq1arE4ixwrg1pXu">
            Vad Sverige behöver är fler jobb- och företagsreformer. Det behövs
            reformer som adresserar relevanta utmaningar. Inriktningen ska
            vara att underlätta för fler företag att växa. För att nå dit
            är det rimligt att riksdagen beslutar om ett jobb- och företagspaket
            riktat till de små och växande företagen.
          </p>
          <head xml:id="i-8GGzGm5P7wPpJv58K5AaEe" type="h3">
            Inträdesjobb för att få fler i arbete
          </head>
          <p xml:id="i-8pp3VSK6j1JsqW8tg6yJJ2">
            För att skapa fler vägar till jobb och lägre trösklar för utsatta
            grupper såsom nyanlända och unga med bristande utbildning har
            Alliansen presenterat förslaget om inträdesjobb. Inträdesjobb
            är en förenklad anställning för nyanlända och unga upp till 23
            år utan gymnasieexamen. Det handlar om att stärka integrationen
            och att fler ska kunna lämna utanförskap för jobb. Genom inträdesjobb
            skulle Sverige ta ett steg mot att få bort jobbklyftan mellan
            inrikes och utrikes födda samt se till att fler unga kan få sitt
            första jobb. Lönen uppgår till 70 procent av rådande ingångslön
            i branschen, upp till ett tak om 21 000 kronor i bruttolön per
            månad. 30 procent av arbetstiden anses därmed gå till att lära
            sig arbetet eller till utbildning. Arbetsrättsligt motsvarar inträdesjobbet
            en provanställning i två år som därefter övergår i tillsvidareanställning.
            Anställningen får innehas i maximalt tre år. Om en person byter
            arbetsgivare fortsätter tiden att räknas ned.
          </p>
          <head xml:id="i-LqAEgHvYu5Li2RJ1HiT1fR" type="h3">
            Mer konkurrenskraftiga skatter på delägarskap för nyckelpersoner
            i växande företag
          </head>
          <p xml:id="i-KHspsoZjkzXutgxAAEaFkG">
            Många företagare arbetar långa dagar med en låg lön, inte minst
            i början av sitt entreprenörskap. Ett nystartat företag har sällan
            möjlighet att erbjuda marknadsmässiga löner till nyckelpersoner.
            För att underlätta mindre företags rekrytering av kompetenta personer
            vill vi att det blir enklare och billigare att erbjuda anställda
            delägarskap och incitamentsprogram. Det handlar såväl om företagens
            kostnader som skattevillkoren för enskilda personer. Reglerna
            bör bli enklare och mer konkurrenskraftiga, samtidigt som grundläggande
            skatterättsliga principer beaktas. Syftet är att företag ska kunna
            attrahera och behålla nyckelpersoner.
          </p>
          <head xml:id="i-TARRT5ySqw3NkL3qr1r37F" type="h3">
            Införa en garanti att företag bara behöver lämna en uppgift en
            gång till myndigheterna
          </head>
          <p xml:id="i-BPHays9j1kP62SmoTiLqU">
            Regelkrångel, inte minst inom skatteområdet, är något som orsakar
            extra arbete för företagare och som hindrar tillväxt. ”En dörr
            in” är en plattform där företagare bara lämnar in uppgifter en
            gång på en plats, och att uppgifterna därefter slussas till aktuell
            myndighet. ”En dörr in” skulle påtagligt minska tiden som företag
            behöver lägga på administration och öka tiden de kan lägga på
            sin kärnverksamhet: att skapa värde och jobb. Detta bör vidareutvecklas.
          </p>
          <head xml:id="i-5gSmpeuNRcT6oUTkzvza5Y" type="h3">
            Sänka kravet på aktiekapital från 50 000 till 25 000 kronor
          </head>
          <p xml:id="i-GMD8DgJxTxRf9xGYR2KoXp">
            Alliansen driver regeringen framför sig. Riksdagen har fattat
            beslut om ett tillkännagivande om att underlätta för att fler
            ska starta företag. Vi vill sänka kravet på aktiekapital från
            50 000 kronor till 25 000 kronor. Det handlar om att fler människor
            ska ges möjlighet att förverkliga sina idéer och skapa jobb både
            åt sig själv och åt andra. Kravet på aktiekapital sänktes av Alliansen
            från 100 000 kronor till 50 000 kronor. Det är rimligt att nu
            gå vidare och snarast göra ytterligare en sänkning.
          </p>
          <head xml:id="i-4btbDfkUK67YhYdoo78YhM" type="h3">
            Reformera och effektivisera det statliga riskkapitalet så att
            det i högre grad kompletterar privat riskkapital
          </head>
          <p xml:id="i-5CyGfQ812sAcY3i5LQdBCs">
            Kapital är helt avgörande för att kunna starta, driva och utveckla
            ett företag. Huvudspåret är att företags finansiering ska ske
            med privat kapital. Statligt riskkapital kan behövas för att komplettera
            det privata kapitalet. Vi anser att det görs bra med en så kallad
            fond-i-fond-lösning, där statligt riskkapital från början samverkar
            med privata fonder för att nå mindre och växande företag. Särskilt
            viktigt är att stötta företag med stor tillväxtpotential i ett
            tidigt skede.
          </p>
          <head xml:id="i-Wf1ckBJxeJg6XDyw3ESn3X" type="h3">
            Tredubbla RUT-avdraget för att skapa fler jobb och företag inom
            RUT-sektorn
          </head>
          <p xml:id="i-HW8wXTkqXUqXMan5ch9txr">
            Ju fler som kan köpa RUT-tjänster desto fler jobb skapas och
            förutsättningarna för att starta fler företag ökar. Erfarenhet
            visar att många som arbetar inom RUT-sektorn skulle ha svårt att
            få jobb annars. I dag går det att få avdrag för max 25 000 kronor
            per person och år för olika tjänster som utförs i hemmet. Taket
            bör vara tre gånger så högt – 75 000 kronor. Fler tjänster bör
            även omfattas än i dag. Till exempel att hämta och lämna tvätt
            som tvättas utanför hemmet, transporter till återvinningsstationen
            och tillsyn av hemmet när de boende reser bort. Vi vill också
            se ett bredare HEM-avdrag för personer över 70 år, där fler eller
            alla enklare tjänster i hemmet skulle kunna berättiga till skattereduktion.
          </p>
          <p xml:id="i-4QHdgLQqAXxjY2mCzjUXvx">
            Dessa reformer innebär sammantaget viktiga steg för fler växande
            företag och fler jobb i Sverige.
          </p>
          <head xml:id="i-CG9c1Ajvg7bLPz51S53tvY" type="h2">
            Välfärdsföretag
          </head>
          <p xml:id="i-5mZ4FkQnZ1yv5EyRSsbfSb">
            Allianspartierna menar att offentlig sektor är och ska vara en
            del av utvecklingen av ett modernt samhälle. Numera tillhandahålls
            omkring en sjundedel av välfärdstjänsterna av privata utförare
            och vi menar att mångfald bidrar till ökad kvalitet och förbättrat
            resursutnyttjande. Ökade valmöjligheter stärker människors egenmakt,
            och duktiga entreprenörer såväl inom välfärden som inom tjänstesektorn
            utgör tillsammans med de offentliga verksamheterna viktiga inslag
            för människors välbefinnande. Svensk skola, vård och omsorg måste
            kunna fortsätta erbjuda en palett av lösningar anpassade till
            att arbetslivet och vardagen förändrats och att vi lever allt
            längre.
          </p>
          <p xml:id="i-TUpoALqs76CJcRBi4jHUWH">
            I det moderna svenska samhället ser vi att det är både rimligt
            och nödvändigt att invånare erbjuds möjlighet till tjänster, tekniska
            lösningar, service och kundnöjdhet på områden där vi som medborgare
            behöver stöd och hjälp för trygghet, livskvalitet och inkludering
            i samhället av entreprenörer. Vi välkomnar att det växer fram
            alternativ, såsom äldreboenden med inriktning på särskilda diagnoser,
            språkgrupper eller med hbtq-kompetens. För oss är det viktigt
            att fortsätta utveckla valfriheten på områden där den idag är
            starkt begränsad för den som behöver omsorg. Men självklart också
            på andra områden.
          </p>
          <p xml:id="i-7L6pgQZN2rSQesQNjqAX56">
            Personer som har gedigen bakgrund på området och som kan erbjuda
            kvalitativa verksamheter utifrån sin profession och sin utbildning
            utgör en fantastisk kunskapsbank. Vi måste våga ta tillvara de
            möjligheter som ligger i innovativa lösningar på välfärdsuppgifter,
            i nya produkter och tjänster särskilt anpassade för till exempel
            de äldre. Samtidigt kommer allt fler också ställa högre krav än
            tidigare vad gäller flexibilitet i att kunna göra egna val när
            det kommer till skola, barnomsorg, äldreomsorg och sjukvård. Inte
            minst personer med egen erfarenhet av den snårskog och den, emellanåt
            välmenta, men traditionsbundna verksamhet som varit framåtsyftande
            i en annan tid men nu ställer krav på helt nya arbetssätt och
            lösningar i vår tid.
          </p>
          <p xml:id="i-MmFRsiTLm9rDF9jue83ean">
            För Alliansen är det viktigt att all verksamhet – oaktat om den
            är kommunal, regional, statlig eller privat – ska drivas med kloka
            och tydliga kriterier för vad som ska gälla samt kontinuerlig
            uppföljning, inte genom att hindra och förbjuda verksamheter som
            jobbar klokt med skattemedel. Därför bör regeringen återkomma
            till riksdagen med förslag på hur man ämnar arbeta för att öka
            mångfalden inom välfärdssektorn.
          </p>
          <head xml:id="i-VXaizRDfpHFgCnVryJB7BV" type="h2">
            Mineraler, gruvnäring och tillväxt
          </head>
          <p xml:id="i-7CSPH6NcJE3Gfnh92ZJEMD">
            Sverige är i dag ett välmående land och vårt välstånd är bland
            annat byggt på de resurser som finns i skogen, i marken och i
            våra älvar och som förädlas i industrin.
          </p>
          <p xml:id="i-GXXZAs9o54N2y1ksUQruh8">
            Bara inom EU står Sverige för 90 procent av järnmalmen, och vi
            har även blymalm, zink, silver och koppar.
          </p>
          <p xml:id="i-WYsgp2YBueu84aSaWMyWMR">
            Ett långsiktigt nyttjande av markens råvaror kräver att vi vårdar
            och skyddar vår miljö. Sverige har en av världens hårdaste miljölagstiftningar.
            En lagstiftning som syftar till att resultatet av gruvdriften
            blir en tillgång och inte förstör förutsättningarna för oss som
            bor här, för naturen och för andra näringar. En välskött gruvindustri
            främjar välstånd och tillväxt, motsatsen leder till något helt
            annat.
          </p>
          <p xml:id="i-LkMVNCeqaDsCVaqss13XAC">
            För att säkerställa att svensk mineral- och gruvnäring fortsatt
            kan befinna sig i toppklass behöver handläggningstiderna förkortas
            och kompetensförsörjningen säkras. Vi vill därför att regeringen
            återkommer till riksdagen med förslag på åtgärder för förkortade
            handläggningstider samt förslag på åtgärder för att säkra kompetensbehov
            inom gruvnäringen.
          </p>
          <head xml:id="i-6zxHbFXpeMyAmtcj8o2LFP" type="h2">
            Regelförenkla för företagen
          </head>
          <p xml:id="i-KBFvP1Vn2gGaV7Jgbqi31o">
            En ambitiös politik för företagande, entreprenörskap och innovationer
            är en förutsättning för att skapa fler jobb. Under alliansregeringen
            sänktes bolagsskatten och socialavgifterna och de ekonomiska drivkrafterna
            för att driva företag förbättrades. Regelbördan minskade med 7
            miljarder kronor, bland annat genom avskaffad revisionsplikt och
            förenklade redovisningsregler. Det har blivit möjligt att driva
            företag inom fler områden, inte minst inom branscher som domineras
            av kvinnor.
          </p>
          <p xml:id="i-N7SLaLu2eUitgmfJVy7daN">
            Vi vill att det ska gå snabbt och smidigt att starta ett företag
            i Sverige och därför vill vi sänka kravet på aktiekapital för
            att sänka trösklarna för att starta aktiebolag. Många företag
            upplever att regelverken fortsatt är krångliga och att mycket
            tid går åt till administration och även för handläggningstider.
            Det kan vara såväl ett konkurrenskraftsproblem som en tröskel
            för företag att starta eller växa. Därför vill vi att alla myndigheter
            sätter en tydlig tidsgräns för handläggningstider.
          </p>
          <p xml:id="i-GnnMcRrTw53uQaeS3z4Ru4">
            Rättegångsreglerna i allmän domstol ska vara ändamålsenliga.
            De ska möjliggöra att mål och ärenden kan avgöras rättssäkert
            med hög kvalitet och inom rimlig tid. Regelverket ska vara flexibelt
            så att handläggningen kan anpassas till behoven i det enskilda
            fallet. Under de senaste åren har förändringar vidtagits som förbättrat
            situationen; till exempel trädde reformen En modernare rättegång
            i kraft år 2008. Alliansen anser att det är viktigt att ett fortsatt
            arbete görs för att ytterligare korta tvistetiderna för att skapa
            en modernare rättegång i allmän domstol som uppfyller kraven på
            en rättssäker, effektiv och ändamålsenlig handläggning.
          </p>
          <head xml:id="i-EU2hYxpLMJkHjfhY7n1BNH" type="h2">
            Statliga bolag
          </head>
          <p xml:id="i-73D6Zxwc36ph5FsycsWiDj">
            Allianspartierna anser att statens uppgift normalt bör vara att
            ange de ramar och regler som ska gälla för näringslivet och företagen,
            inte att äga och driva bolag. Staten är dock en stor företagsägare,
            och kommer att så vara under överskådlig tid. Det ställer höga
            krav på tydliga principer. De statliga bolagen ska ha fokus på
            att skapa långsiktiga värden och vara en aktiv, professionell
            och ansvarsfull ägare. I de fall där bolagen har ett samhällsuppdrag
            ska detta utföras väl. För att åstadkomma detta är det bl.a. viktigt
            att ge bolagen förutsättningar och möjligheter att utvecklas och
            fortsätta konkurrera på sina marknader. Där bolag verkar på en
            konkurrensutsatt marknad, enligt marknadsmässiga krav, ska effektiv
            konkurrens säkerställas. Statens roll som lagstiftare och ägare
            bör hållas isär och skötas på ett professionellt sätt.
          </p>
          <p xml:id="i-UJ7A3Gg9fAMsFmxqbmvxdi">
            De statliga bolagen ska präglas av öppenhet och föredömlighet
            samt vara föregångare avseende hållbarhetsfrågor som till exempel
            jämställdhet, miljö och socialt ansvarstagande. Vissa statliga
            företag har ett särskilt samhällsuppdrag. Det är viktigt att dessa
            tydligt redovisas och är styrande för bolagens verksamhet. Regeringens
            styrning av de statliga bolagen ska ske inom de ramar som riksdagen
            fastställt. Vi förutsätter att regeringen förankrar förändringar
            i exempelvis ägardirektiv och bolagsordning i riksdagen för att
            säkra långsiktighet och insyn.
          </p>
          <p xml:id="i-NSTHMe2m8M89tNSUzW2FTE">
            Under alliansregeringen utarbetades och grundlades ett gediget
            hållbarhetsarbete i de statliga bolagen. 2007 satte staten krav
            på de statligt ägda bolagen att de årligen skulle hållbarhetsrapportera
            i enlighet med GRI, Global Reporting Initiative, en internationell
            standard för hållbarhetsrapportering. I statens ägarpolicy står
            det att de statligt ägda bolagen ska vara föredömen inom området
            hållbart företagande. Ägarpolicyn fastställer vilka internationella
            riktlinjer som alla statligt ägda företag ska efterleva. Riktlinjerna
            utökades med FN:s vägledande principer för företag och mänskliga
            rättigheter. Såväl i FN:s vägledande principer som i OECD:s riktlinjer
            ställs skärpta krav på bolagen att genomföra en riskbaserad due
            diligence (insamling och analys av information om ett företag
            inför förvärv eller annan strategisk förändring).
          </p>
          <p xml:id="i-SPA8ZqCmTixJZsvoWAciQL">
            Alliansregeringen tog ett viktigt steg framåt i hållbarhetsarbetet.
            Alla de 55 bolagen fick uppdraget att under 2013 fastställa få
            och övergripande hållbarhetsmål och strategier för att nå dit.
            Målet är att skapa värde i de statliga bolagen samtidigt som riskerna
            ska minskas i verksamheterna. 2014 startade arbetet från ägaren
            med att följa upp bolagens respektive hållbarhetsmål.
          </p>
          <p xml:id="i-TQHrwixJdxfFPb8ZHMFTez">
            Alliansregeringen arbetade målmedvetet med styrelserekrytering
            utifrån dynamik och mångfald. Utifrån kompetens, erfarenhet, bakgrund
            och ålder sattes mål om en jämn könsfördelning (minst 40 procent
            av vardera könet). Andelen kvinnliga styrelse-ledamöter i de statliga
            bolagen ökade i de statligt helägda bolagen till 49 procent. En
            lyckad åtgärd. Allianspartierna vill se en fortsatt utveckling
            av förvaltningen av de statligt ägda bolagen så som skett under
            den borgerliga regeringen.
          </p>
          <p xml:id="i-BqLM44HcihhECNCvmGfz6T">
            Om förändringar av det statliga ägandet leder till bättre fungerande
            marknader eller en mer effektiv samhällsservice bör staten minska
            eller avveckla sitt ägande. Detta ska ses som ett led i vikten
            av att överväga bolagens olika uppdrag och riktlinjer. Exempelvis
            gäller detta bolag som SBAB, Telia Sonera, SAS och Orio. Eventuella
            försäljningsintäkter ska användas för att minska statsskulden.
            Det är dock inte aktuellt med försäljning av LKAB, Apoteket eller
            Vattenfalls nordiska verksamhet. Detaljmonopolet för alkohol ska
            värnas och Systembolaget behållas i statlig ägo. Försäljning av
            statlig egendom ska enligt 8 kap. 7 § budgetlagen (2011:203) ske
            affärsmässigt.
          </p>
          <head xml:id="i-RQ59CyHZRHdwVRH9p6BwrF" type="h2">
            Immaterialrätt
          </head>
          <p xml:id="i-RLtFximZ4y9ymk4XrDHNgQ">
            Immaterialrätten är viktig för landets växande och välfärdsskapande
            företag. Ett patent eller en varumärkesregistrering ger rättslig
            trygghet åt upphovsmannen som investerat tid och skaparkraft i
            sin idé. Upphovsrätten är grundläggande för det kreativa skapandet.
            Den måste respekteras också på internet. En väl fungerande immaterialrätt
            är en nödvändig faktor för att stimulera forskning och uppmuntra
            till innovationsverksamhet, produktutveckling och kulturellt skapande.
          </p>
          <p xml:id="i-UWGUJjZ8QdinhUnqZV6CPf">
            Vi vet att piratkopiering och olovlig spridning av upphovsrättsskyddade
            verk påverkar upphovsmän och de kreativa näringarna negativt.
            Till exempel visar Mediavisions senaste rapport att piratkopieringen
            av film och tv i Sverige har ökat med drygt 30 procent sedan förra
            mätningen för ett år sedan. Under 2015 piratkopierades cirka 290
            miljoner filmer och tv-avsnitt jämfört med 220 miljoner 2014.
            Förutom att utvecklingen går åt fel håll innebär mängden piratkopior
            stora förluster för upphovsmännen, företagen och staten.
          </p>
          <p xml:id="i-DrkTeiBjdtfmEf1aDqTNpJ">
            En viktig åtgärd för att stärka äganderätten till skyddade verk
            och öka möjligheterna för upphovsmän att tillgodogöra sig värdet
            av sitt skapande är att regeringen utreder upphovsrättslagstiftningen
            i syfte att skapa en teknikneutral lagstiftning som förtydligar
            vad som gäller vid bl.a. streaming. Det kan bidra till att stoppa
            illegal spridning av upphovsrättsskyddat material. Under alliansregeringen
            fick Patentverket och Vinnova i uppdrag att genomföra insatser
            för att öka små och medelstora företags konkurrenskraft genom
            ett förbättrat offentligt stöd för hanteringen av immateriella
            tillgångar. Detta arbete bör löpa vidare genom det fortsatta uppdraget
            till Patentverket och Vinnova.
          </p>
          <head xml:id="i-SCKPxhncsTVnVmDUgfSjYX" type="h2">
            Stärkt äganderätt för gröna näringar
          </head>
          <p xml:id="i-BaswkHfgiZwj2gvXAXf1hD">
            För att kunna utveckla de gröna näringarna måste äganderätten
            tas i beaktande och respekteras vid myndighetsbeslut. Under de
            senaste åren har dock myndigheter beslutat om tvingande avsättningar
            och inskränkningar, som lett till ekonomiska konsekvenser när
            markägaren inte längre kan använda sin mark. Trots att äganderätten
            med egendomsskyddet är inskriven i Sveriges grundlag, i Europakonventionen
            och i FN:s allmänna förklaring om de mänskliga rättigheterna.
          </p>
          <p xml:id="i-S3EzVeHeuxEHZGadrvQR2U">
            Äganderätten utgör även en grund för både demokrati och marknadsekonomi.
            Därför är det viktigt att utreda olika typer av kompensationsmodeller
            som skulle kunna användas för att begränsa ekonomiska förluster
            för markägaren. Skogsnäringen står för 9–12 procent av svensk
            industris sysselsättning, export, omsättning och förädlingsvärde
            enligt Skogsindustrierna. Det gör skogsindustrin till en viktig
            spelare för svensk ekonomi. Skogen har också en central roll i
            utvecklingen mot ett hållbart och biobaserat samhälle. Det är
            därför av stor vikt att skogsindustrin får rätt förutsättningar
            för att kunna utvecklas på lång sikt och att man inte försvårar
            spelreglerna för näringen.
          </p>
        </div>
        <div xml:id="i-Cv6gR782pHhEgpmwVo81VT" type="signatureBlock">
          <list xml:id="i-8SkeqPrEHkakbB6NThxtyu">
            <item xml:id="i-Cwfi4BUFKvTBodcgjcPTy6" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-34Ur6SfADeAGYhFfEPci9o" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-WEVQZKjP3n5mmftaZtZVzw" who="i-Kb87jeTEio4k4qCJeZ6pQE" type="signature">
              Said Abdu (L)
            </item>
            <item xml:id="i-WwsXjApUVN6Npj9fQJtQj3" who="i-DJgH7q21vrKJDYHFpgpTiX" type="signature">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
