<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00260">
  <teiHeader>
    <fileDesc>
      <titleStmt>
        <title>Tillväxt i Afrikas jordbruk</title>
        <author corresp="i-N9Pi9YpD4nvtCEsVp2CGcX i-TyiLHdkXMMBBWN3zcwj3DS">av Staffan Danielsson och Erik A Eriksson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillväxt i Afrikas jordbruk</title>
          <idno type="rdwebb">GU02U260</idno>
          <rs type="number">U260</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U260/text</ref>
          <ref type="dokument_url_html">http://data.riksdagen.se/dokument/GU02U260</ref>
          <ref type="dokumentstatus_url_xml">http://data.riksdagen.se/dokumentstatus/GU02U260</ref>
          <ref type="doc">http://data.riksdagen.se/fil/7C19C963-D4C3-4904-9E5C-43E04C2432A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-TyiLHdkXMMBBWN3zcwj3DS</idno>
            <name>Erik A Eriksson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T9mYmPorhKjjB3b5yqDpjH" type="signed"/>
        <correspContext corresp="i-T9mYmPorhKjjB3b5yqDpjH">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-TyiLHdkXMMBBWN3zcwj3DS"/>
        </correspContext>
        <correspAction xml:id="i-B3SXdkq5dvePbDXCbj4FH5" type="referral">
          <date when="2006-11-07"/>
        </correspAction>
        <correspAction xml:id="i-J1gTyA19sdmnqNRNY6fUik" type="dismissal">
          <date when="2006-11-07"/>
        </correspAction>
        <correspAction xml:id="i-CdjyLL5a2YEnvYtN9yintx" type="numbering">
          <date when="2006-11-01"/>
        </correspAction>
        <correspAction xml:id="i-GG1NFX1xMqptiGtaEEw8Rs" type="submission">
          <date when="2006-10-31"/>
        </correspAction>
        <correspAction xml:id="i-Y648yqqqk11RR2ede9VbeB" type="transfer">
          <date when="2006-10-31"/>
        </correspAction>
        <correspAction xml:id="i-ET1LWiSo61wbMD9jgqevQc" type="assigned"/>
        <correspContext corresp="i-ET1LWiSo61wbMD9jgqevQc">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FcMsYKKU63BW4TcbRrN5e2" type="motBody">
        <div xml:id="i-CnCzj32jakSquTNLKKY2SN" type="motProposal" subtype="förslag">
          <head xml:id="i-96XGNfMk4YC5U1R3KnyR7T">
            Förslag till riksdagsbeslut
          </head>
          <p xml:id="i-EfrK5HN5jtjkzY2sNj6k3M">
            Riksdagen tillkännager för regeringen som sin mening vad i motionen
            anförs om att understödja en jordbrukspolitik för tillväxt i de
            av Afrikas länder vars utveckling vi särskilt stöder.
          </p>
        </div>
        <div xml:id="i-QZo2aGi8WGLBrWn8taRRdp" type="motContent">
          <head xml:id="i-3HXpqpULBtndzcBHQU6KjY" type="h1">
            Tillväxt i Afrikas jordbruk
          </head>
          <head xml:id="i-LKwkVSsbqztAH4JZsKHLMP" type="h1">
            Motivering
          </head>
          <p xml:id="i-74TSMpRcpmvSWy6z5FuZH1">
            Fattigdomen och svälten minskar i världen tack vare bl.a. ekonomisk
            tillväxt och ökad handel. Jordbrukets och landsbygdens utveckling
            går framåt i både Asiens och Latinamerikas länder. Däremot står
            Afrika i stort sett stilla med oförändrad produktion, fattigdom
            och ibland svält och svältkatastrofer.
          </p>
          <p xml:id="i-6k97BWoPbPMSNhspN9rVQm">
            WTO-förhandlingar spelar givetvis en roll, liksom t.ex. EU:s
            exportsubventioner som är under avveckling. Men faktum kvarstår,
            med nuvarande förutsättningar expanderar jordbruksproduktionen
            i utvecklingsländer på andra kontinenter men står stilla i Afrika.
          </p>
          <p xml:id="i-NV4Gx6Qe6LgSz73BuCoANU">
            En grundläggande orsak till denna beklämmande skillnad är att
            den nationella jordbrukspolitiken i många länder i Asien och Latinamerika
            i mycket större utsträckning utnyttjar de förutsättningar som
            finns till att ge jordbruket stabila produktpriser på minst världsmarknadens
            nivåer, ibland högre. Härigenom ges utrymme för jordbrukarna att
            odla och producera med utrymme för lönsamhet och investeringar,
            vilket sätter skjuts på både produktion, livsmedelsindustri och
            landsbygdens utveckling i stort.
          </p>
          <p xml:id="i-Nx1nvPzur2iSmLVsydTsyh">
            I Afrika däremot styrs alldeles för ofta den nationella jordbrukspolitiken
            av urbaniserade krafter med resultat att jordbruket och landsbygden
            sugs ut ekonomiskt, vilket ger fattigdom, svält och stagnation.
            Det är ett upprörande faktum att Afrikas fattiga bönder i flera
            länder inte ens erhåller halva eller tre fjärdedelar av världsmarknadspriset
            för sina produkter. Böndernas köpkraft minskar och deras sparande
            och investeringsutrymmet blir obefintligt. Produktionen stagnerar
            eller läggs ned, och kan inte länderna importera livsmedel eller
            erhåller matbistånd väntar ofta hunger och svält.
          </p>
          <p xml:id="i-8tepoiACEt3iWa77mvTx5j">
            Erfarenheterna från framgångsrika länder på andra kontinenter
            visar tydligt på lösningarna. Jordbruket måste ges förutsättningar
            att utvecklas genom att produktionen ges förutsättningar att bedrivas
            med lönsamhet. Även småbönderna måste kunna förbättra sin produktivitet
            och öka sina inkomster. Det krävs ekonomiska reformer och en nationell
            jordbrukspolitik som utvecklar landsbygden och inte dränerar den
            på resurser. Det krävs insatser för att förbättra infrastruktur
            och rådgivning, utveckling av system med äganderätt och tillgång
            till krediter.
          </p>
          <p xml:id="i-HG3n6M8RePS3dBQsFJdzRg">
            I den stora utredningen Globcom konstaterades med rätta att Afrikas
            bönder är det maktlösa folket. Utrikesutskottet påpekade att hindren
            för jordbrukets och landsbygdens utveckling borde analyseras.
          </p>
          <p xml:id="i-U11d33YEmo6txLa68j9994">
            Enligt en sammanställning av forskaren Sara Johansson vid Internationella
            Handelshögskolan i Jönköping, som bygger på internationella studier,
            har produktpriserna för Afrikas bönder sedan mitten av 1980-talet
            stått stilla. En annan forskare Göran Djurfelt har tillsammans
            med andra svenska och asiatiska forskare visat att de asiatiska
            länderna nästan utan undantag de senaste decennierna har lyckats
            att dramatiskt öka livsmedelsproduktionen per person med hjälp
            av en aktiv och positiv jordbrukspolitik. Det har varit från en
            tidigare tillämpad prispress till en ökning till världsmarknadsprisnivån
            eller en bit över den.
          </p>
          <p xml:id="i-RMRLzqftEYrKVkZHTVjizS">
            Enligt vår bestämda uppfattning bör vi mot denna bakgrund med
            de afrikanska länder vars utveckling vi särskilt stöder ta upp
            en förtroendefull dialog om hur en progressiv nationell jordbrukspolitik
            bör utformas så att en tillväxt kan uppnås liknande den som Asiens
            länder lyckats med. En sådan grund är egentligen nödvändig och
            grundläggande för att våra betydande biståndsinsatser ska kunna
            få en rimlig effekt.
          </p>
          <p xml:id="i-FnuVPMzjbvMUxHfL4ADvbV">
            Ett led i detta är också att det svenska biståndet bör utnyttjas
            till att bidra till uppbyggandet av egna organisationer för landsbygdsbefolkningen,
            som kan medverka i utformningen av bl.a. den nationella jordbrukspolitiken.
            Erfarenheterna från de nordiska ländernas folkrörelseutveckling
            bör därvidlag tas till vara, och Sverige bör gärna samordna sina
            ansträngningar för Afrikas utveckling mer än i dag med de övriga
            nordiska länderna.
          </p>
          <p xml:id="i-T3HjCWn4CVXjK7nLKPx8As">
            Detta bör ges regeringen till känna.
          </p>
        </div>
        <div xml:id="i-NogembXKoMJv5uyTp2X2Us" type="motSignatures">
          <list xml:id="i-rxPhJfVp7JEYNHA7KcQdY">
            <item xml:id="i-WSvTyw4DDio2ZkBCiYvmdd" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-VKiqGyufGSGsCFEmiiqHjF" who="i-TyiLHdkXMMBBWN3zcwj3DS">
              Erik A Eriksson (c)
            </item>
          </list>
        </div>
      </div>
    </body>
  </text>
</TEI>
