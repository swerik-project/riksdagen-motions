<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-00182">
  <teiHeader>
    <fileDesc>
      <titleStmt>
        <title>Krav på kompetens i landets domstolar</title>
        <author corresp="i-MEQoHPb6qh2nYtPCAZQYv3">av Maria Malmer Stenergard (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:182 av Maria Malmer Stenergard (M)</title>
          <idno type="rdwebb">H202182</idno>
          <rs type="number">182</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H202182/text</ref>
          <ref type="dokument_url_html">http://data.riksdagen.se/dokument/H202182</ref>
          <ref type="dokumentstatus_url_xml">http://data.riksdagen.se/dokumentstatus/H202182</ref>
          <ref type="docx">http://data.riksdagen.se/fil/83031EF4-1B4B-48A0-9822-E7BCEE124242</ref>
          <ref type="pdf">http://data.riksdagen.se/fil/96434F9C-5C45-4177-92AF-A32C4BCEBEAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-M6Bd83zFpuMSeXxdiehC5A" type="signed"/>
        <correspContext corresp="i-M6Bd83zFpuMSeXxdiehC5A">
          <note type="signatory" corresp="i-MEQoHPb6qh2nYtPCAZQYv3"/>
        </correspContext>
        <correspAction xml:id="i-6L3TPtxXEgT7hSh8HiP1H9" type="submitted">
          <date when="2014-11-03"/>
          <time when="15:29:36"/>
        </correspAction>
        <correspAction xml:id="i-Usa7TTe9BXDguSCBiFzuiU" type="reviewed">
          <date when="2014-11-03"/>
          <time when="16:12:09"/>
        </correspAction>
        <correspAction xml:id="i-5rDBFhEPYBQUzRXV6nPXCJ" type="referred">
          <date when="2014-11-12"/>
        </correspAction>
        <correspAction xml:id="i-9jK8zPQUwWVWFj1ZsuAtwu" type="assigned">
          <date when="2016-09-11"/>
          <time when="17:43:03"/>
        </correspAction>
        <correspContext corresp="i-9jK8zPQUwWVWFj1ZsuAtwu">
          <ref type="assignedTo">Justitieutskottet</ref>
        </correspContext>
        <correspAction xml:id="i-UpL1MocbTmh7XqACDvz13j" type="behandlas_i"/>
        <correspContext corresp="i-UpL1MocbTmh7XqACDvz13j">
          <ref type="uppgift">2014/15:JuU15</ref>
          <ref type="ref_dok_id">H201JuU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:182 av Maria Malmer Stenergard
          (M) Krav på kompetens i landets domstolar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4XcQR8sHyKtkUABwiWpauP">
            Förslag till riksdagsbeslut
          </head>
          <list style="ol">
            <item xml:id="i-W5jfWaDi2ND4Zb5RZn3hKG">
              Riksdagen tillkännager för regeringen som sin mening vad som
              anförs i motionen om att nämndemannasystemet bör avskaffas.
            </item>
          </list>
        </div>
        <div type="motContent">
          <head xml:id="i-SDDPnM6qzkZJD3GYcdWp8i" type="h1">
            Motivering
          </head>
          <p xml:id="i-Si1Wy8SBLXp8EAfuThEziL">
            Tanken med lekmannainflytande i våra domstolar – att man ska
            dömas av sina likar – är god. Men systemet får under inga omständigheter
            riskera principen om en rättvis rättegång eller leda till att
            en dom inte blir korrekt.
          </p>
          <p xml:id="i-Gp5D1Wj2rmAiUEKEyjRSLw">
            Nämndemännen är i Sverige helt likställda de juridiskt utbildade
            domarna, det vill säga deras röst räknas lika mycket som juristdomarens
            och de förväntas döma enligt gällande rätt. I det avseendet skiljer
            sig lekmännens roll i svenska domstolar mycket från exempelvis
            juryns begränsade roll i USA.
          </p>
          <p xml:id="i-4jziD9o98T4azsSEvc4361">
            Juridiken har med tiden blivit ett allt svårare hantverk med
            större specialisering och internationalisering. Utöver lagar och
            förordningar har rätten att iaktta bland annat förarbeten, doktrin,
            rättspraxis, EU-rätt och Europarätt. Det är inte rimligt att kräva
            att en lekman på ett självständigt sätt ska sätta sig in i allt
            detta inför varje förhandling. Nämndemannen måste därför förlita
            sig på den tolkning av gällande rätt som juristdomaren gör. Lekmannens
            ställning som självständig domare kan redan därigenom ifrågasättas.
          </p>
          <p xml:id="i-MXQVx4KkPLGGsjq19Yniwj">
            Om en nämndeman mot förmodan skulle besitta den juridiska kompetens
            som krävs för att tillägna sig och tillämpa det juridiska materialet,
            så bör man ställa sig frågan om personen fortfarande kan anses
            vara en lekman.
          </p>
          <p xml:id="i-JX3rUiRbt7o9gSJZGYG4ua">
            Insyn och granskning har varit två argument för lekmannasystemet.
            Eftersom lekmännen själva dömer, skulle de i så fall granska sig
            själva, vilket måste anses vara mindre lämpligt. Vad som sägs
            under överläggningarna får dessutom under inga omständigheter
            yppas efteråt. Domstolsförhandlingar, domar och beslut är som
            regel offentliga med möjlighet för allmänhet och media att granska.
            Granskning sker också genom prövning i högre instans efter överklagande
            samt av Justitiekanslern och Justitieombudsmannen.
          </p>
          <p xml:id="i-8hsm3bRmRcZ1jKXTU4vz6Z">
            På senare tid har vi alltför ofta kunnat läsa om nämndemän som
            varit jäviga. Ett av de mer uppmärksammade fallen är det så kallade
            Södertäljemålet som, till en kostnad på mer än 200 miljoner kronor,
            fick tas om sedan en nämndeman i efterhand konstaterats vara jävig.
            Jävssituationerna uppstår inte sällan till följd av att nämndemännen
            har andra politiska uppdrag som kan inverka på deras opartiskhet.
          </p>
          <p xml:id="i-GoMNemdqbVVTXsdspA7KwX">
            Ett historiskt argument för lekmannasystemet har varit att nämndemän
            ska tillföra lokalkännedom. Det är knappast möjligt för dem att
            göra detta, eftersom domstolar numera bara finns i de större städerna.
            Rätten får dessutom bara ta hänsyn till sådana fakta som kommit
            fram under rättegången. Att tillföra annan information skulle
            strida mot rättegångsbalken.
          </p>
          <p xml:id="i-CPGDLq2SawjBfWxM7fPDwo">
            Var och en som ställs inför rätta har rätt att få en juridiskt
            korrekt behandling. I de flesta tvistemål, där nämndemän inte
            dömer, har parterna rätt att utan extra kostnad få sin sak prövad
            av tre juristdomare i tingsrätten. Den möjligheten finns inte
            för någon som riskerar att dömas för mord. I stället döms den
            personen av en juristdomare och tre lekmän som tillsätts politiskt.
            Detta ter sig ut ett rättssäkerhetsperspektiv mycket motsägelsefullt.
          </p>
          <p xml:id="i-WpnGAr2D2vLSWDYwqFCjoD">
            De resurser som idag läggs på lekmannasystemet borde i stället
            läggas på att förstärka domstolarna med juridisk kompetens, exempelvis
            genom att låta fler juristdomare döma i allvarliga eller komplicerade
            brottmål.
          </p>
          <p xml:id="i-ApQm7qqYAdtBnV7R59npiz">
            Regeringen bör därför snarast initiera en avveckling av nämndemannasystemet.
          </p>
        </div>
        <div type="motSignatures">
          <list>
            <item xml:id="i-YWLv2z2wVtdhGHyBhZK4SU" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
          </list>
        </div>
      </div>
    </body>
  </text>
</TEI>
