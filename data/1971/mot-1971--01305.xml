<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01305">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 29 angående omlokalisering &#13;
av viss statlig verksamhet.</title>
        <author>av herr Stridsman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 29 angående omlokalisering &#13;
av viss statlig verksamhet.</title>
          <idno type="rdwebb">FU021305</idno>
          <rs type="number">1305</rs>
          <ref type="dokument_url_text">http://data.riksdagen.se/dokument/FU021305/text</ref>
          <ref type="dokument_url_html">http://data.riksdagen.se/dokument/FU021305</ref>
          <ref type="dokumentstatus_url_xml">http://data.riksdagen.se/dokumentstatus/FU021305</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4L3RupkmJsW37eGn5fppsN</idno>
            <name>TORSTEN STRIDSMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-APdYmA6gEZ5MaLN6tJK7ae</idno>
            <name>FILIP JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-N71ZHXHT1mKaokPBPw5yVQ</idno>
            <name>BERTIL ÖHVALL</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X8QzbftVr25zYw7JUaefUs" type="signed"/>
        <correspContext corresp="i-X8QzbftVr25zYw7JUaefUs">
          <note type="signatory" corresp="i-4L3RupkmJsW37eGn5fppsN"/>
          <note type="signatory" corresp="i-APdYmA6gEZ5MaLN6tJK7ae"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-N71ZHXHT1mKaokPBPw5yVQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1305/mot_1971__1305-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1971: 1305 3
          </p>
          <p>
            Nr 1305
          </p>
          <p>
            av herr Stridsman m. fl. i anledning av Kungl. Maj:ts proposition
            nr 29 angående omlokalisering av viss statlig verksamhet.
          </p>
          <p>
            Under senare delen av den lokaliseringspolitiska försöksperioden
            1965-1970 blev det alltmer uppenbart att insatserna för att öka
            sysselsättningen i Norrbotten måste ges en bredare utformning.
            Det måste konstateras att lokaliseringsstödet inte varit tillräckligt
            för att nå uppställda målsättningar. Den befolkningsmässiga målsättningen
            för Norrbottens del enligt BD 80 visar att det fram till 1980
            behövs ca 17 000 nya arbetstillfällen för att uppnå målsättningen.
            De nya sysselsättningstillfällena måste troligen till stora delar
            tillskapas inom industrisektorn. Tillväxt av befintlig industri
            och inflyttning av mellan- och sydsvenska företag är de alternativ
            som föreligger. Skall målsättningen kunna realiseras måste tyngdpunkten
            läggas på den senare etableringstypen. Man måste vara införstådd
            med att en region som baserar en stor del av sin tillväxt på denna
            företagstyp löper risk att bli alltför utpräglat enbart producerande.
            Det kan innebära ett ständigt beroendeförhållande gentemot andra
            regioner. Det är mot denna bakgrund som vi med tillfredsställelse
            noterar att den högre tekniska utbildningen och forskningen byggs
            ut i länet. En utbyggnad av den högre utbildningen och forskningen
            innebär att riskerna för en ensidig yrkesstruktur och ett regionalt
            beroendeförhållan- de minskar. Det är med tillfredsställelse vi
            hälsar målsättningen i proposition 1971:29 om utflyttning av statlig
            verksamhet från Storstockholmsområ- det. Effekten av en sådan
            utflyttning bör ge en ökad yrkesmässig differentiering i mottagarregionerna.
            Tyvärr måste vi dock konstatera att propositionen, speciellt för
            Luleås del, i förhållande till utredningsför- slaget, inneburit
            förändringar i negativ riktning. Enligt lokaliseringsdele- gationens
            förslag skulle till Luleå omlokaliseras Sveriges geologiska undersökning
            (SGU) och statens geotekniska institut (SGI) med 255 respektive
            80 anställda. Departementschefen har stannat för att endast en
            del av Sveriges geologiska undersökning — 100 anställda — flyttas
            till Luleå. Genom att högre teknisk utbildning och forskning förläggs
            till Luleå talar starka skäl för att även Sveriges geologiska
            undersökning i sin helhet skall flyttas till Luleå och inte enbart
            en viss del av verksamheten. Norrbottens län torde utgöra det
            kanske mest arbetsintensiva området för det fältarbete som berör
            kartläggning av fyndigheter. Dessa faktorer har lokaliseringsdelegationen
            funnit ha sådan betydelse att Luleå
          </p>
          <pb facs="riksdagen-motions-pdf/data/1971/mot_1971__1305/mot_1971__1305-002.pdf"/>
          <p>
            Mot. 1971: 1305 4
          </p>
          <p>
            föreslagits som lämplig förläggningsort. Skälet för att statens
            geotekniska institut av delegationen föreslagits flyttas till
            Luleå är att det bör lokaliseras till samma ort som Sveriges geologiska
            undersökning. Nämnas kan att organisationskommittén för högre
            teknisk utbildning och forsk- ning i övre Norrland anser att statens
            geotekniska institut med framgång kan bedriva sin verksamhet även
            efter en flyttning till Luleå. Konsultverksamheten bör enligt
            kommittén kunna omorienteras mot bl.a. de avsevärda grundläggningsproblem
            som kan uppstå i de norrländska älvdalarnas lerjordar. Forskningsverksamheten
            borde kunna utökas med speciella Norrlandsproblem, t. ex. tjälproblemen.
            Lokalise- ringsberedningen har ingenting emot att statens geotekniska
            institut med tanke på den omfattande konsultverksamheten i Stockholmsområdet
            får behålla ett permanent lokalkontor i huvudstaden. En ny statlig
            institution, vägtrafikinstitutet, föreslås bli inrättad. Med hänsyn
            till behovet av samarbete mellan geotekniska institutet och det
            nyinrättade vägtrafikinstitutet borde det enligt vår mening bli
            en samlad bedömning av lokaliseringen av Sveriges geologiska undersökning,
            statens geotekniska institut och det föreslagna nyinrättade vägtrafikinstitutet.
            Myndigheter som har behov av samarbete eller bedriver likartad
            verksamhet borde därför föras samman till grupper vid val av lokaliseringsorter.
            Därjämte bör beaktas behovet av kontakter mellan myndigheter,
            högre utbildning och forskning. Med beaktande av detta och med
            utgångspunkt i att lokalisering av central statlig verksamhet
            bör användas som ett led i de regionalpolitiska strävandena vore
            det lämpligt att Sveriges geologiska undersökning, statens geotekniska
            institut och det nyinrättade vägtrafikinstitutet placerades i
            Luleå. I sammanhanget vill vi erinra om de motioner som väckts
            från vårt håll om att riksdagen uttalar sig för att LKAB:s huvudkontor
            flyttas till Norrbotten. Vi finner det vara naturligt att ett
            statligt företag som bygger sin verksamhet på länets råvaror också
            förlägger sitt huvudkontor till samma region. Luleå har goda kommunikationer
            med Stockholm såväl som med det övriga landet. Såväl ur de anställdas
            som ur de omlokaliserade myndigheternas synpunkt är detta självfallet
            av allra största betydelse. En viktig synpunkt i sammanhanget
            är persontransportkostnaderna. Dagens transportkostnader är ett
            allvarligt problem för människorna främst i övre Norrland. En
            översyn syftande till ett samlat program för sänkta kostnader
            för persontransporter med tåg, buss och flyg med sikte på att
            minska Norrlands kommunikationsproblem borde snabbt komma till
            stånd. Luleå som lämplig förläggningsort för lokalisering av statlig
            verksamhet skulle därmed ytterligare stärkas. Sammanfattningsvis
            vill vi anföra följande. Riksdagen bör hos Kungl. Maj:t anhålla
            om en förnyad utredning syftande till att Sveriges geologiska
            undersökning, statens geotekniska institut och vägtrafikinstitutet
            lokaliseras till Luleå. En sådan ompröv-
          </p>
          <pb facs="riksdagen-motions-pdf/data/1971/mot_1971__1305/mot_1971__1305-003.pdf"/>
          <p>
            Mot. 1971: 1305 5
          </p>
          <p>
            ning behöver enligt vår mening inte förskjuta den beräknade tidsplanen
            för utflyttning av statliga verk från Stockholm. Med stöd av det
            anförda hemställes att riksdagen beslutar att i skrivelse till
            Kungl. Maj:t ge till känna vad i motionen framförts angående lokalisering
            av statlig verksamhet till Luleå.
          </p>
          <p>
            Stockholm den 2 april 1971 TORSTEN STRIDSMAN (c) FILIP JOHANSSON
            (c) i Holmgården
          </p>
          <p>
            PER PETERSSON (m) BERTIL ÖHVALL (fp) i Gäddvik
          </p>
        </div>
      </div>
    </body>
  </text>
</TEI>
