<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-04048">
  <teiHeader>
    <fileDesc>
      <titleStmt>
        <title>med anledning av prop. 2017/18:143 Samarbetsavtal om partnerskap och utveckling mellan Europeiska unionen och dess medlemsstater, å ena sidan, och Islamiska republiken Afghanistan, å andra sidan</title>
        <author corresp="i-CgLZxiLTqtr669ULBLHcuK">av Yasmine Posio Nilsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4048 av Yasmine Posio Nilsson m.fl. (V)</title>
          <idno type="rdwebb">H5024048</idno>
          <rs type="number">4048</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5024048/text</ref>
          <ref type="dokument_url_html">http://data.riksdagen.se/dokument/H5024048</ref>
          <ref type="dokumentstatus_url_xml">http://data.riksdagen.se/dokumentstatus/H5024048</ref>
          <ref type="docx">http://data.riksdagen.se/fil/9BCE4B63-5C25-48F0-A154-EA94A6422C50</ref>
          <ref type="pdf">http://data.riksdagen.se/fil/FBA241F0-F233-44DD-A3A8-4418C9F97593</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio Nilsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BtsHPWpcH1rJM1TtAEYoDY" type="basedOn"/>
        <correspContext corresp="i-BtsHPWpcH1rJM1TtAEYoDY">
          <ref>Proposition 2017/18:143</ref>
        </correspContext>
        <correspAction xml:id="i-WvCq6XzfBaXw8HdHQ7hMc1" type="signed"/>
        <correspContext corresp="i-WvCq6XzfBaXw8HdHQ7hMc1">
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-WP4T7UR7L28RJybBCzdFZC" type="submitted">
          <date when="2018-04-03"/>
          <time when="15:51:08"/>
        </correspAction>
        <correspAction xml:id="i-JcK35xnKA5DCRJnmTPJjZ3" type="reviewed">
          <date when="2018-04-05"/>
          <time when="13:04:35"/>
        </correspAction>
        <correspAction xml:id="i-EjocSS4A9YWJSEhQLbcHd5" type="dismissed">
          <date when="2018-04-10"/>
        </correspAction>
        <correspAction xml:id="i-Mx324Z9SjYWjkNWyR5Qmvo" type="referred">
          <date when="2018-04-11"/>
        </correspAction>
        <correspAction xml:id="i-FBpJAkwqQxspaMzi9Cdaq" type="assigned">
          <date when="2018-05-16"/>
          <time when="17:37:20"/>
        </correspAction>
        <correspContext corresp="i-FBpJAkwqQxspaMzi9Cdaq">
          <ref type="assignedTo">Utrikesutskottet</ref>
        </correspContext>
        <correspAction xml:id="i-XbdNuNNGQRk6unPB842KNo" type="behandlas_i"/>
        <correspContext corresp="i-XbdNuNNGQRk6unPB842KNo">
          <ref type="uppgift">2017/18:UU25</ref>
          <ref type="ref_dok_id">H501UU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU25</ref>
          <ref type="ref_dok_titel">Samarbetsavtal om partnerskap och utveckling mellan Europeiska unionen och dess medlemsstater, å ena sidan, och islamiska republiken Afghanistan, å andra sidan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2y9pwYktz4MkcPf2cj3kQs" type="motHeader">
        <div xml:id="i-BWwqJvUPmhbTQi1U4qQ77n" type="motTitle">
          Motion till riksdagen 2017/18:4048 av Yasmine Posio Nilsson m.fl.
          (V) med anledning av prop. 2017/18:143 Samarbetsavtal om partnerskap
          och utveckling mellan Europeiska unionen och dess medlemsstater,
          å ena sidan, och Islamiska republiken Afghanistan, å andra sidan
        </div>
      </div>
      <div xml:id="i-S6xFcUpnviwk3wZGgMuuqu" type="motBody">
        <div xml:id="i-DUjcVRjRXAcdqBQCPXAgkY" type="motProposal" subtype="förslag">
          <head xml:id="i-R9ux8uKav43HvTqAEF37K9">
            1 Förslag till riksdagsbeslut
          </head>
          <list xml:id="i-Cgpwg6n8WMhD3vjywNXKiJ" style="ol">
            <item xml:id="i-P4XxrP6CM2UP5hocEJdahP">
              Riksdagen ställer sig bakom det som anförs i motionen om att
              regeringen bör arbeta för att avtalet om återvändande mellan EU
              och Afghanistan sägs upp och tillkännager detta för regeringen.
            </item>
            <item xml:id="i-6UyHtuaTXBgzD4jmfXQLjQ">
              Riksdagen ställer sig bakom det som anförs i motionen om att
              regeringen bör säga upp avtalet om återvändande mellan Sverige
              och Afghanistan och tillkännager detta för regeringen.
            </item>
          </list>
        </div>
        <div xml:id="i-7NRQxmMxEPpcUZhaeNGfKv" type="motContent">
          <head xml:id="i-H2rpi3DP2qR1PLQEKNVY4h" type="h1">
            2 Solidaritet med det afghanska folket
          </head>
          <p xml:id="i-LAsa6xdpnY75fGsxRRLUaG">
            Vänsterpartiets politik för Afghanistan tar sin utgångspunkt
            i solidariteten med det afghanska folket. Vi vill att Sverige
            ska vara en aktiv och närvarande aktör i Afghanistan och understöder
            det arbete som afghanska män och kvinnor bedriver för fred, utveckling,
            demokrati och jämställdhet. Vänsterpartiet stöder därför insatser
            som har till sin uppgift att säkerställa ett långsiktigt arbete
            för fred, demokratisering och jämställdhet. Det är så det afghanska
            samhället kan stabiliseras och vidareutvecklas.
          </p>
          <p xml:id="i-2PRAzyXjxqiAtJVk4jVmpS">
            Förhandlingarna om samarbetsavtalet om partnerskap och utveckling
            mellan EU och Afghanistan påbörjades 2011 och är, som regeringen
            skriver i sin proposition, ett viktigt steg för EU:s engagemang
            i Afghanistan. Vänsterpartiet har länge efterfrågat ett ökat fokus
            på civila och humanitära insatser i stället för militära. Avtalet
            spänner över en rad områden, vilket vi menar är en styrka. Särskilt
            viktigt är det att Afghanistan tillåts äga sin egen utveckling
            och att utvecklingspolitiken sker på Afghanistans villkor. Vi
            vill också poängtera att genomförandet av avtalets olika delar
            måste ske med respekt för demokrati och mänskliga rättigheter.
            Det är t.ex. viktigt att utvecklingen av den polisiära verksamheten
            och bekämpande av terrorism utgår från mänskliga rättigheter och
            internationell rätt, utan civilt lidande som följd.
          </p>
          <p xml:id="i-FYZqmRp2ZwCkn7UZobprkS">
            Tyvärr innehåller även avtalet skrivningar kring migration och
            återvändande. Vänsterpartiet är starkt kritiskt till det rådande
            återvändandeavtalet mellan EU och Afghanistan och menar att det
            borde sägas upp.
          </p>
          <head xml:id="i-UEghCuWdE1pqKE4KsTYqwi" type="h1">
            3 Civila insatser för fred och utveckling
          </head>
          <p xml:id="i-LfHHxcCuZx2MPLGiNUQGwz">
            Afghanistans historia visar att det inte finns någon militär
            lösning på landets problem. Utländsk militär närvaro har gång
            på gång fördjupat och förstärkt landets konflikter. För att säkerställa
            ett arbete för fred, demokratisering och jämställdhet behövs en
            i grunden annan strategi för Afghanistan. Vänsterpartiet ser att
            Afghanistans stora utmaningar bara kan lösas genom en civil och
            politisk strategi. Stommen i en sådan strategi är ett ökat civilt
            bistånd och stöd till de politiska försöken att få igång en freds-
            och försoningsprocess och ett arbete med att återintegrera de
            stridande parterna i samhället. Redan i dag finns det en rad initiativ
            på både lokal och nationell nivå i Afghanistan för att försöka
            få igång en freds- och försoningsprocess. Hitintills har dock
            Sveriges stöd till dessa viktiga initiativ varit begränsat.
          </p>
          <p xml:id="i-MKjyCm3qccVTfcSoPzBBy3">
            I Afghanistan växer det nu upp en ny generation av unga män och
            kvinnor. För många av dem saknas möjligheter till utbildning,
            försörjning och ett liv som inte begränsas av förtryck och fattigdom.
            Den bilden bekräftas inte minst av alla de ensamkommande barn
            och ungdomar som flytt landet. Det måste skapas en framtid för
            alla ungdomar och barn i Afghanistan. Bristande framtidstro och
            frustration är talibanernas bästa vän, det både underlättar deras
            rekrytering och ger Daesh/IS luft under vingarna. Civilt bistånd
            är därför avgörande för att lösa grundorsakerna till kriget i
            Afghanistan.
          </p>
          <p xml:id="i-AXXkBg2QXYuNVUPuRRwP8c">
            Civila insatser måste samtidigt kompletteras med insatser för
            att stödja försöken till en freds- och försoningsprocess. Denna
            process måste rymma ett brett spektrum av alla berörda grupper
            i det afghanska samhället för att en långsiktig, fredlig lösning
            ska kunna ta form. Därför är det viktigt att det civila samhället
            får en mer framträdande roll i framtida fredssamtal. Särskilt
            viktigt är det att Afghanistans kvinnor inkluderas i fredsprocessen
            så att deras inflytande och rättigheter inte förhandlas bort.
            Erfarenheten från andra länder visar dessutom att fredsförhandlingar
            där kvinnor deltar leder till en mer hållbar fred.
          </p>
          <p xml:id="i-EGh4DCFkmYKXYE9gShLZxY">
            Sverige har starka band till Afghanistan genom de många afghaner
            som i dag lever i vårt land och alla svenskar som genom decennierna
            engagerat sig i solidaritetsarbete med Afghanistan. Genom Svenska
            Afghanistankommitténs framgångsrika arbete i landet under mer
            än tre decennier har Sverige erövrat trovärdighet och skapat unika
            kontaktnät. Sverige skulle därför kunna bli en central aktör för
            fred, demokrati och jämställdhet i Afghanistan. Men det förutsätter
            att fokus på militära insatser ersätts med civila och politiska
            insatser. Där kan samarbetsavtalet om partnerskap och utveckling
            mellan EU och Islamiska Afghanistan spela en viktig roll. Vänsterpartiet
            står bakom stora delar av avtalet men vill särskilt stryka under
            vikten av att Afghanistan själva måste tillåtas att äga sin utveckling.
          </p>
          <head xml:id="i-R5nRmRdYn8M6jpt1nCFyTt" type="h2">
            3.1 Kvinnors aktiva deltagande
          </head>
          <p xml:id="i-LK7AHi94978YseS7nLPCq5">
            Det är mycket positivt att avtalet tar fasta på kvinnors inkludering,
            både vad gäller inflytande och livsvillkor. I juni 2015 antogs
            Afghanistan's National Action Plan on UNSCR 1325 – Women, Peace
            and Security, som syftar till att implementera FN-resolution 1325.
            Det är av största vikt att det arbetet får ligga till grund för
            byggandet av ett demokratiskt Afghanistan i fred. Vänsterpartiet
            har tidigare lyft behovet av en svensk handlingsplan för Sveriges
            arbete med FN-resolutionerna 1325 och 1820 i Afghanistan, där
            det tydliggörs hur Sverige kan stärka Afghanistans kvinnor och
            garantera att de får ökat inflytande i fredsprocessen. En freds-
            och försoningsprocess kommer självklart att vara komplicerad och
            ta tid. Men det finns inga andra alternativ om vi vill se ett
            Afghanistan i fred. Det är också viktigt att understryka att vår
            moderna historia är full av exempel på att fred kunnat byggas
            med fredliga medel – även efter mycket komplicerade och långdragna
            konflikter. Det finns inget som säger att Afghanistan skulle vara
            dömt till krig och konflikt för all framtid.
          </p>
          <p xml:id="i-srHYqf8fsB7HogD9Go8YZ">
            För att åstadkomma ett tydligare fokus på att stärka de afghanska
            kvinnornas ställning krävs en ny inriktning. Vi har därför tidigare
            motionerat i riksdagen om att regeringen bör ta fram en nationell
            handlingsplan för hur Sverige kan stödja arbetet med att implementera
            FN-resolution 1325 i Afghanistan (mot. 2017/18:3930).
          </p>
          <head xml:id="i-GfcZmVgZgSRWbEyzEYyEge" type="h1">
            4 Återvändandeavtalen
          </head>
          <p xml:id="i-XYgNtwaWxd72QGThq95GSe">
            Vänsterpartiet värnar rätten att söka asyl och möjligheten till
            lagliga flyktvägar. Samarbetsavtalet mellan EU och Afghanistan
            innehåller även skrivningar rörande migration. Där slås bl.a.
            fast att parterna ska samarbeta i syfte att förhindra irreguljära
            migrationsströmmar och att detta ska gå i linje med unionens övergripande
            strategi för migration och rörlighet samt relevanta internationella
            konventioner. Detta ska bl.a. omfatta frågor som rör asyl, migration
            och utveckling, återvändande och återtagande och gränsförvaltning.
          </p>
          <p xml:id="i-Ns9VrZxSsVrSMP9xr4Ch6s">
            Vänsterpartiet är starkt kritiskt till det rådande återvändandeavtalet
            mellan EU och Afghanistan. Det gäller också det efterföljande
            bilaterala avtalet mellan Sverige och Afghanistan. I en situation
            där behovet av ett effektivt bistånd är enormt och behovet av
            stöd till människor på flykt är större än någonsin väljer EU att
            lägga om sin biståndspolitik. Detta i syfte att stoppa migrationen
            i stället för att bekämpa fattigdomen och utjämna klyftorna.
          </p>
          <p xml:id="i-2aNMaWHCqdqfV8RmzgJUTt">
            EU:s strategi är att sluta flyktingavtal med fattiga länder för
            att hålla människor utanför unionens gränser. När nöden är som
            störst väljer världens rikaste kontinent att ducka för sitt ansvar
            för människor på flykt. Sedan hösten 2015 har EU arbetat intensivt
            med att sluta pakter med en rad länder i bl.a. Afrika och Mellanöstern
            för att hindra flyktingar från att komma till Europa. Pakterna
            innehåller löften om bistånd och handelsavtal i utbyte mot att
            migrationen kontrolleras.
          </p>
          <p xml:id="i-GVDNKFd9itgMKLaXWWUPBj">
            EU-kommissionens generaldirektorat för utvecklingsfrågor har
            kommit fram till att migration är primärt fokus i minst 17 procent
            av de biståndsinsatser som EU planerat sedan början av 2016. Siffran
            är sannolikt en underskattning. Omprioriteringen inom biståndspolitiken
            sprider sig även till de bilaterala biståndsprogrammen inom EU:s
            medlemsstater.
          </p>
          <p xml:id="i-Lvj83uBQzhNNKifMgQDH2W">
            EU:s nya fokus i biståndspolitiken strider mot biståndets principer
            på tre centrala sätt:
          </p>
          <list xml:id="i-4BhJyMS7X7XATTcDJAKjew" style="ol">
            <item xml:id="i-9N8SjGdrHne5WM4GeSNf6C">
              Bistånd ska utgå från mottagarens egna prioriteringar och behov.
            </item>
            <item xml:id="i-2VAmpxT2G641wqXD2DNBk7">
              Bistånd får inte villkoras utifrån politiska prioriteringar i
              givarländerna.
            </item>
            <item xml:id="i-RcpDpCxrmnx4BUgJEpESik">
              Flera av de insatser som finansieras med biståndsmedel får inte
              räknas som bistånd. Bland annat handlar det om bistånd till gränsbevakning
              och förvar.
            </item>
          </list>
          <p xml:id="i-EcWoVpNSPjdgbtAAW4s5Bc">
            När EU hösten 2016 tecknade återtagandeavtal med Afghanistan
            var det med hot om att dra tillbaka biståndet på motsvarande 10
            miljarder kronor årligen under en fyraårsperiod. Afghanistan är
            ett av världens fattigaste länder. Deras inhemska intäkter utgör
            endast 10,4 procent av BNP, och de är därmed så pass beroende
            av utländskt bistånd att den afghanska regeringen hade svårt att
            stå emot pressen från EU. Afghanistan kan på inget sätt beskrivas
            som ett säkert land, och utvecklingsutmaningarna är enorma. Den
            afghanska flyktingministern har vid flera tillfällen vädjat till
            EU att inte deportera människor till landet. I stället har man
            genom avtalet tvingats förbinda sig till att återta flyktingar
            som utvisats med tvång, någonting man tidigare motsatt sig. Att
            Sverige genom EU:s avtal har tecknat ett bilateralt återtagandeavtal
            med Afghanistan är direkt skamligt.
          </p>
          <p xml:id="i-5wkLLGd8tnuvWKcq6f7WkJ">
            Enligt artikel 49 i avtalet ska en gemensam kommitté inrättas
            som bl.a. har till uppgift att säkerställa att avtalet följs,
            men också fastställa prioriteringar och utfärda rekommendationer.
            Det är av största vikt att denna kommitté utgår från ömsesidiga
            intressen så att det inte blir ett ensidigt verktyg för EU att
            genomdriva ytterligare repressiva migrationspolitiska åtgärder.
          </p>
          <p xml:id="i-XRb9fEuKsmp2yfvKCR8myr">
            Vänsterpartiet har tidigare motionerat i riksdagen om att Sverige
            som enskilt land såväl som inom EU och FN bör motverka alla beslut
            som innebär att asylrätten och flyktingars mänskliga rättigheter
            kränks (mot. 2017/18:1939). Regeringen bör även arbeta för att
            avtalet om återvändande mellan EU och Afghanistan sägs upp. Detta
            bör riksdagen ställa sig bakom och ge regeringen till känna.
          </p>
          <p xml:id="i-ExjmaKTQAH542Xy3rYg5So">
            Regeringen bör dessutom säga upp avtalet om återvändande mellan
            Sverige och Afghanistan. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-V4oguktks7dwZ4r8LT8CeP" type="signatureBlock">
          <list xml:id="i-7UTY8QH2xADua4zuT5iz4y">
            <item xml:id="i-96pboS5qj2wZ8KWGmrt6ud" who="unknown" type="signature">
              Yasmine Posio Nilsson (V)
            </item>
            <item xml:id="i-GBPom3VDhUE3xCEMhPBK4B" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-L7VxeDVkTSvuudyvSHxTd9" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-8nAjGQicn7P2gWgyd1R1EU" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-UbLwuwYo8X5nbYtnJhU8qt" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-K8d7v1SQui78Nyjen2aUEq" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
