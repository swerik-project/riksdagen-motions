<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-02830">
  <teiHeader>
    <fileDesc>
      <titleStmt>
        <title>Konsumentpolitik</title>
        <author corresp="i-TigPaPfe7eBTgfMXr1phgo">av Mats Green m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2830 av Mats Green m.fl. (M)</title>
          <idno type="rdwebb">H6022830</idno>
          <rs type="number">2830</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H6022830/text</ref>
          <ref type="dokument_url_html">http://data.riksdagen.se/dokument/H6022830</ref>
          <ref type="dokumentstatus_url_xml">http://data.riksdagen.se/dokumentstatus/H6022830</ref>
          <ref type="docx">http://data.riksdagen.se/fil/959D38AF-E5EE-46EB-8938-4B924BC93CBE</ref>
          <ref type="pdf">http://data.riksdagen.se/fil/BCF70987-FCD4-48E5-8DA8-1D5A34690E43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-45FaD3AmuxNr8RZcqigiXk" type="signed"/>
        <correspContext corresp="i-45FaD3AmuxNr8RZcqigiXk">
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-4fjwccvGrtcBzgdzdxhXhs"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-5kLPqJYKuXdEi7mU2QqyGZ"/>
        </correspContext>
        <correspAction xml:id="i-6UMDveAvEqL71D3wrLSYEN" type="submitted">
          <date when="2018-11-30"/>
          <time when="14:54:41"/>
        </correspAction>
        <correspAction xml:id="i-9rrbRc7LFBZ4Hiq6HD76iu" type="reviewed">
          <date when="2018-11-30"/>
          <time when="16:08:52"/>
        </correspAction>
        <correspAction xml:id="i-KtzwQtKLqDGzvjqKuucMyF" type="referred">
          <date when="2018-12-05"/>
        </correspAction>
        <correspAction xml:id="i-8TBXjF9ejiPCEFVm3b4GDr" type="assigned">
          <date when="2019-06-25"/>
          <time when="12:18:42"/>
        </correspAction>
        <correspContext corresp="i-8TBXjF9ejiPCEFVm3b4GDr">
          <ref type="assignedTo">Civilutskottet</ref>
        </correspContext>
        <correspAction xml:id="i-XPoL2cHkM2tp5zhW3FFGSb" type="behandlas_i"/>
        <correspContext corresp="i-XPoL2cHkM2tp5zhW3FFGSb">
          <ref type="uppgift">2018/19:CU6</ref>
          <ref type="ref_dok_id">H601CU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU6</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xhyw2bAt9d5w4RaGif8AYx" type="behandlas_i"/>
        <correspContext corresp="i-Xhyw2bAt9d5w4RaGif8AYx">
          <ref type="uppgift">2018/19:FiU22</ref>
          <ref type="ref_dok_id">H601FiU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KauGoeCcR4DYTVB1qi9jZV" type="behandlas_i"/>
        <correspContext corresp="i-KauGoeCcR4DYTVB1qi9jZV">
          <ref type="uppgift">2018/19:JuU12</ref>
          <ref type="ref_dok_id">H601JuU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU12</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UpVhMooRqF3LAraum1UKmu" type="behandlas_i"/>
        <correspContext corresp="i-UpVhMooRqF3LAraum1UKmu">
          <ref type="uppgift">2018/19:CU10</ref>
          <ref type="ref_dok_id">H601CU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU10</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MQ6pFDkUyH9UEWikfKAbfb" type="motHeader">
        <div xml:id="i-Fb7uB6yy3msDUguephG5tw" type="motTitle">
          Motion till riksdagen 2018/19:2830 av Mats Green m.fl. (M) Konsumentpolitik
        </div>
      </div>
      <div xml:id="i-WcKRFBP8Ujaw7kZYQpj27u" type="motBody">
        <div xml:id="i-9DBChEr5nGF26mtfMJgXT3" type="motProposal" subtype="förslag">
          <head xml:id="i-EP4zxZ9xUc6XWdQXCpuBji">
            Förslag till riksdagsbeslut
          </head>
          <list xml:id="i-AgScJmX91kTnMiDZRnwQCg" style="ol">
            <item xml:id="i-KYbhLNBRsQmJq1qu1YxGZa">
              Riksdagen ställer sig bakom det som anförs i motionen om att
              förbättra budget- och skuldrådgivningen och tillkännager detta
              för regeringen.
            </item>
            <item xml:id="i-8TDgtshzpooFkTKaHmAS1S">
              Riksdagen ställer sig bakom det som anförs i motionen om att
              införa åtgärder för att öka kunskaperna om konsumenters rättigheter
              och tillkännager detta för regeringen.
            </item>
            <item xml:id="i-R7SC7FdpubX91YrEDY8JAE">
              Riksdagen ställer sig bakom det som anförs i motionen om att
              stärka stödet från det offentliga för att förbättra skuldsanering
              och tillkännager detta för regeringen.
            </item>
            <item xml:id="i-SLfbJtxTFQUF9N6WGA7X6X">
              Riksdagen ställer sig bakom det som anförs i motionen om åtgärder
              för att motverka fakturabedrägerier och tillkännager detta för
              regeringen.
            </item>
            <item xml:id="i-Cbizw9Crk2bj28AEksHEqq">
              Riksdagen ställer sig bakom det som anförs i motionen om att
              förbättra regelverket kring finansiella rådgivare och tillkännager
              detta för regeringen.
            </item>
          </list>
        </div>
        <div xml:id="i-Po2oz3vX1crp1BFfjYGr5z" type="motContent">
          <head xml:id="i-LcUuiU4F8dvQhhcGkuQ27k" type="h1">
            Motivering
          </head>
          <p xml:id="i-9FN9RWFrGeREZdyZRj35Xj">
            Moderaterna tror på den upplysta konsumenten – att fria individer
            ska tillåtas fatta egna beslut om sin konsumtion på en fri marknad
            och att det ska finnas en trygg lagstiftning som skyddar individen
            från vilseledning och bedrägerier. En viktig utgångspunkt för
            Moderaternas konsumentpolitik är att konsumenterna ska kunna tillgodogöra
            sig information som är tillförlitlig om produkters pris och egenskaper
            samt om produktions­metoder, säkerhetsaspekter och vilken påverkan
            konsumtionen har på människor, miljö och klimat. Genom att vara
            påläst äger en konsument möjlighet att själv lösa fråge­ställningar
            som uppstår i samband med konsumtion.
          </p>
          <head xml:id="i-M1zkGEsDCiW9s9LkRAYGsV" type="h2">
            Budget- och skuldrådgivning
          </head>
          <p xml:id="i-QFGnMk68yFmdoKY4jVexG4">
            Budget- och skuldrådgivningen är lagstadgad, och samtliga kommuner
            är skyldiga att lämna råd och anvisningar i budget- och skuldfrågor
            till skuldsatta. Olika utredningar och rapporter (bland annat
            Konsumentverkets årliga rapport om den kommunala budget- och skuldrådgivningen
            och Riksrevisionens rapport om överskuldsättning, RiR2015:14)
            visar att budget- och skuldrådgivningen skiljer sig åt väsentligt
            över landet och att vissa kommuner till och med saknar budget-
            och skuldrådgivning. Köerna till rådgivningen skiljer sig markant
            åt mellan kommuner och stödets omfattning likaså. Det behöver
            vi ändra på.
          </p>
          <p xml:id="i-YLZNEAtALexDcaojonRYEV">
            I och med att riksdagen antagit en ny lag om skuldsanering (prop.
            2015/16:125) har det skett ett förtydligande vad gäller den skyldighet
            som kommunerna har vad gäller budget- och skuldrådgivning, vilket
            förvisso är bra. Men vi anser att det finns en fortsatt risk att
            tillsynen över budget- och skuldrådgivningen kommer att bli eftersatt
            och inte samordnad då den ska skötas av IVO. Konsumentverket har
            idag kunskapen och har idag även uppgiften att stödja budget-
            och skuldrådgivningen. Det är därför enligt vår mening bättre
            och mer effektivt om Konsumentverket även hade tillsynsansvaret
            (och därför ska det flyttas från socialtjänstlagen till skuldsaneringslagen).
          </p>
          <head xml:id="i-Nq7JaK318AapsHaF9RPu4Q" type="h2">
            Konsumentupplysning och åtgärder mot överskuldsättning
          </head>
          <p xml:id="i-Vuy2R2cAZZjhwNsbu8KbsT">
            Många människor saknar idag ekonomisk buffert för oförutsedda
            händelser, och omkring 400 000 personer befinner sig i Kronofogdemyndighetens
            register. Överskuld­sättningen kostar samhället 30–50 miljarder
            kronor årligen, och de personliga lidandena går inte att mäta
            i pengar. I kölvattnet av trasslig ekonomi och överskuldsättning
            följer andra problem som ökad stress, sömnsvårigheter och psykisk
            ohälsa. För att långsiktigt komma tillrätta med överskuldsättningsproblemen
            krävs dels att färre över huvud taget hamnar i en ekonomisk situation
            de inte förmår hantera, dels att fler människor som hamnat i en
            mycket svår ekonomisk situation förmår ta sig ur den.
          </p>
          <p xml:id="i-YcSMhr6sz8swZuuKYacaWL">
            Den kanske enskilt viktigaste faktorn för att en individ ska
            kunna planera sin ekonomi är kunskap. Därför är ett välfungerande
            konsumentupplysningsarbete betydelsefullt såväl för samhället
            och samhällsekonomin som för enskilda individer. Förändringar
            i samhället och ekonomin i stort innebär att nya krav ställs på
            konsumen­ternas kunskap – både om deras rättigheter och om privatekonomi
            i stort.
          </p>
          <p xml:id="i-3MyD6bS1G8esnf4de1jeXW">
            De senaste åren har Konsumentverket och kronofogden på ett bra
            sätt genomfört riktade åtgärder för att tidigt förstärka ungdomars
            kunskap om ekonomi, exempelvis via utbildningarna Ekonomismart
            och Koll på cashen. Moderaterna anser att det är ange­läget att
            arbetet med konsumentvägledning fortsätter och utvecklas.
          </p>
          <p xml:id="i-SAVz9G5HQkAt8PUEJXJwtX">
            De flesta kommuner i Sverige har kommunala konsumentvägledare.
            De senaste åren har det skett en stor strukturell förändring av
            deras arbete på många håll som har varit positiv. Vi ser att de
            kommunala konsumentvägledarna fyller en mycket viktig funktion
            i det förebyggande arbetet och för konsumentkunskapen i stort.
            Inte minst ser vi ett stort behov bland nyanlända där skuldproblematik
            har blivit relativt vanlig.
          </p>
          <p xml:id="i-EUx4RWQvaADvh3wkhJYif3">
            Moderaterna vill att Hallå konsument! ska fortsätta att utvecklas.
            Därtill är det viktigt att verksamheten följer uppkomsten av helt
            nya branscher och att konsument­upplysningen följer med i de förändringar
            som sker. Arbetet för ökad konsument­kunskap bör stärkas brett.
            Det är dessutom angeläget att skolan undervisar i grund­läggande
            konsumentkunskap.
          </p>
          <head xml:id="i-RJmyWSiH26Fmr4nMdbyCPf" type="h2">
            Förbättrad skuldsanering
          </head>
          <p xml:id="i-VGh1c3CWsmHohFJtDSMTa8">
            Tillgång till krediter stärker människors möjlighet att planera
            sin ekonomi och anpassa sin konsumtion över tid. Men när människor
            inte kan betala sina skulder, och blir överskuldsatta, blir följderna
            negativa – för den skuldsatta naturligtvis, men även för samhället
            i stort och borgenärerna. Att fler ska kunna lyfta sig ur en tillvaro
            som evighetsgäldenärer är betydelsefullt för att minska utanförskapet.
            Därtill behövs en välfungerande konsumentupplysning och åtgärder
            mot oseriös kreditgivning. Men ibland behövs också skuldsanering.
          </p>
          <p xml:id="i-GobbyVnsAHcbGkJHj7dkKe">
            Moderaterna menar att regelverket bör minimera utrymmet för godtycklig
            tillämp­ning och menar att betalningstiden bör löpa under tre
            år som huvudregel, istället för fem år. Det är angeläget att snabbt
            få den skuldsatta tillbaka in i samhället. Därför är det mer prioriterat
            att ha en så snabb process som möjligt än att sprida ut betalningsfria
            månader. Vi menar att betalningstiden har betydelse. Överskuldsättning
            kan få till följd att gäldenärerna blir än mer passiviserade och
            t.ex. inte vågar förändra sin arbets­situation, öka sin inkomst
            eller byta bostad. Det rehabiliterande syftet med skuld­saneringslagen
            gynnas av en sänkning till tre år.
          </p>
          <p xml:id="i-9xmFkgQrjARd47jtu4mvnh">
            Kommunernas budget- och skuldrådgivning spelar en viktig roll
            i skuldsaneringen. Moderaterna menar att regelverket behöver vara
            tydligt och enhetligt samt att den nationella tillsynsfunktionen
            måste ha tydliga bedömningsgrunder och tillräcklig kompetens.
            Att kommunernas skyldighet att lämna budget- och skuldrådgivning
            förtydligas välkomnar vi, men vi menar att detta bör regleras
            i skuldsaneringslagen.
          </p>
          <p xml:id="i-8HcuBiKmUAmdjDmtaozFEN">
            I Sverige finns av tradition en hög betalningsmoral. Det är angeläget
            att den består även i en tid då en allt större del av vår konsumtion
            är kreditbaserad. Tillgången till snabba krediter har aldrig varit
            större än i dag. Med detta ökar också skuldsättningen och tyvärr
            även överskuldsättningen. Denna utveckling kan dock inte bara
            mötas med att kraven för att bevilja skuldsanering ensidigt sänks
            så drastiskt att det riskerar att urholka den höga betalningsmoral
            som finns i Sverige. Strategin mot överskuldsättning måste därför
            också inbegripa åtgärder i tidigare led som gör att överskuldsättningen
            aldrig blir ett faktum. Kraven på borgenärer och gäldenärer måste
            vara ömsesidigt högt ställda men också ta hänsyn till styrkan
            i partsförhållandet. Därför är ett starkt konsumentskydd på kreditmarknader,
            som många gånger präglas av aggressiv marknadsföring och otydlig
            informationsgivning, angeläget.
          </p>
          <p xml:id="i-3zxRBG77RRH2vEwxqpVMzi">
            Moderaterna anser att skuldsaneringsinstitutet bör göras mer
            tillgängligt för människor som verkligen behöver det och för vilka
            en skuldsaneringsprocess skulle öppna en väg ut ur skuldfällan.
            I dag söker bara en bråkdel av alla evighetsgäldenärer som egentligen
            borde vara kvalificerade för skuldsanering detta. Statistik från
            kronofogden visar att ett vanligt skäl till att ansökningar om
            skuldsanering avslås är bristande uppfyllande av det så kallade
            skälighetskravet.
          </p>
          <p xml:id="i-FXphYjTHxL4JjBA5mT5nim">
            Moderaterna föreslår följande åtgärder för att förbättra skuldsaneringen:
          </p>
          <list xml:id="i-3EHb3hx9aS9L2AERt93wQc" style="ul">
            <item xml:id="i-4fEdC9wovjNE3oCFF7pdpd">
              Den kommunala budget- och skuldrådgivningen bör få ett tydligare
              uppdrag så att den kan komma in tidigare i processen och på så
              sätt hjälpa enskilda att tidigt komma ur överskuldsättning. Genom
              att minimera den skada som överskuldsättning kan orsaka för den
              enskilde, kan negativa följdverkningar för personen och välfärden
              minskas.
            </item>
            <item xml:id="i-GMr5jJRfyfcJxrJhC5hiX9">
              Det bör införas en maximal kötid för att få hjälp av den kommunala
              budget- och skuldrådgivningen.
            </item>
            <item xml:id="i-Gjb4jULELwxFwQdqb9yavV">
              Möjligheterna till att ordinarie kreditgivare på marknaden ska
              kunna erbjuda saneringslån bör utredas.
            </item>
          </list>
          <head xml:id="i-MgXVR4MhFYWUxVZsXBKWMm" type="h2">
            Fakturabedrägerier
          </head>
          <p xml:id="i-TwiGcWXQ1wGALAB3TjMd5t">
            Bluffaktura, eller fakturabedrägeri, är ett samlingsbegrepp för
            ett krav på betalning för en vara eller tjänst som du aldrig beställt
            eller fått levererad. Vi ser mycket allvarligt på att antalet
            anmälda fakturabedrägerier fortfarande är högt. Fakturabedrägerierna
            drabbar både företag och privatpersoner, och de uppskattas omsätta
            miljarder. Mycket av informationsarbetet kan ske, och sker även,
            inom ramen för branschorganisationerna själva.
          </p>
          <p xml:id="i-WXz6qJ6iDfzvgLHrFLFmZs">
            Vi välkomnar detta men ser samtidigt att mer behöver göras i
            kampen mot bluff­fakturor – både straffrättsligt och civilrättsligt.
            Bland annat vill vi se över rättegångs­reglerna så att rättegångskostnaderna
            ska kunna tilldömas en part (även vid förenklade tvistemål) om
            det är uppenbart ogrundat.
          </p>
          <head xml:id="i-iFQvuUVwfZtKie2w5Tb6j" type="h2">
            Finansiella rådgivare
          </head>
          <p xml:id="i-Nb5WQvo7eVZ7mZdkVGYaH2">
            EU:s Mifid-direktiv stärker skyddet för investerare och syftar
            till att öka konkurrensen i handeln med finansiella instrument
            på värdepappersmarknaderna. Resultatet har varit fler seriösa
            aktörer, men också en del oseriösa. Det nya direktivet, Mifid
            II, ger ett skyddande regelverk för att använda sig av titeln
            oberoende rådgivare och skärpta regler vid intressekonflikter
            mellan distributörer och fondemittenter m.m.
          </p>
          <p xml:id="i-U4wFWGKbzoSZh27U1JVabQ">
            Moderaterna motsätter sig förslag som innebär ett regelrätt provisionsförbud
            och förbud mot att finansiera distribution av fonder genom fondavgifter.
            Vi menar att regelverket bör vara hårt och strikt mot oseriösa
            aktörer, och tillsynen behöver vara betydande. Dock får inte konkurrens
            och mångfald offras. Ett provisionsförbud riskerar i praktiken
            att omöjliggöra nyetablering. Dessutom skulle det innebära att
            många mindre aktörer riskerade att slås ut.
          </p>
          <p xml:id="i-DmCVWj5eWyQRT5ENRB3joN">
            Det finns en uppenbar en risk att ett sådant förslag gynnar storbanker
            på mindre bankers bekostnad. Moderaternas utgångspunkt är att
            de nya reglerna bör stärka konsumenternas ställning i kontakter
            med banker, värdepappersbolag, försäkringsbolag och olika förmedlare
            av sparprodukter med fokus på en hög transparens för att minska
            riskerna för missbruk.
          </p>
          <p xml:id="i-BeAqSz21U9BDgQxwvLHFJn">
            I länder som redan genomfört liknande regelverk, med provisionsförbud,
            har det inte resulterat i att avgifterna gått ned. I stället har
            det blivit färre aktörer, och människor med mindre kapital går
            miste om rådgivning. Rådgivningen hjälper människor att spara;
            det behöver Sverige inte mindre av. Istället för förbud bör ett
            stort ansvar vila på Finansinspektionen i fråga om att agera mot
            aktörer som inte lever upp till kraven.
          </p>
        </div>
        <div xml:id="i-9JKjDEgiq48nZKLaWEejHc" type="motSignatures">
          <list xml:id="i-EuP2gtNVK5DrsqchRahsFK">
            <item xml:id="i-GdHK2gaHxUjRA56RTLuScu" who="i-TigPaPfe7eBTgfMXr1phgo">
              Mats Green (M)
            </item>
            <item xml:id="i-VcN7o4bqDFiaBn4N7jVqBY" who="i-LGuxQcep33nPWKPbzHtqsR">
              Cecilie Tenfjord Toftby (M)
            </item>
            <item xml:id="i-CWiVjWXC1XbQtVCAjfoXqB" who="i-4fjwccvGrtcBzgdzdxhXhs">
              Jörgen Warborn (M)
            </item>
            <item xml:id="i-T7WqNC7tL4yj2cZmhRK81R" who="i-8LDEcfmJoNdnZMCPvSjiNu">
              Lars Beckman (M)
            </item>
            <item xml:id="i-SsAhMyE3u9p1fsMW4o17eM" who="i-5kLPqJYKuXdEi7mU2QqyGZ">
              Maria Stockhaus (M)
            </item>
          </list>
        </div>
      </div>
    </body>
  </text>
</TEI>
