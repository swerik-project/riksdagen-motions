<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0379/mot_200304_MJ_0379-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ379 pnr: c672
          </p>
          <p>
            Motion till riksdagen 2003/04:MJ379
          </p>
          <p>
            av Kerstin Lundgren (c)
          </p>
          <p>
            Vattenkvaliteten i Stockholmsområdet och miljöforskningen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om &lt;:åtgärder för att förbättra vattenkvaliteten
            i Stockholmsområdet, inklusive förbud mot HA-oljor i bildäck.
            2. Riksdagen tillkännager för regeringen som sin mening vad i
            motionen anförs om att förstärka miljöforskningen.
          </p>
          <p>
            Bakgrund
          </p>
          <p>
            Kunskapen om miljöföroreningar i vattnen i och kring Stockholm
            har varit mycket bristfällig. Det finns en mytbildning om att
            vattnet i Stockholm är av fantastiskt hög kvalitet och besökande
            bjuds ibland på vatten direkt ur Riddarfjärden som ett slags bevis
            på uppnådda resultat. Visst ska vi vara stolta över att vi kan
            bada och fånga lax mitt inne i vår huvudstad, men låt oss inte
            slå oss till ro med detta. Det har under senare tid kommit larm
            om att vanlig fisk som abborre och gädda i Stockholmsvattnen kan
            vara påverkad av höga gifthalter, t o m vara otjänlig som föda.
            Detta är emellertid inte så förvånande. Vattnet kan faktiskt både
            vara tjänligt för bad och i andra avseenden vara förorenat. De
            föroreningar vi här talar om är inte synliga och påverkar inte
            människan direkt. Det handlar om effekter av gamla försyndelser
            men också om de allt fler diffusa utsläppen som orsakas av såväl
            pågående aktiviteter som förslitning genom korrosion, väder och
            vind. Trafiksystemen är i detta sammanhang en stor källa till
            utsläpp. När förekomsten av polyaromatiska kolväten ( PAH) i vattnet
            undersöks, visar det sig att huvuddelen av detta skadliga ämne
            kommer från trafiken. Det handlar om giftiga oljor som används
            som mjukgörare vid däckstillverkning,
          </p>
          <pb facs="riksdagen-motions-pdf/data/200304/mot_200304_MJ_0379/mot_200304_MJ_0379-0002.pdf"/>
          <p>
            2003/04:MJ379
          </p>
          <p>
            från bitumen i asfalt och från bilavgaserna. Självklart är källorna
            flera — så även från olja som släpps ut från handelsfartyg, luftnedfall
            m m. En av slutsatserna som toxikologer vid Institutet för Tillämpad
            Miljöforskning vid Stockholms universitet (ITM) dragit efter sin
            undersökning är att Stockholms vattenområde är mycket kraftigt
            kontaminerat av organiska miljögifter. De jämför med ett annat
            kontaminerat område (PCB och PAH), nämligen Örserumsviken söder
            om Västervik, och konstaterar att giftigheten i Stockholmsområdet
            är ungefär 10 gånger högre. Örserumsviken är nu föremål för sanering
            för ca 100 miljoner kronor, finansierat av EU och nationella pengar.
            I detta sammanhang konstateras att Stockholmsområdets förorening
            är en potentiell föroreningskälla för skärgården.
          </p>
          <p>
            Förslag
          </p>
          <p>
            Självklart är det angeläget att berörda kommuner bedriver arbete
            och ges makt att aktivt arbeta, för att minska belastningen av
            organiska miljögifter i Stockholmsregionens vatten. Detta kan
            aldrig enbart bli en myndighetsfråga eller en fråga om att förvalta
            vattenkvaliteten; det krävs ett brett och demokratiskt utrymme
            även i hanteringen av EU:s nya vattendirektiv. Samtidigt är detta
            ett arbete som kräver insatser på flera nivåer för att bli framgångsrikt.
            Det är angeläget att regeringen också i sitt arbete inom EU driver
            på för att ställa krav på producenter av t ex däck att inte använda
            giftiga oljor som mjukgörare. Här bör Sverige kunna gå före och
            minska trafiksystemens miljöbelastning genom att t ex sluta använda
            PAH-haltiga bindemedel i vägbeläggningar. Arbetet på att avgifta
            kretsloppen måste aktivt drivas vidare både inom Sverige och inom
            EU. Ett internationellt kemikaliesekretariat kan inte ersätta
            de insatser som här föreslås, men väl vara en del av en global
            avgiftning av kretsloppen.
          </p>
          <p>
            För att stärka arbetet för en hållbar utveckling krävs också
            en tydlig satsning på miljöforskningen. Det krävs inte minst ökade
            resurser för undersökningar och kontrollprogram för att kunna
            säkerställa att miljöskulden inte växer till följd av bristfälliga
            miljösignaler till producenter och samhällsplanerare.
          </p>
          <p>
            Stockholm den 4 oktober 2003
          </p>
          <p>
            Kerstin Lundgren (c)
          </p>
        </div>
      </div>
    </body>
  </text>
</TEI>
