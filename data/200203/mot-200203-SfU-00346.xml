<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SfU-00346">
  <teiHeader>
    <fileDesc>
      <titleStmt>
        <title>Översyn av lagen om underhållsstöd</title>
        <author corresp="i-Evjo9hsKrPvb3KMyegAipb">av Cecilia Magnusson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av lagen om underhållsstöd</title>
          <idno type="rdwebb">GQ02Sf346</idno>
          <rs type="number">Sf346</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GQ02Sf346/text</ref>
          <ref type="dokument_url_html">http://data.riksdagen.se/dokument/GQ02Sf346</ref>
          <ref type="dokumentstatus_url_xml">http://data.riksdagen.se/dokumentstatus/GQ02Sf346</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M5W7wcpcBX9bpS2qZ4HKNG" type="signed"/>
        <correspContext corresp="i-M5W7wcpcBX9bpS2qZ4HKNG">
          <note type="signatory" corresp="i-Evjo9hsKrPvb3KMyegAipb"/>
        </correspContext>
        <correspAction xml:id="i-S571dVP2LDKwPkR3671sKj" type="referral">
          <date when="2002-10-30"/>
        </correspAction>
        <correspAction xml:id="i-TPZN94XS5p4z3VRDRf88nz" type="dismissal">
          <date when="2002-10-30"/>
        </correspAction>
        <correspAction xml:id="i-SqX4dZ8w4UFWRA9vjn4bja" type="submission">
          <date when="2002-10-23"/>
        </correspAction>
        <correspAction xml:id="i-AybiWXB3sDTcGkr8QNYRMq" type="assigned"/>
        <correspContext corresp="i-AybiWXB3sDTcGkr8QNYRMq">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Sf_0346/mot_200203_Sf_0346-0001.pdf"/>
      <div xml:id="i-63D3UwzUsH7XaP6fA3Fwih" type="motHeader">
        <div xml:id="i-BsU3KsojsYL85xBHkbtXow" type="motTitle"/>
        <div xml:id="i-TeYgWduEjPvKR2edvYptcP" type="motSubmissionInfo"/>
      </div>
      <div xml:id="i-Cmy1SWzzHKc7UU28kBRN3s" type="motBody">
        <div xml:id="i-5UKPLwPkxXkoW1LnZFx8Qz">
          <p xml:id="i-NMhrM7LLzHhVBabHqYppur">
            2002/03 mnr: Sf346 pnr: m1476
          </p>
          <p xml:id="i-LX5r2n4LjgN6aBAEjNjHoH">
            Motion till riksdagen 2002/03:Sf346
          </p>
          <p xml:id="i-SEvNT5dcKh6eyKAKcs1YiP">
            av Cecilia Magnusson (m)
          </p>
          <p xml:id="i-GRg7ddWhNzJM5mvAH5GvZ">
            Översyn av lagen om underhållsstöd
          </p>
          <p xml:id="i-6hBrBmLe9ENv5YEDQeUfD3">
            1 Förslag till riksdagsbeslut
          </p>
          <p xml:id="i-Lpm1dMj2NGjAUvWvM8GLeg">
            Riksdagen tillkännager för regeringen som sin mening vad i motionen
            anförs om direktiven för översynen av lagen om underhållsstöd.
          </p>
          <p xml:id="i-FBB1CXpQvCefqMcNZa6NX3">
            2 Bakgrund
          </p>
          <p xml:id="i-2jJqYBrzhS4oxQij37Fvyz">
            Bidragsförskottet infördes 1937 för att stödja ensamstående mödrar
            i de fall fäderna vägrade erkänna faderskapet eller inte skötte
            sin familjerättsliga underhållsplikt. Bidragsförskottet var en
            förskottsbetalning från staten på det underhållsbidrag som fadern
            försummat att betala den ensamstående mamman. Efter utbetalningen
            av bidragsförskottet övertog «staten indrivningen från fadern.
            År 1964 fick bidragsförskottet ytterligare en funktion i form
            av ett bidrag till ensamstående föräldrar med endast lågt underhåll.
            Om det familjerättsligt bestämda underhållsbidraget var lägre
            än fullt bidragsförskott kunde boföräldern få ett utfyllnadsbidrag
            på mellanskillnaden, en social förmån som inte prövades mot vare
            sig barnets eller boförälderns inkomst. Statens kostnader = för
            = bidragsförskottssystemet, framför = allt utfyllnadsbidraget,
            ökade i takt med att skilsmässor blev allt vanligare. Kritiken
            växte också mot att särlevande föräldrar kunde öka stödet från
            staten genom att komma överens om ett lågt underhåll och skriva
            barnet hos den förälder som hade högst inkomst. År 1996 ersattes
            bidragsförskottet av det nuvarande underhållsstödet. Det viktigaste
            skälet för den socialdemokratiska regeringen att införa ett nytt
            system var att begränsa statens kostnader. Underhållsstödet är
            dock lika stort - 1 173 kronor per månad och barn —- som tidigare
            det maximala bidragsförskottet, oberoende av boförälderns inkomst.
            En = viss behovsprövning har dock införts i händelse av att barnet
            har en egen inkomst. Den stora förändringen är dock principerna
            för återbetalning till staten. Återbetalningsskyldigheten har
            nu frikopplats från det familjerättsligt
          </p>
          <p xml:id="i-XyvD3jmoayDWxg5SZWPfJA">
            21
          </p>
          <pb facs="riksdagen-motions-pdf/data/200203/mot_200203_Sf_0346/mot_200203_Sf_0346-0002.pdf"/>
          <p xml:id="i-8t5XAqh4WJfZDqohP4K1rq">
            2002/03:Sf346
          </p>
          <p xml:id="i-EwWWpYcrzrcJXoFEsT7Q7q">
            22
          </p>
          <p xml:id="i-VwDTH9u1MSPeFqJVp1x9pN">
            bestämda underhållet — som utgår från båda föräldrarnas inkomst
            — till att enbart bestämmas utifrån den särlevande förälderns
            återbetalningsmöjlighet. Återbetalningsskyldigheten bestäms i
            det nya systemet utifrån en given procent av bruttoinkomsten,
            efter ett grundavdrag, beroende på antalet barn man är försörjningsansvarig
            för — såväl dem som man är underhållsskyldig för som dem man bor
            ihop med. Underhållsstödet kan — till skillnad från det tidigare
            bidragsförskottet — även uppbäras av särlevande föräldrar hos
            vilka barnen bor växelvis. Tveksamheten var stor till att införa
            underhållsstödet. Moderata samlingspartiet accepterade det under
            förutsättning att regeringen skulle utarbeta förslag till ett
            nytt stödsystem för ensamstående föräldrar när ekonomin blivit
            bättre. Det nya underhållsstödet var bristfälligt, och kritiken
            lät inte vänta på sig. Ett flertal regelförändringar har redan
            skett. Men något förslag till nytt stödsystem har ännu ej presenterats.
          </p>
          <p xml:id="i-WhWzqHuKqg7zStyvYUy87M">
            3 Europeisk jämförelse
          </p>
          <p xml:id="i-A6Fs6UDW5TVseCBzFCcUL6">
            Inget land i Europa har generella bidrag till särlevande föräldrar.
            I Danmark, Tyskland, Grekland, Frankrike, Irland, Finland och
            Storbritannien finns det stöd till ensamstående föräldrar i olika
            former. Övriga länder — Belgien, Spanien, Italien, Luxemburg,
            Nederländerna, Österrike och Portugal — har inga specifika bidrag
            för ensamstående föräldrar. I stället tillämpar man i samtliga
            länder — utom Danmark — system med skattelättnader för barn. Av
            detta kan man dra slutsatsen att övriga länder i Europa anser
            att underhåll är en fråga för civilrätten och att samhället går
            in med stöd när det civilrättsliga förfarandet inte går att tillämpa.
            Samhället står således för det yttersta stödet när andra möjligheter
            inte står till buds.
          </p>
          <p xml:id="i-KQLGBW4pZkB8KLPZbFATyr">
            4 Kritik mot underhållsstödets utformning
          </p>
          <p xml:id="i-Whqf26vkoU8LhZbQgtLUyo">
            4.1 Föräldrar blir betalningsansvariga till staten i stället
            för till sina barn
          </p>
          <p xml:id="i-4BFWgitG2aJcF1wSzC8fDo">
            Den största invändningen är frikopplingen av det offentligrättsliga
            underhållsstödet från det familjerättsliga underhållsbidraget.
            Det är negativt både därför att stödet blir olika stort enligt
            de olika regelsystemen och därför att underhållsföräldern i underhållssystemet
            blir betalningsansvarig till staten i stället för till boföräldern.
            Enligt uppskattningar är det endast cirka 25 procent av de särlevande
            föräldrarna som väljer att stå utanför det statliga systemet och
            sköter
          </p>
          <pb facs="riksdagen-motions-pdf/data/200203/mot_200203_Sf_0346/mot_200203_Sf_0346-0003.pdf"/>
          <p xml:id="i-WBKkzpJomNruWfQCvvCMCN">
            betalningen av underhåll själva enligt civilrättsliga avtal.
            Det är framför allt de föräldrar som avtalat om ett högre underhåll
            än underhållsstödet. Övriga 75 procent av de särlevande går omvägen
            via försäkringskassan eftersom det för åtminstone en förälder
            saknas incitament att använda sig av den civilrättsliga lösningen,
            och det räcker för att välja det statliga systemet.
          </p>
          <p xml:id="i-Gp6vGjkV27nikAJmmvsQDL">
            4.2 Lagen om underhållsstöd och familjerätten ger olika utslag
          </p>
          <p xml:id="i-MsLZXwDMXU4HnifiVq9ynD">
            För det flertal boföräldrar som ansöker om underhållsstöd hos
            försäkringskassan kommer = återbetalningsavgiften = till — staten
            — för underhållsföräldern att bli en annan än ett underhåll bestämt
            enligt de familjerättsliga reglerna. Avgiften kan både understiga
            och överstiga underhållsbidraget. I de fall återbetalningsavgiften
            är lägre än vad ett underhåll enligt de familjerättsliga reglerna
            skulle vara kan mellanskillnaden inte drivas in av staten, och
            av boföräldern endast via en civilrättslig process. Det omvända
            fallet är än mer stötande, dvs. de fall då återbetalningsavgiften
            överstiger ett familjerättsligt bestämt underhållsbidrag. Anledningen
            till att det kan bli så är att underhållsstödet till skillnad
            från underhållsbidraget inte är inkomstprövat i förhållande till
            boföräldern och därmed inte tar hänsyn till att boföräldern kan
            ha en god inkomst. Underhållsföräldern blir i dessa fall betalningsansvarig
            till staten för en social förmån som boföräldern inte behöver
            enligt de familjerättsliga reglerna.
          </p>
          <p xml:id="i-XXHffQ9B1Gp9oPzYsswg78">
            4.3 Underhållsstödet inte inkomstprövat i förhållande till boföräldern
          </p>
          <p xml:id="i-SysUdcVLGhNFVDWnsBPDEu">
            Anledningen till att underhållsstödet inte är inkomstprövat i
            förhållande till boföräldern är att boföräldern historiskt sett
            har varit en kvinna med låg inkomst. Så ser det inte alltid ut
            i dag. Regeringen har angivit som skäl för att inte inkomstpröva
            underhållsstödet att problemet är begränsat till några få, att
            det skapar marginaleffekter och att det blir administrativt krångligt.
            RRV har i olika rapporter uppskattat att bidragsförskottet och
            senare underhållsstödet betalats ut med ungefär 750 miljoner kronor
            per år utan att boföräldern haft behov av det. Då kan man inte
            anse problemet vara begränsat. Det är sant att inkomstprövade
            bidrag alltid skapar marginaleffekter som gör det mindre lönsamt
            att arbeta mer. Vad gäller underhållsstödet är det dock redan
            inkomstprövat i förhållande till underhållsföräldern. Om någon
            boförälder skulle välja att arbeta mindre som en följd av att
            underhållsstödet inkomstprövas anser vi det må vara hänt. Det
            innebär ju faktiskt att denna ensamstående förälder får mer tid
            för sina barn. Att det skulle vara krångligt att administrera
            en inkomstprövning av underhållsstödet i förhållande till boföräldern
            är inte en kraftig invändning om den av RRV uppskattade besparingen
            på 750 miljoner kronor vägs in.
          </p>
          <p xml:id="i-5mgHmhJPzWrRdYyMevekKu">
            2002/03:Sf346
          </p>
          <p xml:id="i-9au38oJHeHriqxSQdHwEbJ">
            23
          </p>
          <pb facs="riksdagen-motions-pdf/data/200203/mot_200203_Sf_0346/mot_200203_Sf_0346-0004.pdf"/>
          <p xml:id="i-ANE3mza8amDGw5vQCnizJF">
            2002/03:Sf346
          </p>
          <p xml:id="i-NCoFwLvxsExcFK7gtAPPSN">
            24
          </p>
          <p xml:id="i-EH63nSu4EYSnNb91bHuDtB">
            4.4 Stödet till ombildade familjer onödigt stort
          </p>
          <p xml:id="i-RAogJifB9VHpvi4MyRbiJQ">
            Ett annat problem är att underhållsstödet i kombination med flerbarnstillägget
            och bostadsbidraget ger ett ekonomiskt stöd till ombildade familjer
            som ”kärnfamiljer” inte har tillgång till. Ändå är kostnaderna
            inte större och inkomsterna inte mindre för dessa ombildade familjer.
            Ombildade familjer har helt enkelt råd att ha fler barn än kärnfamiljer.
            Anledningen till detta är att det statliga stödet till särlevande
            föräldrar, som ju ursprungligen var tänkt för ensamstående föräldrar,
            även ges för ombildade familjer. Om denna ombildade familj även
            skaffar nya barn eller den nya partnern har med sig barn från
            ett tidigare förhållande räknas alla dessa barn in när bostadsbidrag
            och flerbarnstillägg beräknas. Detta är ett mer svårlöst problem
            eftersom underhållsstödet bygger på föräldraskapet medan flerbarnstillägget
            och bostadsbidraget baseras på bosättning. Problemet skulle dock
            bli mindre om underhållsstödet inkomstprövades i förhållande till
            boföräldern.
          </p>
          <p xml:id="i-NtB676snqzmFVQhNosy3dh">
            4.5 Inkomstberäkningen ofördelaktig för egenföretagare
          </p>
          <p xml:id="i-BoTnkE3uTC4sBLJXhmdyhL">
            Vid inkomstprövningen i det nuvarande systemet utgår man från
            bruttolönen och att avdrag från denna bruttolön endast får göras
            som om inkomsten avser tjänst. För egenföretagare kan detta bli
            både orättvist och betungande. Detta gäller t.ex. vid avdrag för
            pensionspremier. Egenföretagarens inkomster skall vidare höjas
            med vissa resultatreglerande poster. Att i dessa hänseenden behandla
            egenföretagare som anställda när förhållandena inte är helt jämförbara
            är inte acceptabelt. I många fall skapas ekonomiska problem, bl.a.
            av likviditetsnatur. Egenföretagare bör behandlas med hänsyn till
            de förhållanden de arbetar under. I bruttolönen för anställda
            och egenföretagare kan ingå ett förmånsbelopp för nyttjande av
            bil, som för många är absolut nödvändig för att kunna fullgöra
            arbetet. Detta innebär att både inkomstprövningen och även skatteplikten
            skapar betydande påfrestningar på den skattskyldiges betalningsförmåga,
            likviditet. Betalningar krävs för belopp som aldrig lett till
            någon utbetalning till den betalningsskyldige. Han eller hon har
            dessutom i praktiken få möjligheter att undgå ”förmånen” på grund
            av arbetets speciella art.
          </p>
          <p xml:id="i-5D2s9VzqSNcbwYhd3tjCKN">
            4.6 Från förskottsbetalning till renodlat bidrag
          </p>
          <p xml:id="i-4nQFwJmazMb8kjq7NV3xYb">
            I den senaste förändringen av underhållsstödet har regeringen
            givit särlevande föräldrar där barnen bor växelvis rätt till underhållsstöd.
            Regeringens egen expert, överläkare Torgny Gustavsson, menar i
            redovisningen av uppdraget om barn- och ungdomspsykiatriska synpunkter
            på vårdnad, boende och umgänge (Ds 1999:57 s. 136) att växelvis
            boende inte är bra för barn under tre år som behöver en mer stabil
            situation. Växelvis boende förutsätter att
          </p>
          <pb facs="riksdagen-motions-pdf/data/200203/mot_200203_Sf_0346/mot_200203_Sf_0346-0005.pdf"/>
          <p xml:id="i-Y7M5NHLVGZ7wKmbjU2grNk">
            föräldrarna bor nära varandra så att barnet kan behålla sin miljö,
            sina kamrater och sina vanor utan olika arrangemang med skjutsningar
            osv. Växelvis boende innebär också särskilda påfrestningar för
            tonåringar, om det innebär ständiga byten av miljö, enligt Gustavsson.
            För den yngsta gruppen barn är det illavarslande att växelvis
            boende för barn mellan noll och tre år ökat från 71 barn vid utgången
            av år 2000 till 271 barn den 1 augusti 2001. Riksförsäkringsverket
            håller på med en genomgång av anledningen till den stora ökningen.
            Enligt min mening är det tveksamt om förändringarna är förenliga
            med FN:s barnkonvention om barnens rättigheter — att beakta barnets
            bästa. I underhållsstöd vid växelvis boende har var och en av
            föräldrarna rätt till ett halvt underhållsstöd på 586 kr per barn
            och månad. Från detta belopp skall sedan dras halva det belopp
            som föräldern i annat fall skulle ha blivit skyldig att återbetala.
            Underhållsstödet betalas ut netto, och någon återbetalningsplikt
            föreligger alltså inte utan det är frågan om ett rent bidrag.
            Att underhållsstödet gått från att främst vara en förskottsbetalning
            till att bli ett rent bidrag är något som också Lagrådet anser
            vara allvarligt. Man påpekade under propositionens beredning att
            även EU mycket väl kan komma att betrakta underhållsstödet som
            ett rent bidrag. Det innebär att Sverige kommer att tvingas exportera
            bidraget till svenskar som bor utomlands tvärtemot vad regeringen
            själv anser.
          </p>
          <p xml:id="i-WsMXYUBNNQcDL1VxJsjqrH">
            4.7 Underhållsstödet en farlig skuldfälla
          </p>
          <p xml:id="i-ASVTxHgc2S29eNgVGc7kdw">
            Underhållstödet är en ständigt ”tickande bomb” för alltfler underhållskyldiga
            föräldrar. Över en fjärdedel (27 96 enligt SOU 2001:24) av de
            underhållsskyldiga — återfinns hos -Kronofogdemyndigheten. = Enligt
            Kronofogdemyndigheten är skulder för obetalda underhållsbidrag
            inkörsporten till en mer omfattande skuldsituation, för alltfler
            av deras klienter. Detta har också uppmärksammats av kommunernas
            skuldsanerare som ett växande problem.
          </p>
          <p xml:id="i-BaMMkpYYcj2JQqHfKriQwc">
            4.8 Fusket kan vara omfattande
          </p>
          <p xml:id="i-3W5m6txZzrUcaEk9NYrYTf">
            Möjligheterna för försäkringskassan att följa upp att reglerna
            för underhållsstöd följs av dem som uppbär stödet är i stort sett
            obefintliga. Det nuvarande regelverket och bristerna i uppföljning
            gör att det finns möjligheter att utnyttja systemet. Om det förekommer
            fusk och i vilken utsträckning detta förekommer måste utredas
            och åtgärdas.
          </p>
          <p xml:id="i-9vR1Thcv4izUqy29GQBE8x">
            2002/03:Sf346
          </p>
          <p xml:id="i-Ero7Gt2XPDmJS3xUcqj8Vd">
            25
          </p>
          <pb facs="riksdagen-motions-pdf/data/200203/mot_200203_Sf_0346/mot_200203_Sf_0346-0006.pdf"/>
          <p xml:id="i-DwBsq2QCCFQm3WbNVqmsnr">
            2002/03:Sf346
          </p>
          <p xml:id="i-HmGSg4KwGCbC7h431VQG9F">
            26
          </p>
          <p xml:id="i-89Jjs7uiB9do2K8s6XgLUA">
            5 Utgångspunkter för ett reformerat system
          </p>
          <p xml:id="i-R8EnMHbjWDJhP9UZ9Y1bpP">
            Min överordnade utgångspunkt för ett reformerat stöd för barn
            med särlevande föräldrar är att det är föräldrarna som i första
            hand har försörjningsansvar för sina barn. Underhåll skall i normalfall
            betalas direkt mellan föräldrarna enligt föräldrabalkens regler.
            Endast när fadern är okänd, underhållsföräldern inte sköter sina
            betalningsförpliktelser, en förälder är avliden och barnpension
            inte utgår eller när föräldrarnas sammanlagda inkomst är för liten
            för att man skall kunna leva på en dräglig nivå skall samhället
            träda in med ekonomiskt stöd eller hjälp att driva in underhåll.
            En annan viktig utgångspunkt är att alla familjebildningar skall
            vara likställda. Ensamföräldraskap skall i sig inte kvalificera
            för offentliga bidrag utan det är en eventuell otillräcklig försörjningsförmåga
            som skall göra det. Denna utgångspunkt innebär att jag förordar
            ett behovsprövat ensamståendestöd i stället för ett generellt
            sådant. Ett behovsprövat bidrag har till skillnad från ett generellt
            bidrag nackdelen att det skapar marginaleffekter. Det lönar sig
            med andra ord mindre att arbeta mer, i de inkomstskick där bidraget
            trappas ned, om ensamståendestödet är behovsprövat än om det är
            generellt. Eftersom vi moderater förordar ett antal inkomstskattesänkningar
            kommer dessa marginaleffekter att bli mindre än i nuläget.
          </p>
          <p xml:id="i-7F3dtBu1N5PkpCH6ZstjKd">
            6 Förslag
          </p>
          <p xml:id="i-Q28xdAmdVcrr4aKLKz8UyL">
            Regeringen har tillsatt en utredning för att gå igenom underhållsstödets
            effekter. Denna utredning har dock av regeringen, i sina direktiv,
            fått som utgångspunkt för uppdraget ”att det nuvarande underhållsstödsystemet
            fungerar väl”. Efter en hearing som utredningen höll våren 2002
            stod det helt klart att systemet måste genomgå mer genomgripande
            förändringar än dem regeringen uttryckt i sina direktiv. Inbjudna
            till hearingen var dels intresseorganisationer för brukare och
            drabbade av systemet, dels myndigheter såsom RFV, försäkringskassorna
            och Kronofogdemyndigheten m fl. Trots olika infallsvinklar var
            alla eniga om att det nuvarande systemet har omfattande brister.
            Jag anser därför att utredningen bör få ändrade direktiv om en
            genomgripande översyn av lagen om underhållsstöd.
          </p>
          <p xml:id="i-sjM4rFnUePXdknT4vehsi" type="date">
            Stockholm den 22 oktober 2002
          </p>
          <div xml:id="i-XjEwmJNvTLxXr9ywokR5v1" type="signatureBlock">
            <list xml:id="i-U9Y4SzjTENsWXp519FuwcX">
              <item xml:id="i-ThotsmVqQ3LG5XkcssKnVW" who="i-Evjo9hsKrPvb3KMyegAipb" type="signature">
                Cecilia Magnusson (m)
              </item>
            </list>
          </div>
        </div>
      </div>
    </body>
  </text>
</TEI>
