<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-00396">
  <teiHeader>
    <fileDesc>
      <titleStmt>
        <title>Hemliga tvångsmedel</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:396 av Andreas Norlén och Finn Bengtsson (båda M)</title>
          <idno type="rdwebb">H402396</idno>
          <rs type="number">396</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H402396/text</ref>
          <ref type="dokument_url_html">http://data.riksdagen.se/dokument/H402396</ref>
          <ref type="dokumentstatus_url_xml">http://data.riksdagen.se/dokumentstatus/H402396</ref>
          <ref type="docx">http://data.riksdagen.se/fil/B498D547-D821-45CC-B201-05D2E4D3D591</ref>
          <ref type="pdf">http://data.riksdagen.se/fil/902D9D7C-E64E-4D23-84A8-31C8F2E7D8EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UdDCVT4LbUwj257ySC4KAs" type="signed"/>
        <correspContext corresp="i-UdDCVT4LbUwj257ySC4KAs">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-4pVi8LdjF176r5GgBML33q" type="submitted">
          <date when="2016-09-30"/>
          <time when="10:27:57"/>
        </correspAction>
        <correspAction xml:id="i-UJaifpNki6FJYgmRGiXhT4" type="reviewed">
          <date when="2016-09-30"/>
          <time when="16:32:59"/>
        </correspAction>
        <correspAction xml:id="i-TLx7tPbbN3uNSa3CrgSHm2" type="referred">
          <date when="2016-10-14"/>
        </correspAction>
        <correspAction xml:id="i-7LAEhvufvDeQWnnwV1ixR9" type="assigned">
          <date when="2017-06-21"/>
          <time when="10:21:03"/>
        </correspAction>
        <correspContext corresp="i-7LAEhvufvDeQWnnwV1ixR9">
          <ref type="assignedTo">Justitieutskottet</ref>
        </correspContext>
        <correspAction xml:id="i-2H8HmbQj8vDHQ9sSpzdQHJ" type="behandlas_i"/>
        <correspContext corresp="i-2H8HmbQj8vDHQ9sSpzdQHJ">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NjNADHTcCrKnzJL6gMjkWA" type="behandlas_i"/>
        <correspContext corresp="i-NjNADHTcCrKnzJL6gMjkWA">
          <ref type="uppgift">2016/17:JuU17</ref>
          <ref type="ref_dok_id">H401JuU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU17</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:396 av Andreas Norlén och Finn
          Bengtsson (båda M) Hemliga tvångsmedel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8mMMQQG1GVFaqv2sFHz8kb">
            Förslag till riksdagsbeslut
          </head>
          <list style="ol">
            <item xml:id="i-9qqeNSvxsjKQ83v6NEAuvQ">
              Riksdagen ställer sig bakom det som anförs i motionen om att
              se över användning av hemliga tvångsmedel i förundersökningar
              som gäller övergrepp i rättssak och mened och tillkännager detta
              för regeringen.
            </item>
            <item xml:id="i-N5HWAd6BxVsMqxYNfqXWyF">
              Riksdagen ställer sig bakom det som anförs i motionen om att
              överväga telefonavlyssning och tillkännager detta för regeringen.
            </item>
            <item xml:id="i-CwE2ZrCytQc7RGqounCXjE">
              Riksdagen ställer sig bakom det som anförs i motionen om att
              se över möjligheten för de rättsvårdande myndigheterna att ”hacka”
              datorer och tillkännager detta för regeringen.
            </item>
            <item xml:id="i-oN6pjKnvqe9eJ2XHdPtDt">
              Riksdagen ställer sig bakom det som anförs i motionen om att
              se över möjligheten för de rättsvårdande myndigheterna att använda
              hemlig, elektronisk övervakning av fordon och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-EHf9gU3RCFD1op69jm3wNC" type="h1">
            Motivering
          </head>
          <p xml:id="i-Gs2pKwzjKGqzheL3CHKGhW">
            Vid utredningen av vissa brott står s.k. hemliga tvångsmedel
            till de rättsvårdande myndigheternas förfogande. Hemliga tvångsmedel
            är postkontroll, hemlig avlyssning av elektronisk kommunikation,
            hemlig övervakning av elektronisk kommunikation (som inte innefattar
            att man tar del av innehållet i t.ex. telefonsamtal, utan bl.a.
            uppgift om vem som ringer till vem), hemlig kameraövervakning
            och hemlig rumsavlyssning. Användandet av dessa tvångsmedel är
            av rättssäkerhetsskäl omgärdat av ett omfattande regelverk. Bland
            annat förutsätter användandet av tvångsmedlen tillstånd från domstol
            och de får bara användas vid brott av viss svårighetsgrad.
          </p>
          <p xml:id="i-V9CtTLd57PzBPZ7fALcpho">
            Postkontroll får användas om det för brottet är föreskrivet fängelse
            i ett år eller mer. Hemlig avlyssning av elektronisk kommunikation
            och hemlig kameraövervakning förutsätter att förundersökningen
            gäller ett brott som har ett minimistraff om två års fängelse
            eller vars straffvärde kan antas överstiga två år. Hemlig övervakning
            av elektronisk kommunikation förutsätter att förundersökningen
            gäller ett brott som har ett minimistraff om fängelse i sex månader
            eller vissa andra brott, t.ex. barnpornografibrott. Hemlig rumsavlyssning
            kan användas vid förundersökning avseende brott som har ett minimistraff
            om fängelse i fyra år, eller vissa andra allvarliga brott, t.ex.
            grovt narkotikabrott, om det kan antas att brottets straffvärde
            överstiger fyra års fängelse.
          </p>
          <p xml:id="i-LWaYqSiB3DY5DHwSRRNXiz">
            Hemliga tvångsmedel kan vara av avgörande betydelse för att klara
            upp allvarliga brott. Ett problem som har påtalats från åklagarhåll
            när det gäller utredning av grov organiserad brottslighet är att
            det vanligen inte är tillåtet att använda hemliga tvångsmedel
            i en förundersökning som gäller övergrepp i rättssak (t.ex. hot
            mot vittnen) eller mened. För båda dessa brott av normalgraden
            stadgas att straffet ska vara fängelse i högst fyra år. Det innebär
            att minimistraffet formellt är det kortaste fängelsestraff som
            kan utdömas, nämligen 14 dagar. Vid ringa brott är straffet böter
            eller fängelse i högst sex månader. Vid grovt brott är straffet
            fängelse i lägst två eller högst åtta år.
          </p>
          <p xml:id="i-D9uZRn5SToDFf7YDvPe4zp">
            Det är ovanligt att dessa brott av normalgraden ger två års fängelse,
            vilket innebär att det endast är vid misstanke om grovt övergrepp
            i rättssak och grov mened som hemliga tvångsmedel kan komma i
            fråga.
          </p>
          <p xml:id="i-HE1xwS5hkYgKdbFVJXm5LP">
            Övergrepp i rättssak är ett allvarligt brott som innebär ett
            angrepp på rättsväsendets funktionsmöjligheter. Mycket tyder på
            att hot mot vittnen tyvärr blivit vanligare, inte minst i mål
            som rör grov, organiserad brottslighet. Också mened är ett allvarligt
            brott som hotar rättssystemets möjligheter att fungera och som
            kan ha blivit vanligare, t.ex. i kölvattnet av den grova organiserade
            brottslighetens framväxt. Det kan därför finnas skäl att lyssna
            på de åklagare som menar att det borde vara möjligt att använda
            hemliga tvångsmedel även i förundersökningar som gäller övergrepp
            i rättssak och mened.
          </p>
          <p xml:id="i-7tin8wiuQWVWiCykGWHVfA">
            Det kan lösas antingen genom att man särskilt föreskriver att
            tvångsmedlen, eller vissa av dem, får användas vid utredning av
            de båda brotten, eller genom att man inför ett straffminimum på
            två års fängelse för de båda brotten.
          </p>
          <p xml:id="i-D3YN68bRX19KV83ue3V7cy">
            Mot utökade möjligheter att använda hemliga tvångsmedel står
            självklart integritets- och rättssäkerhetsaspekter. Vi menar dock
            att intresset av en effektivare bekämpning av viss allvarlig brottslighet
            innebär att man noga bör utreda om det trots integritets- och
            rättssäkerhetsaspekterna kan vara motiverat att genomföra de föreslagna
            lagändringarna.
          </p>
          <p xml:id="i-LtHFLZc9xru98sB4KDjaYV">
            Ett annat problem som har lyfts fram är att beslut om hemlig
            avlyssning vad gäller telefoni avser ett angivet telefonnummer.
            En del kriminella personer byter dock telefonnummer ofta och varje
            gång ett byte sker måste en ny ansökan om tillstånd till avlyssning
            lämnas in och bifallas innan avlyssning av det nya numret får
            genomföras. Det finns därför skäl att överväga om det vore lämpligt
            att göra det möjligt att besluta om hemlig avlyssning av antingen
            ett visst telefonnummer eller av alla telefonnummer som innehas
            eller kommer att innehas av en viss person (dvs. knyta tillståndet
            till personen och inte till ett visst telefonnummer). Mot detta
            står självklart rättssäkerhetsintresset att beslut om hemliga
            tvångsmedel måste avse väl avgränsade åtgärder och frågan blir
            om det är möjligt att göra beslut som knyts till person och inte
            till telefonnummer tillräckligt väl avgränsade.
          </p>
          <p xml:id="i-HS8X4CA8SLJ6sZpZWaVkQT">
            Ytterligare en fråga som vi har mött är att det borde införas
            regler som tydligt gör det möjligt för polisen att i hemlighet
            bereda sig tillträde till (att ”hacka”) en dator eller annan elektronisk
            utrustning, t.ex. för att undersöka innehållet i datorn eller
            installera programvara som gör det möjligt att kontinuerligt ta
            del av datorns innehåll. Det är angeläget att polisen har möjlighet
            att använda även avancerade tekniska hjälpmedel för att bekämpa
            grov brottslighet, samtidigt som en avvägning mellan intresset
            av åtgärderna och intresset av att skydda människors integritet
            måste göras.
          </p>
          <p xml:id="i-RABE4AcgGY8pRHdyi4c4r9">
            I samband med att vi träffat poliser har bättre möjligheter att
            övervaka gängmedlemmars fordon efterfrågats. Genom en tydligare
            möjlighet att bedriva hemlig fordonsövervakning, t.ex. genom att
            förse fordon med gps-sändare, skulle polisen bättre än idag kunna
            följa hur dessa kriminella grupper arbetar. Frågan är ett av de
            ämnen som tas upp i Polismetodutredningens slutbetänkande Särskilda
            spaningsmetoder (SOU 2010:103). Betänkandet bereds inom Justitiedepartementet.
            Det är angeläget att se över om hemlig fordonsövervakning och
            andra spaningsmetoder kan bli föremål för lagreglering.
          </p>
        </div>
        <div type="motSignatures">
          <list>
            <item xml:id="i-qeQbPB8Amtq97RUVt1YVd">
              Andreas Norlén (M)
            </item>
            <item xml:id="i-VRw9XaYQzZAb78CEwRT7sm">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
