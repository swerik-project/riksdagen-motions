<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00482">
  <teiHeader>
    <fileDesc>
      <titleStmt>
        <title>Pantsystem för fimpar och demokratiutveckling</title>
        <author corresp="i-2GE534P2Foy3WpqKPVNeW8 i-VRHymVx7EsX48sg7b5qmpS">av Mats Pertoft och Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pantsystem för fimpar och demokratiutveckling</title>
          <idno type="rdwebb">H002MJ482</idno>
          <rs type="number">MJ482</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ482/text</ref>
          <ref type="dokument_url_html">http://data.riksdagen.se/dokument/H002MJ482</ref>
          <ref type="dokumentstatus_url_xml">http://data.riksdagen.se/dokumentstatus/H002MJ482</ref>
          <ref type="doc">http://data.riksdagen.se/fil/2F9BE785-E068-427C-95BE-0F8F5551CEF7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GWo7eHfmFMbWozi5HqKhrW" type="signed"/>
        <correspContext corresp="i-GWo7eHfmFMbWozi5HqKhrW">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-72xLS8z7yCgckcQ6Ab9Kvb">
          <date when="2012-10-09"/>
        </correspAction>
        <correspAction type="submission" xml:id="i-L32Mw9Mg2ee3pFQpgocjXP">
          <date when="2012-10-05"/>
        </correspAction>
        <correspAction type="transfer" xml:id="i-EVgRd4pMcqRc7LTB782tdY">
          <date when="2012-10-05"/>
        </correspAction>
        <correspAction type="assigned" xml:id="i-2crDywiKoLfd6SbzJ2SQoe"/>
        <correspContext corresp="i-2crDywiKoLfd6SbzJ2SQoe">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LCtyVipsXWjXnPhyBPhLLb">
            Förslag till riksdagsbeslut
          </head>
          <p xml:id="i-7E8bPqBbnsCMSjaQ82Vpxd">
            Riksdagen tillkännager för regeringen som sin mening vad som
            anförs i motionen om att utreda införandet av ett pantsystem för
            cigarettfimpar.
          </p>
        </div>
        <div type="motContent">
          <head type="h1" xml:id="i-DbQjrBCZJwCHBUUzC18gAw">
            Motivering
          </head>
          <p xml:id="i-DR42acfX3J3fVKUALidz4c">
            Vi vill alla ha en snygg och städad omgivning. Tyvärr verkar
            detta vara ett allt mera ökande problem. I alla fall upplever
            många medborgare detta på gator och torg. Det kommer allt fler
            undersökningar och mätningar om skräp där man jämför olika städer
            med varandra i fråga om nedskräpning.
          </p>
          <p xml:id="i-YVh7ZnehdkwfovJrVmp8Nn">
            Regeringen har uppmärksammat problemet och infört böter vid nedskräpning.
            Det är mycket bra. Men man har även fått stor kritik på grund
            av att man inte låter böterna omfatta den enskilt största nedskräpningsfaktorn
            i dagens samhälle: cigarettfimpar.
          </p>
          <p xml:id="i-3aJqPZny1Tgy8C1MMvc3oG">
            Numera finns det mätningar som tydligt visar vilka typer av skräp
            som ligger på våra gator, torg och ute i naturen. Resultatet av
            dessa mätningar är tydligt: på gator och torg utgör cigarettfimpar
            67 procent av nedskräpningen. Vid våra stränder utgör det 32 procent
            (källa: SCB 2011).
          </p>
          <p xml:id="i-DV2coPFis2T67UMhWhUT2a">
            Att då exkludera cigarettfimpar från bötessystemet vid nedskräpning
            ter sig därmed som högst obegripligt. Kritiken vid införandet
            av systemet i somras var även mycket omfattande.
          </p>
          <p xml:id="i-PrAhH9JRhG4igXDnaDT9La">
            Samtidig kan man fråga sig om böter vore ett effektivt medel
            mot nedskräpning av fimpar. Det borde vara ett enklare system
            om man lät rökarna själva betala för omhändertagandet av fimparna
            och införde ett ekonomiskt incitament för att rökarna själva tar
            hand om sitt skräp.
          </p>
          <p xml:id="i-KGajcVhXaHirGnNPb6FbL6">
            Ett enkelt och effektivt sätt att få bort fimparna från gator
            och torg vore att införa ett pantsystem för fimpar. Detta skulle
            i första hand uppmuntra rökarna att ta ansvar för sina fimpar
            och lämna tillbaka dem till framtida insamlingsstationer, men
            även andra personer skulle få ett incitament till att hålla våra
            gator och torg rena från fimpar. Ett sådant system skulle även
            höja priset på cigaretter, vilket skulle bidra till en ökad folkhälsa
            genom att färre får råd att röka.
          </p>
          <p xml:id="i-5AZHLk1X4eNnXuaTVVVdw3">
            Under det gångna året har denna debatt vidgats av Johan Tralau
            i en artikel i tidskriften Axess (nr 5/2012) där han lyfter fram
            de nederländska forskarna Kees Keizer, Siegwart Lindenberg och
            Linda Steg som i en artikel i tidskriften Science i december redovisar
            hur nedskräpning, oordning och normbrott får följder på andra
            områden än bara som nedskräpning. Denna undersökning samt några
            till som refereras i artikeln visar tydligt på hur nedskräpning
            påverkar medborgares vilja till laglydnad, tillit och omtanke
            om andra. Frågan om nedskräpning blir därmed en fråga som i slutändan
            handlar om förutsättningarna för ett välordnat och frihetligt
            samhälle.
          </p>
          <p xml:id="i-XbEVqWfZXHdWe7XAHuWQJG">
            Dessa frågor är i högsta grad levande och mycket aktuella, särskilt
            efter den debatt som uppstod när åklagaren exkluderade det mest
            frekventa nedskräpningsobjektet i vår näromgivning, cigarettfimpar,
            från den nya nedskräpningslagens bötessystem. Vi vet också att
            en tyvärr oftast återkommande egenskap hos bostadsområden där
            tilliten till samhället och medmänniskorna samt valdeltagandet
            är lågt är att dessa områden upplevs som skräpiga. Frågan om nedskräpning
            har en demokratisk aspekt som inte får underskattas, inte heller
            när de består av små fysiska ting som fimpar. Nu behövs ett initiativ
            från lagstiftaren, det vill säga riksdagen, för att frågan tas
            på allvar och regeringen utreder frågan.
          </p>
          <p xml:id="i-Jkmyf2hNEVBz2t8JihmZhy">
            Resultatet skulle bli renare och mera välstädade gator och torg
            i våra samhällen samt friskare människor. I förlängningen skulle
            det också leda till ett mer demokratiskt och tillitsfullt samhälle.
            Vem vill inte ha det?!
          </p>
        </div>
        <div type="motSignatures">
          <list>
            <item xml:id="i-4m5FxwLvtexXBVWnvNApG2">
              Mats Pertoft (MP)
            </item>
            <item xml:id="i-LNZL7XbyufiCQKGfabEfQE">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
