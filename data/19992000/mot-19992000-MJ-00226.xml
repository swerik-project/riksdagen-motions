<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0226/mot_199900_MJ_0226-0001.pdf"/>
      <div type="motHeader" xml:id="i-7f4ajdmSfxk7foD2Rd87SP">
        <div type="motTitle" xml:id="i-Y7ChQNbPj5yPXDJNFm85hQ"/>
        <div type="motSubmissionInfo" xml:id="i-XYipRm2LqcBhBUTWXeR94t"/>
      </div>
      <div type="motBody" xml:id="i-WBvybWKddjc1iJ7pmncECs">
        <div xml:id="i-K5KYAXM3XGsbRGGjT3xHug">
          <p xml:id="i-3FrHaFHcWbjwm47ccLbRMB">
            1999/2000 mnr: MJ226 pnr: m600
          </p>
          <p xml:id="i-UGfFTpjmk8c2HRQ9xQyhB8">
            Motion till riksdagen 1999/2000:MJ226
          </p>
          <p xml:id="i-HyqGg6tngUpiYx2XeXr9mZ">
            av Ingvar Eriksson och Roy Hansson (m)
          </p>
          <p xml:id="i-M3kVEqAu8SVxfRnJKdpppk">
            Miljö- och växtskyddsfrågor inom trädgårdsodlingen
          </p>
          <p xml:id="i-LNp6ZZSxMUQybACKoqvomT">
            Konsumenten skall kunna känna sig trygg vid användningen av svenska
            trädgårdsprodukter. Inom den svenska yrkesmässiga trädgårdsodlingen
            har antagits en miljöpolicy med utgångspunkt i kretsloppsprincipen.
            Viktiga prioriteringar för att uppnå målen om ett minskat behov
            av kemiska växtskyddsinsatser är bl.a. ett förebyggande hygieniskt
            arbete, val av odlingsresistenta sorter och friskt utgångsmaterial
            samt ett ökat utnyttjande av biologiska bekämpnings- metoder.
            För att föra ut dessa miljöambitioner i de enskilda företagen
            pågår en omfattande program- och utbildningsverksamhet. Viktiga
            inslag i denna är anslutningen till näringens miljöhusesynsprogram,
            certifieringen av IP- företag (Integrerad Produktion) samt anslutningen
            till och medverkan i näringens egen miljödatabas vars syfte är
            att stimulera företagen till minskad resursförbrukning. Det senare
            innebär också att göra egna mätningar kontinuerligt av företagets
            miljöpåverkande faktorer och ställa detta i relation till ett
            jämförelsematerial från andra företag. Program- och utbildnings-
            verksamheten ger stimulans och incitament till förbättringar.
            Biologisk liksom integrerad bekämpning (IP) är redan i dag prioriterade
            bekämpningsmetoder inom trädgårdsnäringen. Alltfler biologiska
            bekämp- ningsmedel inregistreras vilket ökar förutsättningarna
            för utövandet av ett mera miljövänligt växtskydd. För att lyckas
            med den biologiska bekämp- ningen krävs emellertid att skadegörarangreppet
            inte är för kraftigt. Man kan alltså i vissa fall tvingas sätta
            in kemiska preparat för att få ned antalet skadegörare på en rimlig
            nivå för att sedan återgå till det biologiska bekämpningsprogrammet.
            Det är då viktigt att ha tillgång till kemiska preparat som kan
            användas i kombination med biologisk bekämpning dvs. preparaten
            skall vara skonsamma mot nyttodjuren. Tillgången till sådana selektiva
            och effektiva preparat är emellertid högst begränsad i Sverige
            på grund av vårt lands restriktiva hållning till nyregistreringar
            av kemiska bekämpningsmedel under senare år samtidigt som äldre
            preparat har förbjudits eller dragits tillbaka. Detta förhållande
            har också konstaterats i Statens Jordbruksverks och Kemikalieinspektionens
            rapport (1996:2) ”Förslag till handlingsprogram för att minska
            hälso- och miljöriskerna vid användning av bekämpningsmedel till
            år 2001”. I rapporten föreslogs att en speciell utredning bör
            göras om problemen med tillgången till bekämpnings- medel inom
            den svenska trädgårdsnäringen. Det finns anledning att känna stor
            oro över nuvarande situation. Stora värden står på spel i odlingarna,
            och
          </p>
          <pb facs="riksdagen-motions-pdf/data/199900/mot_199900_MJ_0226/mot_199900_MJ_0226-0002.pdf"/>
          <p xml:id="i-MeUtSG8RGFVrJzF29nYQTe">
            i många fall drabbas den enskilde odlaren hårt om inte bekämpningen
            av Mot. 1999/2000 skadegörare kan ske effektivt. MJ226 Tillgången
            på kemiska växtskyddsmedel varierar kraftigt från land till land
            dels beroende på olika värdering av risk/nytta-förhållandet för
            olika medel, dels på olika förutsättningar att marknadsmässigt
            tillhandahålla medel. Harmoniseringen av växtskyddsfrågorna inom
            EU är starkt försenad, och det torde röra sig om en tidsperiod
            av ca 10 år innan harmoniseringen fullt ut är genomförd och odlarna
            inom de olika EU-länderna kommer att kunna arbeta under jämförbara
            växtskyddsbetingelser. Den av Jordbruksverket och Kemikalieinspektionen
            föreslagna utredning- en och utvärderingen av trädgårdsnäringens
            bekämpningsmedelssituation har nu börjat arbeta. Jordbruksverket
            leder utredningen i samarbete med träd- gårdsnäringen som själv
            tvingats satsa för att få till stånd denna viktiga utredning.
            Utredningen ska se över den växtskyddsproblematik som före- ligger
            nu och fram till harmoniseringen. När utredningen väl lägger sitt
            förslag, 31maj 2000, är det viktigt att resultaten snabbt följs
            upp genom beslut som skapar bra och rättvisa förutsättningar för
            svensk trädgårdsnäring. Inom ramen för Sveriges nationella miljöstödsprogram
            infördes från 1998 ett nytt stimulansstöd, det s.k. REKO-stödet.
            Stödet avser att stimulera miljöåtgärder i det konventionella
            jordbruket och trädgårdsbruket. Stödet utgår för företag inom
            båda produktionsgrenarna med likvärdiga arealbelopp. Upp till
            en företagsareal på 50 ha utgör stödet 225 kr/ha och mellan 50
            och 200 ha 100 kr/ha. För arealer därutöver utgår inget stöd.
            Stöd till växthus- odling utgår inte. Villkoren för REKO-stödet
            förutsätter definierade miljöåtaganden från företagens sida. Dessutom
            förutsätter stödet ett betydande administrativt åtagande i dessa.
            Det säger sig självt att stödet med den beloppsmässiga utformning
            och profil det har inte innebär ett tillräckligt starkt incitament
            till miljöaktivitet i mindre företag. Trädgårdsnäringens företag
            har en väsentligt lägre genomsnittlig areal än jordbruksföretag
            medan administrativa omkostnader för stödet liksom övriga stödvillkor
            i stort är desamma som i större företag. Trädgårdsföretagen har
            också en större kulturbredd och en intensivare produktionsform
            med högre omsättningstal per arealenhet än jordbruket vilket borde
            föranleda en mer differentierad beloppsprofil för stödet. Den
            svaga uppslutning som REKO-stödet fått från trädgårdsnäringens
            sida under 1998/99 bör ses mot den här redovisade bakgrunden.
            Mot bakgrund av de stora satsningar som från trädgårdsnäringens
            sida centralt sker idag och som ovan redogjorts för skulle ett
            bättre och generösare utformat REKO-stöd kunna bli ett effektivt
            stimulansinstrument för att dessa satsningar skall kunna ge snabba
            miljöresultat för samhället. REKO-stödet bör dessutom kompletteras
            med bidrag till växthusodling.
          </p>
          <p xml:id="i-98epGW5TTHNGF5XfQJypo2">
            Hemställan
          </p>
          <p xml:id="i-ABede6PZs5d6PbkTVoRXyU">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            växtskyddsfrågor inom trädgårdsnäringen,
          </p>
          <pb facs="riksdagen-motions-pdf/data/199900/mot_199900_MJ_0226/mot_199900_MJ_0226-0003.pdf"/>
          <p xml:id="i-4Jcm8XxyFptQdKmyaycu9c">
            2. att riksdagen som sin mening ger regeringen till känna vad
            i Mot. 1999/2000 motionen anförts om ett utbyggt REKO-stöd till
            trädgårdsodling. MJ226
          </p>
          <p xml:id="i-LwHvfQhJNsWtK8q1DXoWSb">
            Stockholm den 4 oktober 1999
          </p>
          <p xml:id="i-ADkwEtaX15c8wDNkpLED7E">
            Ingvar Eriksson (m) Roy Hansson (m)
          </p>
        </div>
      </div>
    </body>
  </text>
</TEI>
