<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01620">
  <teiHeader>
    <fileDesc>
      <titleStmt>
        <title>om den ekonomiska politiken</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den ekonomiska politiken</title>
          <idno type="rdwebb">G2021620</idno>
          <rs type="number">1620</rs>
          <ref type="dokument_url_text">http://data.riksdagen.se/dokument/G2021620/text</ref>
          <ref type="dokument_url_html">http://data.riksdagen.se/dokument/G2021620</ref>
          <ref type="dokumentstatus_url_xml">http://data.riksdagen.se/dokumentstatus/G2021620</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9RTTSXw3VnFKV87Yic33Mo" type="signed"/>
        <correspContext corresp="i-9RTTSXw3VnFKV87Yic33Mo">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1620/mot_197879__1620-001.pdf"/>
      <fw xml:id="i-WPmoAdAeZMvbd1uqD8ynqC">
        Motion 1978/79:1620
      </fw>
      <div xml:id="i-C3WFGqdCunXPqJkqmLfhyK" type="motHeader">
        <div xml:id="i-MShkJWWab2oosyrH9tvZRw" type="motTitle"/>
        <div xml:id="i-8B39nogimmJ4G2GwaVm6fq" type="motSubmissionInfo"/>
      </div>
      <div xml:id="i-Sr75KDfNNmgBkHGqbgvxeF" type="motBody">
        <div xml:id="i-ABLT8G6mQziC8qzD8aEf2N">
          <p xml:id="i-8VrP6ToASev4tieUq2Kzwu">
            av Lars Werner m. fl. om den ekonomiska politiken
          </p>
          <p xml:id="i-S3fUWZv4jWVqKKDqz9QLjY">
            1970-talet har varit det årtionde då illusionerna om en krisfri
            kapitalism ånyo smulats sönder av verkligheten. Redan under 1960-talet
            hade det funnits många tecken som pekade mot de kristendenser
            som började blomma under 1970-talet. Men likväl tog de kapitalismens
            försvarare med överrask- ning. Deras teoretiker hade ju bevisat
            att större störningar i den kapitalistiska ekonomin tillhörde
            en svunnen tid, och deras politiker och massmedier hade myntat
            välformulerade slagord om full-sysselsättningssamhällen, trygghet,
            välfärd och nya djärva mål. Därför stod den borgerliga teorins
            uttolkare som frågetecken, och politi- kerna fick känna att den
            traditionella politiken inte räckte till: mildrade den en yttring
            av krisen, så förvärrade den en annan. Krisen har inte -åtminstone
            inte ännu — haft samma dramatiska förlopp som den under 1930-talet.
            Den har ett mera utdraget förlopp. Den tycks vara på en gång mindre
            dramatisk och djupare än 30-talskrisen. Den avslöjar motsättningar
            som den mest utvecklade kapitalismen skapar och inte har medel
            att lösa utan att dessa griper in i kapitalismens natur. Detta
            återspeglar sig också på det teoretiska planet. Medan 30-talskrisen
            åtföljdes av en fördjupning av det borgerliga ekonomiska tänkandet
            har 70- talskrisen, som drabbat en bättre organiserad kapitalism,
            skapat viss förvir- ring bland borgerlighetens teoretiker. Det
            har uppstått ett vakuum i vilket reaktionära ideologer som Paul
            A. Samuelson, Hayek, Milton Friedman och Herbert A. Simon kunnat
            göra sig breda och fått ett praktiskt inflytande över de kapitalistiska
            staternas ekonomiska politik. Och i deras kölvatten försöker den
            svenska borgerlighetens egna akademiska eftersägare blanda bort
            korten om krisens verkliga karaktär och orsaker, allt för att
            ge de borgerliga politikerna och storkapitalet en rationell grund
            att vältra över ansvaret för krisen på de arbetande och låta dem
            få ta huvuddelen av dess sviter. 1970-talet har för de utvecklade
            kapitalistiska staterna inneburit att massarbetslösheten åter
            blivit verklighet. Vissa år har omkring 17 miljoner personer uppgivits
            som arbetslösa i de utvecklade kapitaliststaterna —en siffra som
            i verkligheten torde vara ännu värre då den redovisade arbetslösheten,
            inte bara i Sverige, underskattar det verkliga förhållandet. Härtill
            måste man också lägga den massarbetslöshet som det internationella
            storkapitalets utbredning i de s. k. u-länderna medfört, detta
            om man vill ge en rättvisande bild av den internationella kapitalismen.
            Samtidigt med denna svåra arbetslöshet har inflationen ökat kraftigt
            under 1970-talet jämfört med tidigare årtionden. Konsumentprisernas
            utveckling i
          </p>
          <pb facs="riksdagen-motions-pdf/data/197879/mot_197879__1620/mot_197879__1620-002.pdf"/>
          <fw xml:id="i-2zYNpuiy5Zj96pxaF1fUuE">
            Mot. 1978/79:1620 /
          </fw>
          <p xml:id="i-83mc6vR6RgQDMBC5SeNEVa">
            fem av de kapitalistiska stormakterna: USA, Västtyskland, Frankrike,
            Storbritannien och Italien visar detta. Under sextiotalet hade
            dessa stater en sammanlagd inflationstakt på något över 3 96.
            Under femårsperioden 1974-1978 hade de sammantaget och i årsgenomsnitt
            en inflationstakt på 11,3 26. Det har hävdats att inflationen
            i den kapitalistiska världen orsakats av eller allvarligt påskyndats
            av den s.k. oljekrisen 1973/74. Den jugoslaviske ekonomen Rikard
            Stajner anför i sin bok Krisen att effekten av oljeprishöj- ningarna
            överskattats. För det första påpekar han att inflationen började
            att öka före oljekrisen. Men dessutom visar exempelvis uppgifter
            från EEC att ”oljeprisökningarna bidrog med 2 procent till de
            allmänna prisökningarna i Västeuropa”. Enligt OECD:s statistik
            hade prisökningarna på alla råvaror inkl. oljan (energirå varan
            kan ju inte ses isolerat) en ”1,65-procentig effekt på inflationstakten
            1973, som på den tiden låg avsevärt över 10 procent. 1974 var
            dess andel ca 3,5 procent på en inflation på 15 procent.” Dessa
            OECD-siffror avsåg utvecklingen i de sex största medlemsländerna
            inkl. USA och Japan. Även om inflationstakten mattats något internationellt
            sett under de senaste åren är den fortfarande genomsnittligt dubbelt
            så hög som på 1960- talet. Massarbetslösheten och inflationen
            är de för folkflertalet mest kännbara effekterna av krisen. Båda
            företeelserna drabbar hårt de arbetandes levnads- standard och
            har fått svåra sociala konsekvenser. Även om i vissa kapitalis-
            tiska stater de arbetslösa ekonomiskt någorlunda kunnat hållas
            under armarna har den ökade arbetslösheten, den hotade och vissa
            år sänkta materiella levnadsstandarden även för dem som har arbete
            och det hårdare tempot och prestationsjakten i arbetslivet lett
            till en brutal utslagning som underblåsts av den starkt kommersialiserade
            och förflackade kultur, livs- åskådning och livsstil som skapas,
            exploateras och exporteras av stora kapitalintressen — vilka ofta
            har sitt säte i de mäktigaste imperialistiska staterna. Trots
            den höga arbetslösheten har de utvecklade kapitaliststaterna i
            genomsnitt ändå kunnat hävda en ekonomisk tillväxt. Denna tillväxt
            har dock haft en tendens att avta. Detta faktum kan dock inte
            tolkas så att det skulle upphäva djupet och allvaret i den kapitalistiska
            ekonomins svårighe- ter. Det understryker i stället det motsägelsefyllda
            i den nuvarande krisen. Den har påskyndat en kraftig ökning av
            statens roll i de kapitalistiska ekonomierna, vilket i många länder
            avtecknat sig i statistiken som ökning av BNP. Krisen har heller
            inte slagit jämnt eller samtidigt mellan olika produktionsgrenar.
            Den måste också ses i samband med en ökning av automationen, där
            arbetare ersätts med maskiner, där mängden kapital ökar men där
            profiten i förhållande till den totala kapitalinsatsen minskar.
            Bara de mest aningslösa eller kapitalismens ivrigaste försvarsadvokater
            vill förringa krisens allvarliga karaktär. Flera av den borgerliga
            ekonomiteorins
          </p>
          <pb facs="riksdagen-motions-pdf/data/197879/mot_197879__1620/mot_197879__1620-003.pdf"/>
          <fw xml:id="i-B6VK12MCxgVGr6sEHKRJEZ">
            Mot. 1978/79:1620 8
          </fw>
          <p xml:id="i-MJwjGf2LyH7yhEu78vtEXx">
            mera seriösa forskare är allvarligt bekymrade över kapitalismens
            nuvarande utvecklingsförlopp och närmaste framtid.
          </p>
          <p xml:id="i-GFiAM5VkvjajJoRBh8SGa3">
            Kapitalismens kriser
          </p>
          <p xml:id="i-AQ75CWR4hvX565xuXVW3Pz">
            Grundorsaken till kapitalismens kriser står att finna i själva
            systemets karaktär. Marx skrev: ”Det verkliga hindret för den
            kapitalistiska produk- tionen är kapitalet självt. Detta: att
            kapitalet och dess självförmering framstår som produktionens utgångspunkt
            och slutpunkt, dess motiv och ändamål; att produktionen bara är
            produktion för kapitalet och inte tvärtom, att produk- tionsmedlen
            bara är medel för en ständigt vidgad utformning av livspro- cessen
            för producenternas samhälle.” Man måste dock akta sig för att
            mekaniskt tro att kriser får kapitalismen att självdö. De är ett
            utlopp för de motstridiga krafterna i det kapitalistiska systemet
            och utgör, som Marx skrev, alltid ”bara tillfälliga våldsamma
            lösningar av de existerande motsägelserna, våldsamma eruptioner
            som för ett ögonblick återställer den störda jämvik- ten”. Kriserna
            medför å ena sidan att kapital slås ut, inaktiveras eller förstörs,
            men å den andra att annat kapital stärks och tillfälligt får ett
            ökat utrymme som det sedan i sin egen profitjakt beskär. Kapitalet
            kan bara få profit genom att direkt eller indirekt utsuga arbetskraft.
            Systemet är en ständig strid mellan kapital och lönarbete, mellan
            lön och profit, men också mellan kapitalisterna själva. Kapitalisterna
            försöker för att öka sina profiter hålla tillbaka de arbetandes
            löner. De försöker också se till att deras produktion utvidgas
            så mycket som möjligt. Men produktionens utvidgning kräver att
            den går att sälja. Eftersom den kapitalistiska profitjakten samtidigt
            innebär en strävan att omättligt öka produktionen och med alla
            medel —t. ex. att ersätta arbetare med maskiner — hålla nere de
            arbetandes lönesumma, går förr eller senare produktionen inte
            att avyttra till de priser och profiter kapitalisterna vill ha.
            Kapitalisterna har låtit sitt kapital växa i alltför hög takt;
            de kan inte förutse sina konkurrenters planer på grund av produktionens
            uppspaltning, på grund av att produktionens olika delar — företagen
            — drivs för egen vinning trots att hänsyn till helheten skulle
            kräva samordning. Resultatet blir motsatt kapitalisternas avsikter.
            De skapar nya produktionsmedel för att öka sina profiter, men
            får uppleva att profiten i förhållande till det satsade kapitalet
            tenderar att minska. Och när tendensen till minskad profitkvot
            kommer till uttryck, minskar kapitalägarna sina investeringar
            och en kris tar sin början. Den kapitalistiska ekonomin utvecklas
            i vågrörelser. Dess historia har inrymt dels kortare vågor, det
            som vanligen kallas konjunktursvängningar. Men dels kan man urskilja
            också längre vågrörelser. Sett ur vissa perspektiv, som t. ex.
            arbetslöshetens ökning, avtagande produktionstillväxt, dämpad
            investeringstakt osv. är kapitalismen nu på väg ner i en sådan
            längre vågdal.
          </p>
          <pb facs="riksdagen-motions-pdf/data/197879/mot_197879__1620/mot_197879__1620-004.pdf"/>
          <fw xml:id="i-7GFgqP8pJx5oiE94YDCxVu">
            Mot. 1978/79:1620 9
          </fw>
          <p xml:id="i-DuzAxprWUvFFUDNDeqGRx4">
            I och med att de gamla nationalstaterna har blivit för trånga
            för kapitalet har kapitalismen fått en internationell karaktär
            som intet tidigare samhällssystem i historien. Denna internationella
            karaktär hos kapitalismen har fått nya dimensioner i efterkrigstidens
            utveckling. Den internationella arbetsdel- ningen har fördjupats
            men genomgår också i den nuvarande krisen viktiga förskjutningar.
            De stora s. k. multinationella företagen har under de senaste
            åren brett ut sig och växt i en sådan omfattning att de kan ställa
            sig över enskilda nationalstater. Detta ger dem stora möjligheter
            att spela ut olika stater mot varandra och försvårar de arbetandes
            kamp för sina intressen. Denna nya internationella dimension i
            det kapitalistiska systemet gör att kristendenserna uppträder
            i hela den kapitalistiska världen. Den gör att problem i vissa
            länder eller områden, inom vissa internationella branscher eller
            företag fortplantar sig till andra länder, områden osv. och ger
            krisen en allmän karaktär. Men inom ramen för denna allmänna kris
            finns tydligen variationer och motsägelsefyllda förlopp. Olika
            kapital utvecklas olika, och så förhåller det sig med olika länders
            ekonomier. De utvecklade imperialistiska staterna fortsätter att
            berika sig på de ekonomiskt underordnade och utplundrade ländernas
            bekostnad, samti- digt som dock de oljeproducerande ländernas
            ekonomier kan göra vissa framsteg — vilka dock långtifrån kommer
            de breda folklagren till del. Vissa reaktionära u-länder spelar
            ut sin låga levnadsstandard, de arbetandes rättslöshet och en
            hög arbetslöshet för att locka till sig industriell verksamhet.
            Och det internationella kapitalet tackar och tar emot billig och
            rättighetslös arbetskraft till s. k. arbetsintensiv produktion.
            Detta ger inte bara mer profiter, det blir också ett antifackligt
            kampmedel som borgerligheten använder i alla imperialistiska stater
            för att hålla tillbaka de arbetandes levnadsnivå. Denna process
            försvagar inte de stora kapitalen, men väl vissa kapitalis- tiska
            staters nationella ekonomier och arbetarklassens läge. Den är
            också motsägelsefylld för de stora koncernerna. Den ökar deras
            profit, den kan i någon mån öka deras marknader i de u-länder
            som de på detta sätt ger en snedvriden, obalanserad, exportberoende,
            det internationella storkapitalet underordnad kvasiindustrialisering.
            Men samtidigt pressar de arbetarklassen på andra håll bl. a. genom
            ökad arbetslöshet i de industrialiserade kapitalis- tiska staterna.
            På det viset gynnar de imperialistiska företagens satsningar på
            produktion i flera länder deras profitkvot på ett dubbelt sätt,
            men gör också tendenser till överackumulation och relativ överproduktion
            till internatio- nella företeelser. Med kapitalismens utveckling
            har hela det ekonomiska kretsloppet alltmer uppspaltats. Finans-
            och handelskapitalet har utmönstrat sig som särskilda delar. Att
            särskilt kapital sköter handeln innebär på sätt och vis en omväg
            för varan i varucirkulationen, det innebär att åtskiljandet mellan
            produktion och försäljning tilltar. Kapitalister måste få sälja
            sina varor för att de skall omvandlas till profiter. Men därför
            att de producerande kapitalisterna lyckas
          </p>
          <pb facs="riksdagen-motions-pdf/data/197879/mot_197879__1620/mot_197879__1620-005.pdf"/>
          <fw xml:id="i-KKtagwsHCe8keGgNS9QfPb">
            Mot. 1978/79:1620 10
          </fw>
          <p xml:id="i-Uv8NB6ipAjnL9rTAUYxi1z">
            sälja varor till handelskapitalet kan kretsloppet där brytas
            under längre tid, vilket allmänt ökar svåröverskådligheten i den
            på privata företag baserade ekonomin. Om åtskillnaden mellan försäljning
            och köp är en betingelse för kriser, vilket Marx påpekade, så
            innebär den nuvarande uppspaltningen av handelskapitalet ökade
            svårigheter för det som finns kvar av marknadssig- naler att nå
            produktionen. Finanskapitalets maktpolitiska betydelse inom den
            moderna kapitalis- mens produktionssystem behöver vi bara här
            erinra om; den är välbekant. Men med det särskilda finanskapitalet
            och finansinstituten har också kreditgivningen kommit att spela
            en allt större roll i de kapitalistiska ekonomierna. Det går igen
            på alla nivåer: från tillväxt i de kapitalistiska staternas statsskulder,
            till minskat ”eget” kapital i företagen till konsumtion på avbetalning.
            Totalt sett skärper denna under de senaste årtiondena starkt växande
            kreditgivning inflationen och obalansen i de kapitalistiska ekonomi-
            erna, en obalans som dock varit stor nog kreditgivningen förutan.
            Med urskiljandet av finanskapital som en särskild gren följer
            uppkomsten av spekulation i värdepapper, valutor osv. som komplement
            till spekulation i fasta egendomar. När förhållandena inom varucirkulationen
            blir osäkra, när stora prisrubbningar sker och det internationella
            valutasystemet stundtals blir nästan kaotiskt osäkert drar sig
            kapitalet från varuproduktionen och till spekulationen. Stajner
            skriver: ”När instabiliteten inte längre kan hejdas börjar kapitalet
            alltmera att se sig om efter möjligheter att maximera sina intäkter
            utanför produktionens område. Därför motsätter det sig inte instabiliteten
            utan underblåser denna istället.” Spekulationsvågorna sköljer
            över område efter område där utsikter finns till stora profiter;
            det har under 1970-talet gällt spekulation i socker, guld, markpriser,
            valutor. Stajner pekar på en viktig förändring: Spekulationen
            har i hög grad monopoliserats till storkapitalet och har, till
            skillnad från förr, då den huvudsakligen ägde rum inom länder,
            blivit internationaliserad. Nu bildas stora kapital uteslutande
            eller i huvudsak för spekulationssyfte. Detta är ett av de viktiga
            tecknen på degenerationen i det kapitalistiska världssystemet.
            Här har pekats på några drag i den internationella kapitalistiska
            utveck- lingen: massarbetslösheten, inflationen, de stora internationella
            trusternas växande betydelse, den delvisa förändringen av den
            internationella arbets- delningen helt på de s. k. multijättarnas
            villkor, den ökande spekulationen. Motsägelserna och motsättningarna
            i kapitalismen skärps. Men de har inte — åtminstone inte än —
            rubbat kapitalets maktställning. De processer som pågår har en
            djupgående karaktär, de stör allvarligt det kapitalistiska systemet
            och avslöjar att det inte tryggar folkens försörjning och liv.
            Man kan inte säga att kapitalismen är oförmögen att lösa världens
            problem i dag. Det är inte dess avsikt. Och framför allt: De stora
            problemen i världen, massfattigdom och massarbetslöshet, det ohämmade
            resursslöseriet och miljövandaliseringen, mängden av förtryck
            och förnedring har sin grund i
          </p>
          <pb facs="riksdagen-motions-pdf/data/197879/mot_197879__1620/mot_197879__1620-006.pdf"/>
          <fw xml:id="i-SiRbnSyyeAZg8jumykBpJ8">
            Mot. 1978/79:1620 Hu
          </fw>
          <p xml:id="i-DxSTpuQZPpvs9LeSnFQAfQ">
            kapitalismen, rofferiets och utsugningens system. I detta perspektiv
            måste de olika kapitalistiska staternas politik sättas. Det är
            som ett svar på de växande motsägelserna som statsfunktionerna
            i den kapitalistiska världen vidgats och de olika statsapparaterna
            aktivt och med omfattande åtgärder griper in i själva det ekonomiska
            systemets funktionssätt för att skyla över dess följder och stötta
            upp de egna kapitalägarna. Men trots den väldiga omfattningen
            av statsingripanden i de kapitalistiska ekonomi- erna har man
            inte kunnat undvika kristendenserna och utvecklingen in i en —
            trots tillfälliga korta svängningar i olika riktningar — längre
            depressions- våg.
          </p>
          <p xml:id="i-G6DjS54d3CWXZFeJLaop5f">
            Regeringen och den ekonomiska politiken
          </p>
          <p xml:id="i-SzepPKpYeduhk3HCeuGi6f">
            Bl.a. de utvecklingsdrag som här berörts är viktiga beståndsdelar
            i den historiska situationen där den ekonomiska politiken i Sverige
            nu skall formas. Men regeringens dokument om den ekonomiska politiken
            präglas av en närmast rörande aningslöshet om allvaret i det ekonomiska
            läget i den kapitalistiska världen. Dess internationella ekonomiska
            översikt, som delvis har formen av ländergenomgång, begränsar
            sig på ett oriktigt sätt bara till ett fåtal utvecklade kapitalistiska
            stater. Socialistiska staters ekonomi och utvecklingen i u-länder
            berörs bara i samband med de rika kapitaliststaternas råvaru-
            (främst olje-) försörjning. Detta visar vad de svenska regeringarna
            menar med ”internationell utveckling”. Denna är i varje ekonomisk
            propositions ”internationella översikt” liktydigt med USA:s, Japans
            och de viktigaste eller närmaste staternas i Västeuropa utveckling.
            Inskränkningen till dessa stater kan man möjligen motivera med
            den ensidiga inriktningen på Sveriges ekonomiska förbindelser
            och hur Sverige i många avseenden svansar efter de stora kapitalistiska
            staterna i den ekonomiska politiken. Men när man behandlar utvecklingen
            i detta fåtal kapitaliststater gör man det som om de internationella
            monopolen inte existerade, som om det inte funnes spekulanter,
            som om det inte funnes urskiljbara egenskaper hos den moderna
            kapitalismen som på en gång skapar massarbetslöshet och inflation.
            I stället behandlas arbetslösheten som något som bara finns där,
            inflationen som om den nästan bara berodde på oljepriser och hela
            den ekonomiska problematiken för kapitalistvärlden som om den
            bara vore en fråga om förhållanden av tillfällig konjunkturell
            art. Denna aningslöshet om omvärlden är inte bara en teoretisk
            fråga. Den upprepar sig när det gäller det egna landet och ligger
            till grund för det regeringen bedriver under namnet ekonomisk
            politik. När aningslöshet och ytlighet övergår i politisk praktik
            skall man ha tumme med försynen för att det inte skall sluta illa.
            Regeringen påstår att konjunkturen under 1978 vände på ”ett avgörande
            sätt”. Att konjunkturen, det ekonomiska förloppet, började att
            peka i något gynnsammare riktning än under åren närmast innan
            torde väl rymma en viss
          </p>
          <pb facs="riksdagen-motions-pdf/data/197879/mot_197879__1620/mot_197879__1620-007.pdf"/>
          <fw xml:id="i-PDjj5xoB62QphBVREBkvHj">
            Mot. 1978/79:1620 12
          </fw>
          <p xml:id="i-BVHTGKs8sVGF7tqZ6hayby">
            sanning. Men vad är ”avgörande” med det? Kommer vi nu att vara
            befriade från lågkonjunkturer? Har kapitalismens inre motsägelser
            och motsättningar plötsligt hävts? Har det 1978 inträffat händelser
            för den svenska ekonomin som brutit den långsiktiga trenden mot
            en successivt djupnande lång vågdal? Inget av detta har hänt.
            Inte ens arbetslösheten har i verkligheten ännu minskat trots
            att företagen har ett något gynnsammare orderläge än förut. Den
            investeringsökning som regeringen kalkylerar med för den svenska
            industrin kommer inte på långt när att väga upp de senaste årens
            kraftiga investeringsminskningar. Regeringen övervärderar styrkan
            i omsväng- ningen. Folkpartiregeringen slår egentligen ett rekord
            i sin budget. De kristen- denser som kommit till uttryck under
            1970-talet har skapat problem för borgerlighetens ekonomer och
            politiker. De har inte kunnat finna en politik som kunnat lösa
            upp dessa tendenser, därför att en sådan inte står att finna inom
            det nuvarande samhällets ramar. De har inte velat förstå vad som
            krävs, men de har ändå tagit initiativ och försökt påverka utvecklingen,
            låt vara till folkflertalets nackdel. Men den svenska folkpartiregeringen
            varken förstår situationen eller tar några som helst egna initiativ
            på den ekonomiska politikens områden. Den fortsätter i huvudsak
            i den borgerliga trepartiregeringens hjulspår och skryter över
            politiken då ekonomiministern hette Bohman och industrimi- nistern
            Åsling. Regeringen förlitar sig i stället på att det skall bli
            en ”exportledd tillväxt” och för att få denna förtröstan på exportkapitalet
            att verka som politik påstår den att den genom att skapa ”förutsättningar
            för exportledd tillväxt” givit den ekonomiska politiken en ”i
            grunden offensiv inriktning”. I folkpartiets Sverige är det således
            offensiv politik att överlåta åt storfinansen inom exportindustrin
            att leda den ekonomiska utvecklingen! Regeringens passiva hållning
            gentemot ekonomins utveckling kommer till uttryck på många sätt
            i budgetpropositionen. Den uppmanar direkt kapita- listerna att
            så mycket som möjligt slå mynt av den sannolikt stundande högkonjunkturen:
            Företagen skall inte planera med sikte på att en ny nedgång kan
            komma. De bör i stället utnyttja tillfället ”att förnya och förändra
            svenskt näringsliv”. Men initiativet skall vara hos kapitalägarna.
            Om den industripolitik den borde ha skriver regeringen att det
            är viktigt att den ”får en sådan inriktning att en kapacitetsuppbyggnad
            av de expansiva delarna av det svenska näringslivet ej hindras”.
            Därmed överlåter regeringen passivt åt de kapitalistiska vinstförväntningarna
            att avgöra hur industrin skall se ut. En sådan linje kan f. ö.
            också innebära en ökad utslagning av mindre företag. Om industriinvesteringarna
            skriver regeringen: ”Man kan räkna med att industriinvesteringarna
            åter börjar öka under 1979.” Även när det gäller ekonomisk politik
            på litet längre sikt blottar regeringen sin initiativlöshet: ”En
            måttlig tillväxt i den svenska ekonomin kommer dock inte till
            stånd
          </p>
          <pb facs="riksdagen-motions-pdf/data/197879/mot_197879__1620/mot_197879__1620-008.pdf"/>
          <fw xml:id="i-4gae2uomaDwh7PJihJEqHx">
            Mot. 1978/79:1620 13
          </fw>
          <p xml:id="i-APfhH8mthcWRwFPGgvQ4oR">
            automatiskt. Hur det skall gå beror i avgörande grad på utformningen
            av den ekonomiska politiken i vid mening. Det är angeläget att
            vi får en bred och djupgående diskussion om medlen att nå balans.”
            Det är tur för Sveriges folk att konjunkturen nu tillfälligt förbättras,
            oavsett regeringspolitiken. Rege- ringen har inget lärt av kapitalismens
            kris, vare sig i internationell eller nationell skala. Utvecklingen
            i Sveriges ekonomi avviker inte i sina huvuddrag från kapitalismens
            utveckling internationellt, men Sverige har under 1970-talet snarast
            haft en sämre utveckling än genomsnittet i den kapitalistiska
            världen. Det gäller om såväl bruttonationalprodukten som industriproduktionen
            att tillväxttakten varit klart under OECD-genomsnittet. Inflationstakten,
            som under de första åren av årtiondet i Sverige höll sig något
            under OECD-snittet, har under flera år legat över. Kronan har
            devalverats. Sverige har upptagit stora lån utomlands. Samtidigt
            har koncentrationen av makt och kapital fortgått med oförminskad
            styrka. Den regionala obalansen har skärpts, och flyttlasspolitiken
            har åter börjat komma till heders. Viktiga delar av det svenska
            näringslivet har varit särskilt hårt drabbade. Några har t.o.
            m. nedrustats. Som regeringen framhåller i finansplanen: ”Sverige
            var det första land som lade fast ett program för att minska varvskapaciteten.”
            Under den borgerliga trepartiregeringens period sänktes levnadsstandarden
            för folkfler- talet. Den relativa tillbakagången under 1970-talet
            för den svenska ekonomin gentemot andra kapitalistiska stater
            är ett faktum som när det gäller den materiella levnadsnivån ändå
            inte får överdramatiseras. Sverige hade ett gott utgångsläge.
            Och den svenska samhällsmekanismen har visat sig hittills kunna
            klara att uppemot en halv miljon människor som vill men inte får
            komma in på den ordinarie arbetsmarknaden, står utanför denna.
            Men den relativa tillbakagången för Sverige är ändå illavarslande.
            Frågan är emellertid om den svenska kapitalismen är på relativ
            tillbakagång. Det är skillnad på Sverige och Sveriges kapitalister.
            Samtidigt med att den svenska ekonomin relativt tappat mark tillhör
            den svenska storfinansen de kapitalistgrupper som expanderar internationellt
            och ökar sin andel av de kapitalistiska i-ländernas bestånd av
            utgående direktin- vesteringar. Den svenska industrins sysselsättningsökning
            utomlands är större än minskningen av antalet industriarbetsplatser
            i Sverige.
          </p>
          <p xml:id="i-Sadk9WyrY7kHsqJ1wce3x6">
            Regeringens budgetförslag
          </p>
          <p xml:id="i-RVijXFeBKdzMpaEfGmn8h5">
            Det är i detta allvarliga läge för den svenska ekonomin som regeringen
            presenterar en närmast initiativlös budget. Den överlåter åt storfinansen
            att avgöra samhällsekonomins utveckling. Dess insatser i näringspolitiskt
            avseende går främst ut på att ge stöd åt bolagen, utan egentliga
            villor från samhällets sida. Regeringen skriver själv: ”Statens
            kapitaltillförsel till industrin över budgeten uppgår nu till
            betydande belopp som sammanlagt
          </p>
          <pb facs="riksdagen-motions-pdf/data/197879/mot_197879__1620/mot_197879__1620-009.pdf"/>
          <fw xml:id="i-DPgMKXV1SwLxZETHLZoXxR">
            Mot. 1978/79:1620 14
          </fw>
          <p xml:id="i-WgzZJY93YbcK81vEtpjMcH">
            överstiger hela ökningen i banksystemets utlåning till industrin.”
            Regeringen försöker alltså administrera statsapparaten men överlåter
            näringslivet, samhällets grundval, åt de ekonomiska maktgrupperna.
            Rege- ringen saknar en aktiv arbetsskapande politik, den fortsätter
            linjen att skyla över den egentliga arbetslösheten. Regeringens
            stora nummer om arbets- marknadsinstitut — som den framlagt i
            särskild proposition och som vi utförligt behandlar i anslutning
            därtill — visar med tydlighet dess handfal- Ilenhet inför problemen.
            Ingenting görs år orsakerna till utslagningen ur arbetslivet,
            en utslagning som blir alltmer brutal, inget görs för att minska
            denna utan förslaget syftar bara till att underlätta för utslagningens
            offer, vilket i och för sig är vällovligt men otillräckligt. Regeringen
            hyllar filosofin att vad den kallar ”offentlig” verksamhet skall
            stå tillbaka för den privata, dvs. för kapitalägarnas verksamhet.
            Den vill dämpa de ”offentliga” utgifterna för att ge utrymme åt
            ”det privata näringslivet”. Denna utgångspunkt är felaktig. Mycket
            av den offentliga verksamheten är inte bara nödvändig utan också
            betydligt samhällsnyttigare än delar av produktionen inom den
            privata industrin. Det stora budgetunderskott som vuxit fram under
            senare år innebär stora inflationsrisker om man ser det i samband
            med den kraftigt ökade penningmängden och den oerhörda ansvällningen
            av spekulation som ägt rum de senaste åren. Men ett stort budgetunderskott
            isolerat behöver inte innebära negativa samhällsekonomiska följder
            om det inte permanentas. Det hela beror på hur det används. Används
            det till arbetsskapande åtgärder och till socialt nödvändiga insatser
            till folkflertalets fromma höjer det aktivitets- nivån i samhällsekonomin
            och har därigenom en tendens att övervinna sig självt. Regeringens
            budgetunderskott har emellertid inte denna karaktär. Visser- ligen
            går det inte att visa vilka poster som är underskottet — det är
            ju inte öronmärkt som det brukar heta — men regeringens budgetunderskott
            är i mycket en passiv reflex av den samhällsekonomiska krisen.
            Det är fram- sprunget ur försöken att stimulera bolagens profiter
            och skyla över krisens verkningar och inte av aktiva arbetsskapande
            insatser som i ett längre perspektiv angriper krisens orsaker.
            Faran för att inflationen, som under 1978 minskade, men ändå var
            dubbelt så hög som under 1960-talet, på nytt skall ta ökad fart
            får inte underskat- tas.
          </p>
          <p xml:id="i-4tHrKKEyAETTDqp62qzkvG">
            VPK:s alternativ
          </p>
          <p xml:id="i-W6HY2djQW22JovV24HbZdA">
            Resultaten av kapitalismens kris och de borgerliga regeringarna
            förskräcker: industrinedläggningar, arbetslöshet, pris- och hyresstegringar,
            ekonomisk och geografisk koncentration, ökad makt för kapitalet,
            fortsatt och förvärrad utslagning, större klyftor i samhället.
            Skall dessa tendenser brytas krävs en ny politik, en radikal arbetarpolitik,
          </p>
          <pb facs="riksdagen-motions-pdf/data/197879/mot_197879__1620/mot_197879__1620-010.pdf"/>
          <fw xml:id="i-24uDQFuC2rmFebnFpMMSYE">
            Mot. 1978/79:1620
          </fw>
          <p xml:id="i-Kkaek3XBNeNVu56rwgJAtH">
            15
          </p>
          <p xml:id="i-VsT1EFYHhaM7Ufe2eiqRok">
            som syftar till att bana väg för en socialistisk samhällsomvandling.
            Storfi- nansens makt måste brytas, och folkflertalets positioner
            flyttas fram. Politiken måste utgå från denna grundsats om det
            skall gå att göra slut på arbetslösheten och säkra ett bättre
            liv för dem som arbetar. Följande krav är
          </p>
          <p xml:id="i-6gU54VpDTm8fdksGLo3nWG">
            oundgängliga:
          </p>
          <p xml:id="i-B1HizdHqwsi1WvBeyYHvXP">
            Under den närmaste treårsperioden
          </p>
          <p xml:id="i-AG5RtJtWvm5DKmdnLx6nSk">
            o 100 000 nya jobb på 12 månader, 300 000 nya jobb under perio-
            den. Oo Alla ungdomar garanteras arbete, praktik eller utbildning.
            O Samma rätt till utbildning, arbete och lön för kvinnor och män
            lagfästs. Oo Wallenbergsimperiet överförs i samhällets ägo under
            demokratisk kontroll.
          </p>
          <p xml:id="i-Xt63HADP1VLEKrt3MMZMMQ">
            O Till samhällsfond avsätts varje år fem miljarder kronor av
            vinster och stora förmögenheter. Oo Demokratiska fri- och rättigheter
            för lönarbetarna på arbetsplat- serna. O Rösträtt för invandrare
            även i riks- dagsval. Oo Avveckling av kärnkraften påbör- jas,
            satsning på varaktiga energi- källor. O Pris- och hyresstopp.
            Kamp mot monopolens grepp över priser och hyror. Oo Bort med moms
            på maten. Hård beskattning av kapital och profi- ter. o 300 000
            nya och sanerade bostä- der.
          </p>
          <p xml:id="i-4aKuWq9CG2Ue7C55z21crz">
            Oo 225 000 nya daghems- och fritids- hemsplatser. O Sju timmars
            arbetsdag för alla.
          </p>
          <p xml:id="i-GpDnGieB4puy2d5RPE6dvv">
            Under 1980-talet
          </p>
          <p xml:id="i-Cez4UauGSc7xX3udZjxgTo">
            Alternativ produktion, dvs. produk- tion styrd av samhällets
            och männi- skornas behov. Allas rätt till ett meningsfullt arbete
            säkras. Diskrimineringen av kvinnorna av- skaffas på alla områden.
          </p>
          <p xml:id="i-BGQKGm97QoSKuYGqd82sdW">
            Affärsbanker, försäkringsbolag och övriga kreditinstitut överförs
            i sam- hällets ägo under demokratisk kon- troll. Samhällsfonderna
            blir ägare av alla stiftelser och investmentbolag.
          </p>
          <p xml:id="i-RieQELWNuBLqunpuqYPReT">
            Löntagarmakt på arbetsplatserna och demokratisk kontroll över
            det ekonomiska livet. Diskrimineringen av invandrarna avskaffas
            på alla områden. Kärnkraften avvecklas helt till 1990. Varaktiga
            energikällor spelar huvud- rollen i energiförsörjningen. Planering
            av ekonomin med utökade fackliga rättigheter.
          </p>
          <p xml:id="i-CpjbWmxzN7BWy22WFjEjwH">
            Statskommunal progressiv enhets- skatt. Övergång till produktionsbe-
            skattning. En rymlig bostad med god standard och bra boendemiljö
            till överkomlig kostnad åt alla. En bra och gratis daghems- och
            fritidshemsplats åt alla barn. Sex timmars arbetsdag för alla.
          </p>
          <pb facs="riksdagen-motions-pdf/data/197879/mot_197879__1620/mot_197879__1620-011.pdf"/>
          <fw xml:id="i-7w2MAFYJnRfVULUzTwumUA">
            Mot. 1978/79:1620 16
          </fw>
          <p xml:id="i-9H8u5o2V8bvsZE9G9Tti78">
            O Neskärning av de militära utgif- Demokratiskt folkförsvar.
            Kamp för terna med 2 miljarder kronor per = internationell nedrustning
            och för- är. bud mot kärnvapen.
          </p>
          <p xml:id="i-AonzHKL8rr7Ab2HBGEJ1bU">
            En sådan politik förutsätter en allmän radikalisering och en
            förändring av maktförhållandena i samhället. Detta kan bara uppnås
            om masskampen utvecklas. Radikalismen utvecklas i den konkreta
            kampen för rätt till arbete, för hyresstopp och prisstopp, för
            kvinnornas och ungdomens krav, för avveckling av kärnkraften,
            för fred, avspänning och militär nedrustning. Rörelsen är det
            som avgör. Blir den tillräckligt stark kommer den till uttryck
            också i val och regeringsbildning. En rad av de krav som den nya
            politiken måste innehålla ställer krav på statsbudgeten. Men de
            merutgifter som de innebär måste självfallet ses i förhållande
            till nödvändigheten av och ändamålet med utgifterna. Den mest
            kostnadskrävande delen i den nya politiken är programmet för skapande
            av 100 000 nya arbetstillfällen under ett år - ett program som
            vi mera utförligt för fram i en annan motion till detta riksmöte.
            Men detta program är på sikt inte en ”kostnad” , och skillnaden
            mellan dess brutto- och nettokostnad är mycket stor. Alternativet
            är att 100 000 personer är arbetslösa eller sätts i någon form
            av arbetsmarknadsutbildning, och även detta kostar samhället stora
            pengar. Dessutom skulle de personer som får arbete genom programmet
            bidra till ekonomins utveckling genom samhälleligt nyttiga och
            produktiva insatser som ger upphov till inkomster och bidrar till
            ett bättre liv för många. De kortsiktiga statsutgifterna för ett
            sådant program kan beräknas till 7-9 miljarder kronor, vilket
            skall vägas mot de belopp på minst en miljard kronor i månaden
            som kommer det privata näringslivet till del i statliga bidrag.
            Men vi förordar inte heller bara utgiftsökningar. I de skattepolitiska
            motioner vpk lagt till årets riksdag föreslås skärpningar av skatten
            på stora förmögenheter, arv och gåvor, tak för ränteavdragen,
            slopad indexreglering av skatteskalan, skärpta åtgärder mot skatteflykt
            och skattefusk. Därutöver är en 10-procentig höjning av den statliga
            bolagsvinstbeskattningen befogad. Dessutom bör en allmän arbetsgivaravgift
            återinföras. Denna skall beräknas i förhållande till företagens
            omsättning och tills vidare utgå med en procent av företagens
            bruttointäkter av rörelse, vilket ger statskassan en inkomstför-
            stärkning på ca 6 miljarder kronor. Undantagna från denna arbetsgivaravgift
            skall staten, landstingen och kommunerna vara. I partimotioner
            till årets riksmöte föreslår vänsterpartiet kommunisterna en politik
            byggd på konkreta åtgärder för kampen mot arbetslösheten och för
            allas rätt till arbete, mot inflation och prisstegring och för
            allas rätt till ett bra liv, för demokrati på arbetsplatserna
            och i samhället, för jämställdhet mellan kvinnor och män, för
            ungdomens och barnens rättigheter, för fred och internationell
            solidaritet. De viktigaste förslagen med återverkan på den
          </p>
          <pb facs="riksdagen-motions-pdf/data/197879/mot_197879__1620/mot_197879__1620-012.pdf"/>
          <fw xml:id="i-TGPVQwJDo5uDWzTj6TqTMZ">
            Mot. 1978/79:1620 17
          </fw>
          <p xml:id="i-MUWBWHXZEaFjCf2PAeqgXu">
            ekonomiska politiken och budgetutfallet kan sammanfattas sålunda:
            1. Skärpt restriktivitet mot kapitalexport och stopp för industriutflytt-
            ning. 2. Kraftfulla åtgärder för att bekämpa arbetslösheten och
            skapa fler arbeten bl. a. genom ett program för 100 000 nya arbetstillfällen
            under de närmaste 12 månaderna: 75 000 nya och 25 000 sanerade
            lägenheter, 75 000 barnstuge- och fritidshemsplatser, mera personal
            i daghemmen, sjukvården och äldre- omsorgen, åtgärder för förbättrad
            kollektivtrafik, sysselsättningsgarantier vid varven, gruv- och
            stålbranschen och textilbranschen, bidrag till kommuner och landsting
            för ungdomsarbeten osv. genom ett program för nya statliga industrier
            med syfte att höja den allmänna förädlingsgraden i industripro-
            duktionen och främja alternativ produktion m. m. 3. Beslutsam
            kamp mot inflationen genom prisstopp på alla dagligvaror, slopande
            av moms på maten, hyresstopp och lågräntepolitik. 4. Förbättrad
            social omsorg, kamp för de eftersatta gruppernas krav: utbyggnad
            av daghemmen och höjning av barnbidragen till 25 96 av basbeloppet
            dvs. f. n. 3 150 kr., höjning av grundpensionerna med 504 kr.
            för ensamstående och 882 kr. för ett pensionärspar plus standardsäkring
            och en långsiktig plan för pensionsförbättringar, säkrande av
            allas rätt till arbete oberoende av handikapp, ett effektivt åtgärdsprogram
            mot utslagningen. 5. Omedelbar nedskärning av kostnaderna för
            den militära verksamheten med minst 2 miljarder kronor. 6. Ökad
            satsning på viktiga avsnitt av kulturverksamheten: ökade anslag
            till radio och TV, till de fria grupperna och centrumbildningarna,
            till förbättringar av musik- och filmutbudet m. m. 7. Skärpt kapitalbeskattning
            — på stora förmögenheter, arv och gåvor, realisationsvinster,
            ändring i avdragssystemet med bl. a. tak för ränteavdra- gen,
            slopande av indexregleringen av skatteskalan, skärpta åtgärder
            mot skatteflykt och skattefusk, höjning av bolagsskatten med 10
            96 , återinförande av en allmän arbetsgivaravgift, med undantag
            för kommuner och landsting, och nu beräknad i förhållande till
            företagens omsättning.
          </p>
          <p xml:id="i-RTvSS8W5FJFfXzBrSFiPbY">
            Hemställan
          </p>
          <p xml:id="i-EBRBZv62rswDWkoncgWAG4">
            Med hänvisning till det anförda föreslås! att riksdagen beslutar
            1. att uttala sig för övergång till lågräntepolitik, 2. att godkänna
            de allmänna riktlinjer för den ekonomiska politiken som förordas
            i motionen och avslå regeringens förslag i denna del,
          </p>
          <p xml:id="i-9BT5TrUJNtcarjW1rYh5KL">
            ! Se även motionen 1978/79:1621.
          </p>
          <pb facs="riksdagen-motions-pdf/data/197879/mot_197879__1620/mot_197879__1620-013.pdf"/>
          <fw xml:id="i-N4BrbrUEuWGnHXdcF1srTz">
            Mot. 1978/79:1620 18
          </fw>
          <p xml:id="i-UtNjUyWLYNa8WXbHDUucht">
            3. att godkänna de allmänna riktlinjer för budgetpolitiken som
            förordas i motionen och avslå regeringens förslag i denna del.
          </p>
          <p xml:id="i-Suj7ecu9ijG4yDqFmuBCLD" type="date">
            Stockholm den 25 januari 1979
          </p>
          <div xml:id="i-Wyth5tTs8H8fG9sf9huLpt" type="signatureBlock">
            <p xml:id="i-Q8G3yHEW7rUSXy4Q1FmML2" who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p xml:id="i-SPHyBVspzob8JYvgwaMSvc" who="i-8743Lhyk8SSNk8Ne84jigz" type="signature">
              EIVOR MARKLUND (vpk)
            </p>
            <p xml:id="i-Ca5mbd6ocJHsjmrQidfVTh" who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p xml:id="i-99t3bXqU7Wn9LpNbqmgezP" who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p xml:id="i-V6kWFxkcj6pkgxdqsBFogc" who="i-EQSJnvt3y9r5wULtNbkTNu" type="signature">
              JÖRN SVENSSON (vpk)
            </p>
          </div>
        </div>
      </div>
    </body>
  </text>
</TEI>
