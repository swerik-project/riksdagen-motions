<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00325">
  <teiHeader>
    <fileDesc>
      <titleStmt>
        <title>Förbindelse över Göta älv</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbindelse över Göta älv</title>
          <idno type="rdwebb">GV02T325</idno>
          <rs type="number">T325</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T325/text</ref>
          <ref type="dokument_url_html">http://data.riksdagen.se/dokument/GV02T325</ref>
          <ref type="dokumentstatus_url_xml">http://data.riksdagen.se/dokumentstatus/GV02T325</ref>
          <ref type="doc">http://data.riksdagen.se/fil/13C1B608-9C14-4917-BE31-ED77FEF864E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YDJiCT3sRCHxuSFPTUQPiu" type="signed"/>
        <correspContext corresp="i-YDJiCT3sRCHxuSFPTUQPiu">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-17ZMrbWWPTDSDSh5mEdma" type="referral">
          <date when="2007-10-16"/>
        </correspAction>
        <correspAction xml:id="i-MVSAG6sjZfoiLcjszEy9CK" type="dismissal">
          <date when="2007-10-16"/>
        </correspAction>
        <correspAction xml:id="i-9JcSN9tupTEgzgnuLdQKge" type="numbering">
          <date when="2007-10-05"/>
        </correspAction>
        <correspAction xml:id="i-XqsgceaZbPG3LZKHqxbD2L" type="submission">
          <date when="2007-10-03"/>
        </correspAction>
        <correspAction xml:id="i-V4zJXe9Yevvb2zjvW19aYX" type="transfer">
          <date when="2007-10-03"/>
        </correspAction>
        <correspAction xml:id="i-AeDDtvK7xw4oopUjn8bxsP" type="assigned"/>
        <correspContext corresp="i-AeDDtvK7xw4oopUjn8bxsP">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-56wmRT9vzSFhsCwb3x4uxo" type="motBody">
        <div xml:id="i-UJhEaMfVsBvgwKyiCViQJ4" type="motProposal" subtype="förslag">
          <head xml:id="i-R3AEuLXYy3reCBsgKond86">
            Förslag till riksdagsbeslut
          </head>
          <list xml:id="i-LFtcMzDihXZHdWKwHKhBp" style="ol">
            <item xml:id="i-Cy5tgsiYXSJjF1SnLknFRh">
              Riksdagen tillkännager för regeringen som sin mening vad som
              anförs i motionen om behovet av en ny förbindelse över Göta älv.
            </item>
            <item xml:id="i-A1oYAWHNVaXY2AGNX4nBFt">
              Riksdagen tillkännager för regeringen som sin mening vad som
              anförs i motionen om att tillsätta en statlig förhandlingsperson
              för alla infrastruktursatsningar som behövs i och runt Göteborg.
            </item>
          </list>
        </div>
        <div xml:id="i-EzVdCgjtu8uxG6jFapp9dp" type="motContent">
          <head xml:id="i-mka72dwtjLkR7BG5eLH5f" type="h1">
            Motivering
          </head>
          <p xml:id="i-TcT6iNu2UWcfFDdmPS5KyB">
            Västra Götaland har en befolkning på 1,5 miljoner människor och
            är en region med ett omfattande näringsliv. Göteborg och Göteborgsregionen,
            med sin koncentration av befolkning och transportberoende verksamheter,
            är ett nationellt transportnav och norra Europas logistikcentrum.
            I navets mittpunkt finns Göteborg och Göteborgs hamn och av det
            sjötransporterade containergodset går 60 procent av den totala
            svenska utrikeshandeln, mätt i ton, via Göteborgs hamn.
          </p>
          <p xml:id="i-PS6kngamRjwGbtJzmAh9Nz">
            Hamnen är Nordens enda transoceana hamn och av vital betydelse
            för svenskt näringsliv. Det är nödvändigt att vägar och järnvägar
            till och från hamnen fungerar. I annat fall är risken uppenbar
            att det blir någon hamn utanför Skandinavien som övertar rollen.
            Det skulle i sin tur betyda bl.a. ökade transportkostnader för
            svenskt näringsliv. Centrala Göteborg på båda sidor om Göta älv
            är ett mycket intressant utvecklingsområde med stor betydelse
            för tillväxt och förnyelse av näringslivet. Detta understryker
            ytterligare behovet av väl fungerande transportmöjligheter för
            både gods och personer över älven.
          </p>
          <p xml:id="i-WkymtExfy77jDiGEQcgapm">
            Den utveckling vi kan se framför oss är att antalet bilar i köer
            kommer att tredubblas i Göteborg under den kommande tioårsperioden.
            En sådan försämring av framkomligheten kommer allvarligt att påverka
            förutsättningarna för Göteborgs hamn.
          </p>
          <p xml:id="i-XCBJGN8fgLeKAPkE1pTXAG">
            Göteborg har tre passager för biltrafik över och under Göta älv.
            Det är Älvsborgsbron, Götaälvbron och Tingstadstunneln. Flaskhalsen
            i Göteborgs vägsystem är Tingstadstunneln med intilliggande mot.
            Systemet är dimensionerat för ca 90 000 fordon per dygn. I dag
            passerar ca 120 000 fordon. De utredningar som gjorts av staten/Vägverket
            har resulterat i förslag om att öka kapaciteten genom att bygga
            en ny vägkoppling mellan E20, Rv45 och E6 norr nära Tingstad.
            Det handlar om ett projekt med två delar, den s.k. Partihallsförbindelsen
            (bro) och en ny älvförbindelse (tunnel).
          </p>
          <p xml:id="i-GQeJegvt9c8t53qGb4Vbbg">
            Behovet av en älvförbindelse har inte minskat. De växande trafikvolymerna
            accentuerar betydelsen av att utbyggnaden kan påbörjas så snart
            det är möjligt med hänsyn till tillåtlighetsprövning och planeringsförberedelser.
            Situationen är nu sådan att alla intressenter, nationella och
            regionala, behöver hitta konstruktiva lösningar så att finansieringsfrågan
            kan lösas. Möjligheten till att prova alternativa finansieringsformer
            som OPS (Offentlig Privat Samverkan) kan övervägas för att påskynda
            en ny älvförbindelse.
          </p>
          <p xml:id="i-5fTdJKJcm3BzaPpVCPGmi1">
            I Göteborg behöver också en omvandling av järnvägen ske från
            att vara en säcksstation till att bli en genomfartsstation. Järnväg
            till Jönköping via Landvetter och Borås är andra satsningar som
            bör ske i regionen. En statlig förhandlingsperson som kan sköta
            alla infrastruktursatsningar som behövs i och runt Göteborg bör
            skyndsamt tillsättas.
          </p>
          <head xml:id="i-5dJVBE4WJP12rSo8Kb5xG5" type="h1">
            Ny Götaälvbro
          </head>
          <p xml:id="i-VWWz3ThxiWw2ccKXWhiqBx">
            Götaälvbron har nått pensionsåldern. Det är hög tid att planera
            för en ersättning av bron. Bron byggdes under åren 1936 och 1939
            och breddades från fyra till sex körfält 1958. De två mittersta
            fälten är avsedda enbart för spårvagn och buss. Mittspannet i
            denna klaffbro har en fri segelhöjd av 19,5 m. Den totala längden
            är 950 m och från invigningen 1939 till 1968 gick den tunga genomfartstrafiken
            på E6 (tidigare riksväg 2) med 70 000 fordon per dygn på Götaälvbron.
            Idag är bron den viktigaste förbindelsen för kollektivtrafiken
            och den lokala trafiken mellan centrala Göteborg och Hisingen.
            Tre spårvagnslinjer och inte mindre än 80 busslinjer förutom övrig
            tung och lätt trafik passerar över bron. Vid stopp i Tingstadstunneln
            ökas trycket kraftigt. Götaälvbron, som förbinder centrala Göteborg
            strax öster om Lilla Bommen med Hisingen öster om Frihamnen, är
            en stålbalkbro och visar nu tydliga skador i form av sprödbrottssprickor
            i de yttre huvudbalkarna. Under de snart sjuttio åren har de bärande
            konstruktionerna försämrats i en sådan takt att läget redan är
            allvarligt. Tyngre fordon får inte längre köra på de yttre körfälten.
            Dessa får endast trafikeras av personbilar och lätta transportfordon,
            vilket regleras med ett nytt blinkande varningssystem. Huvudproblemet
            är att bron är en svetsad stålbalkkonstruktion och under slutet
            av 30-talet hade man inte kontroll över stålets kvalitet. Bron
            har således inte åldrats genom nötning utan genom inre sprödning.
            Stålet har blivit allt mer sprött och krackelerar. Själva huvudbärverket
            är det stora problemet. Det som ska bära upp bron och vara dess
            styrka är nu den stora faran. Varje del borde provas för sin hållfasthet,
            eftersom varje del är unik. Men sådana hållfasthetsprov är omöjliga
            att göra. De skulle dessutom kunna äventyra själva bron. Experter
            har uppskattat ett sista år för bron. Det är 2020. Men eftersom
            ingen riktig kontroll kan göras är det heller ingen som vet om
            det är för optimistiskt.
          </p>
          <p xml:id="i-WXErnxRDdLgHAHZgTLGGgz">
            Åtgärderna inriktas nu på att plåstra om och varna. Omplåstringen
            sker genom att man nu monterar utanpåliggande förband på balkkonstruktionen
            för att säkra upplåten bärförmåga fram till år 2020. Varningen
            är att ett fiberoptiskt varningssystem, som känner av när något
            spricker, ska installeras. Kommer varningen tvingas vi till ytterligare
            inskränkningar och i värsta fall totalavstängning. Det är således
            hög tid att ringa i varningsklockan. Götaälvbron är allvarligt
            försvagad.
          </p>
          <p xml:id="i-FQxyCwndKWeuZzFneicwWD">
            För hela Sveriges näringsliv, med Göteborgs hamn som den viktigaste
            utskeppningshamnen, är det av stor vikt att en ny vägförbindelse
            över Göta älv snarast kommer till stånd samt att den gamla Götaälvbron
            ersätts med en ny. Det är därför av största vikt att vår nya regering
            tar förnyade initiativ för att se över möjligheten att upprätta
            en ny älvförbindelse och att den gamla Götaälvbron upprustas.
          </p>
        </div>
        <div xml:id="i-AwmYENxCvW6kknM8NGhjCW" type="signatureBlock">
          <list xml:id="i-Da4MAK4X7bpW4A3YReh7iN">
            <item xml:id="i-L6LasD9uRJiMvwNWVMLg6L" who="i-TECanR77Prb79DHwPvLitN" type="signature">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
