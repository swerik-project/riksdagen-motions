<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03237">
  <teiHeader>
    <fileDesc>
      <titleStmt>
        <title>Forskning och innovation i Sverige</title>
        <author corresp="i-Af4Qh6NyHu5cGbpwa97J5Y">av Maria Nilsson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3237 av Maria Nilsson m.fl. (L)</title>
          <idno type="rdwebb">H8023237</idno>
          <rs type="number">3237</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023237/text</ref>
          <ref type="dokument_url_html">http://data.riksdagen.se/dokument/H8023237</ref>
          <ref type="dokumentstatus_url_xml">http://data.riksdagen.se/dokumentstatus/H8023237</ref>
          <ref type="docx">http://data.riksdagen.se/fil/9B3204D4-64FC-4D35-B86A-3801F4B21A0F</ref>
          <ref type="pdf">http://data.riksdagen.se/fil/D16C9964-6855-4A87-91D8-8D7734EE7D30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6AD5n3F8WgUBEBFtW3zKDL" type="signed"/>
        <correspContext corresp="i-6AD5n3F8WgUBEBFtW3zKDL">
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-52sjgyZcXpqGcvc2XN5A9R" type="submitted">
          <date when="2020-10-06"/>
          <time when="13:32:34"/>
        </correspAction>
        <correspAction xml:id="i-Kr5rsb5DCE3qh9BVcseYU" type="reviewed">
          <date when="2020-10-06"/>
          <time when="15:17:29"/>
        </correspAction>
        <correspAction xml:id="i-Qygez5435BtV2qcAkxWBYR" type="referred">
          <date when="2020-10-14"/>
        </correspAction>
        <correspAction xml:id="i-AW1AbMx9BBdkat3CXPv7ER" type="assigned">
          <date when="2021-10-01"/>
          <time when="13:25:03"/>
        </correspAction>
        <correspContext corresp="i-AW1AbMx9BBdkat3CXPv7ER">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-YTP7Y9ZG15HnVcvW7gf3tj" type="behandlas_i"/>
        <correspContext corresp="i-YTP7Y9ZG15HnVcvW7gf3tj">
          <ref type="uppgift">2020/21:NU15</ref>
          <ref type="ref_dok_id">H801NU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU15</ref>
          <ref type="ref_dok_titel">Forskning och innovation på energiområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3tjiBoH3wchocmjiw3bjmg" type="behandlas_i"/>
        <correspContext corresp="i-3tjiBoH3wchocmjiw3bjmg">
          <ref type="uppgift">2020/21:NU16</ref>
          <ref type="ref_dok_id">H801NU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU16</ref>
          <ref type="ref_dok_titel">Forskning och innovation på energiområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EMmEDjDNBaeMnWdnAhBF6V" type="behandlas_i"/>
        <correspContext corresp="i-EMmEDjDNBaeMnWdnAhBF6V">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SC9Hsud15KvzAP8VqWbBjm" type="behandlas_i"/>
        <correspContext corresp="i-SC9Hsud15KvzAP8VqWbBjm">
          <ref type="uppgift">2020/21:NU21</ref>
          <ref type="ref_dok_id">H801NU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU21</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KtbfxEVBmDTBFJvxWEeguM" type="motHeader">
        <div xml:id="i-4hbdhG1wRa6y87n9Tqsht7" type="motTitle">
          Motion till riksdagen 2020/21:3237 av Maria Nilsson m.fl. (L)
          Forskning och innovation i Sverige
        </div>
      </div>
      <div xml:id="i-UjiraEsr18HEJqZNiK7vBm" type="motBody">
        <div xml:id="i-BKPHsRTbenMtYE4JfboVVp" type="motProposal" subtype="förslag">
          <head xml:id="i-dSWcuZkZ1F2wmR2cmQP4H">
            Förslag till riksdagsbeslut
          </head>
          <list xml:id="i-Y3jELJY4mwV79dTBKDgSSZ" style="ol">
            <item xml:id="i-6FrwRfSXeSyrzJcxkBQ4YM">
              Riksdagen ställer sig bakom det som anförs i motionen om att
              på sikt höja de statliga anslagen till svensk forskning genom
              att införa ett enprocentsmål och tillkännager detta för regeringen.
            </item>
            <item xml:id="i-DNBMqM2t5i4D5ykDKPm83H">
              Riksdagen ställer sig bakom det som anförs i motionen om att
              satsa på klimatforskning som främjar omställningen från ett fossilsamhälle,
              och detta tillkännager riksdagen för regeringen.
            </item>
            <item xml:id="i-5AsXZUwFLfoBvVmnkx1UNo">
              Riksdagen ställer sig bakom det som anförs i motionen om medicinsk
              forskning för ökad livskvalitet och tillkännager detta för regeringen.
            </item>
            <item xml:id="i-Ck61aEuA3yhuQLgoAGAEUi">
              Riksdagen ställer sig bakom det som anförs i motionen om ökat
              fokus på forskning om artificiell intelligens, 5G och digitalisering
              och tillkännager detta för regeringen.
            </item>
            <item xml:id="i-LU9LzHadTdU6o8ZbVsZ2SV">
              Riksdagen ställer sig bakom det som anförs i motionen om satsningar
              på praktiknära forskning inom välfärdsområden och tillkännager
              detta för regeringen.
            </item>
            <item xml:id="i-TzMcpknmR8wavy1pTtmBNt">
              Riksdagen ställer sig bakom det som anförs i motionen om en starkare
              forskningsinfrastruktur samt utveckling av ESS och MAX-labb IV
              och tillkännager detta för regeringen.
            </item>
            <item xml:id="i-2WL4pTHCzeRtjoT7V2bj9N">
              Riksdagen ställer sig bakom det som anförs i motionen om rymdforskning
              och satsningar på Esrange och tillkännager detta för regeringen.
            </item>
            <item xml:id="i-XbsxHeDbUyaJSVnNrJnWKm">
              Riksdagen ställer sig bakom det som anförs i motionen om att
              återupprätta FoU-satsningar inom industrin och tillkännager detta
              för regeringen.
            </item>
            <item xml:id="i-WiaTP8BuukxkY88cw2iWMR">
              Riksdagen ställer sig bakom det som anförs i motionen om att
              stärka grundforskningen och tillkännager detta för regeringen.
            </item>
            <item xml:id="i-RHu4USXWUCciQU7A785gL3">
              Riksdagen ställer sig bakom det som anförs i motionen om ett
              liberalt bildningslyft och tillkännager detta för regeringen.
            </item>
            <item xml:id="i-Gqyqq4UD84cwewizGvAU5k">
              Riksdagen ställer sig bakom det som anförs i motionen om stärkt
              kvalitet i forskningen och om att fördelning av forskningsmedel
              ska ske utifrån kvalitetsindikatorer och tillkännager detta för
              regeringen.
            </item>
            <item xml:id="i-CAMSZbwKxiDGbNrJm3fQwb">
              Riksdagen ställer sig bakom det som anförs i motionen om akademisk
              frihet och tillkännager detta för regeringen.
            </item>
          </list>
        </div>
        <div xml:id="i-4YeFmnEP8ono8krFCLvGSs" type="motContent">
          <head xml:id="i-6p8ZVWnt8549m3q3T7Uqt8" type="h1">
            Motivering
          </head>
          <p xml:id="i-WyhWYxZ4RhRQ8ZVrpLinCo">
            Sverige bygger sitt välstånd och sina höga ambitioner när det
            gäller samhällsutveckling på att vi är konkurrenskraftiga, inte
            minst i fråga om kunskap och kompetens. Vi är en avancerad forskningsnation,
            i flera avseenden nära eller i den absoluta världstoppen. De åtta
            åren med alliansregering 2006 till 2014 innebar att stora belopp
            tillfördes FoU-områ­det – det vill säga forskning och utveckling.
            Politiken hade också en tydlig inriktning mot kvalitet och excellens.
            När en ny regering tog vid har dessvärre ambitionerna för den
            svenska forskningspolitiken fått stå tillbaka. Tillskotten blev
            betydligt mindre och kvali­tetsprofilen försvagades, bland annat
            genom att systemet med kvalitetskriterier för för­delning av anslag
            till universitet och högskolor inte nyttjas. Det finns tecken
            på att svensk forskning nu tappar mark i viktiga avseenden.
          </p>
          <p xml:id="i-2vCQs4mf7zT3rEfoRetDpR">
            Sverige låg länge högst i Europa i fråga om statliga forskningsanslag
            per capita men nu har Schweiz och Danmark gått om. Noterbart är
            att båda de länderna, som vi har all anledning att jämföra oss
            med, framgångsrikt kombinerat expansion med hög kvalitet. Med
            de traditionella kvalitetsmåtten, antal publiceringar och citeringar,
            ligger båda dessa länder före Sverige på flera områden. Slutsatsen
            är att Sverige inte har råd med medioker forskning utan fokus
            måste alltid vara på kvalitet, oavsett forskningsområde.
          </p>
          <p xml:id="i-HajSuAVV7YbsBc2EuCsjWQ">
            Även om det finns stora förväntningar på resultat från forskningen
            är det en viktig sanning att högkvalitativ forskning inte kan
            stampas fram ur jorden utan förutsätter en mångårig process. Det
            börjar med en god grundutbildning där flera av de bästa student­erna
            vill söka sig till forskning, det fortsätter med sådant som goda
            villkor för doktoran­der, internationella samarbeten, tillgång
            till den bästa forskningsinfrastrukturen och naturligtvis möjligheter
            att bygga excellenta forskningsmiljöer. Forskningssystemet kan
            inte absorbera hur stora anslagsökningar som helst.
          </p>
          <p xml:id="i-WBUW63c4z2Xfu1nSxxa5D3">
            Det viktigaste skälet att satsa på forskning är att vi behöver
            den för att klara de ut­maningar mänskligheten står inför. Det
            handlar om att hålla tillbaka temperaturhöjning­en i atmosfären,
            utrota fattigdom, bekämpa pandemier och andra sjukdomar och på
            andra sätt främja en utveckling som ger fred, frihet och välstånd.
          </p>
          <head xml:id="i-9ubnjhoGC3ugTf7PtDbh6P" type="h2">
            Inför ett enprocentsmål för att öka forskningssatsningarna
          </head>
          <p xml:id="i-HoC3j4drf6Sxm8FdB6nMhn">
            De senaste åren har regeringens anslag i statsbudgeten uppgått
            till maximalt 0,75 pro­cent av BNP. Liberalerna har höga ambitioner
            för svensk forskning. I syfte att utveckla Sverige till en ledande
            forskningsnation har Liberalerna en ambition om att på sikt höja
            de statliga anslagen till svensk forskning till 1,0 procent av
            BNP, dvs. ett så kallat enpro­centsmål.
          </p>
          <p xml:id="i-ARYoGyU87vyfYqGy25XSAr">
            Tanken på volymmål för ländernas forskningssatsningar fanns redan
            i den så kallade Lissabonstrategin som gällde inom EU åren 2000–2010.
            Resultatet blev dessvärre inte tillfredsställande, även om Sverige
            utgjorde ett positivt undantag. Sedan dess har EU förnyat och
            preciserat målet ytterligare. Det har haft viss effekt, även om
            Europa som helhet ligger långt efter USA och ett antal asiatiska
            länder (Sydkorea, Kina, Japan, Singapore och Taiwan för att nämna
            de viktigaste) i fråga om forskningsinvesteringar.
          </p>
          <p xml:id="i-KKJD2bBgbaMnn8JCmBKRgV">
            Liberalerna bedömer att det av EU rekommenderade enprocentsmålet
            för forsknings­anslagen har en viktig roll att spela framöver.
            Vi ser självfallet att ett sådant mål behö­ver utformas på ett
            sätt som förhindrar att exempelvis anslagen sänks ett år då BNP
            sjunker, vilket exempelvis kan bli aktuellt 2020. Liberalerna
            menar dock att det finns flera områden där stärkt forskning har
            en mycket stor potential för att skapa ett bättre samhälle. Nedan
            följer tre områden som Liberalerna att det finns stor potential
            att satsa på fler och större forskningsprojekt inom. Det är forskning
            som rör klimat, medicin och artificiell intelligens.
          </p>
          <head xml:id="i-CTWkQMBXkCpiQGzvAjtjcR" type="h2">
            Klimatforskning som främjar omställning från fossilsamhället
          </head>
          <p xml:id="i-VY2XXE2GGuJFFa5aV4MGFV">
            Världens länder måste agera snabbt och kraftfullt för att begränsa
            den pågående tempe­raturhöjningen vid jordytan. När ekosystem
            bryter samman och klimatet blir alltmer ogästvänligt kommer viktiga
            mänskliga värden att hotas. Det finns mycket att göra uti­från
            befintlig kunskap – men tekniska innovationer och vetenskapliga
            landvinningar ökar sannolikheten för att omställningen bort från
            fossilsamhället verkligen lyckas.
          </p>
          <p xml:id="i-7MfAfMCM15FQYYsLBTL8sQ">
            Liberalerna är övertygade om att det är tekniskt möjligt att
            begränsa temperaturhöj­ningen till 1,5–2 grader C, som Parisavtalet
            slagit fast som mål. Frågan är om det är politiskt möjligt. Sanningen
            är ju att världens ledare står inför målkonflikter. Det finns
            också andra angelägna mål, exempelvis att motverka fattigdom,
            som måste vägas in i besluten. Ju större kunskap vi har och ju
            smartare innovationer som presenteras, desto lättare kommer det
            att bli för politiker att fatta beslut som begränsar utsläppen
            av kli­matpåverkande gaser. Därför är det viktig att satsa på
            forskning och innovation.
          </p>
          <p xml:id="i-J9X31Eb6xdjs8n8RWTRJSB">
            Den svenska klimatforskningen är uppdelad på flera myndigheter
            och forsknings­stiftelser. Det är glädjande att fokus i flera
            fall tydligt ligger på att minska respektive sektors utsläpp och
            i flera fall också på att nå negativa utsläpp. Här finns en tydlig
            kopp­ling till halterna av klimatpåverkande gaser i atmosfären,
            vilket är det enda relevanta mätetalet i klimatsammanhang.
          </p>
          <p xml:id="i-5oJjn93HU8EdbYDrJWyNTt">
            Ett problem vi ser är Energimyndighetens forskningsfinansiering.
            Det är där de stora forskningspengarna finns. Myndigheten har
            uppdraget att genomföra forskning för att uppfylla både de energi-
            och klimatpolitiska målen. Den dubbelrollen gör verksamheten ineffektiv.
            Myndigheten ser sedan många år som sin stora uppgift att hitta
            sätt att ersätta kärnkraften utan att äventyra leveranssäkerheten
            i elförsörjningen. Den uppgiften har ingen koppling till uppgiften
            att motverka klimatförändringarna, vilket gör att omfattan­de
            resurser läggs på forskning som inte gör någon klimatnytta.
          </p>
          <p xml:id="i-3svRMrDj6Cr7wgX8k3E9x2">
            Energimyndighetens forskning behöver förändras kraftigt. Fokus
            måste ligga på åt­gärder som stabiliserar och på sikt sänker de
            skadliga klimatgashalterna i atmosfären. Vid prioriteringar bör
            möjligheten att sprida forskningsresultaten globalt och betydelsen
            för svensk konkurrenskraft vara styrande. Vidare ser Liberalerna
            tre konkreta områden inom klimatforskningen som är angeläget att
            prioritera framgent. Det handlar om nega­tiva utsläpp, kärnkraft
            och effektivare energilagring.
          </p>
          <head xml:id="i-AgMtKS6WXpvdGdr6t8RsTa" type="h2">
            Medicinsk forskning för ökad livskvalitet
          </head>
          <p xml:id="i-4cSttHymLYbQGqFzSrh7vG">
            Respiratorn, pacemakern och strålkniven är svenska innovationer
            som förlängt och för­bättrat livet för miljoner och åter miljoner
            människor. Detsamma kan sägas om mag­sårsmedicinen Losec, framforskad
            och utvecklad i Mölndal och Göteborg. Det är uppenbart att medicinska
            och medicintekniska innovationer har förbättrat människans livskvalitet
            dramatiskt. Före upptäckten av penicillinet kunde en ganska banal
            sjukdom eller händelse, som ett hundbett, leda till döden.
          </p>
          <p xml:id="i-7q7LYjpXzscdiLbgVXBGd4">
            Men för flera av de stora folksjukdomarna, i Sverige och globalt,
            saknas fortfarande bot. För cancer gäller att andelen som botas
            visserligen växer men samtidigt ökar antalet sjukdomsfall. Jämfört
            med de totala vårdkostnaderna satsas bara ungefär två procent
            på medicinsk forskning. En annan talande siffra är att av hundra
            cancerpatienter är det bara en som deltar i en forskningsstudie,
            trots att många flera är villiga att ställa upp.
          </p>
          <p xml:id="i-Sh2SJ8MefhtxzZ3JqoSYhT">
            Nu ökar kunskapen inom det medicinska området exponentiellt.
            Cell- och genterapi, nanodiagnostik, precisionsmedicin är begrepp
            som ger hopp om framtida behandlingar av svåra kroniska och ibland
            dödliga sjukdomar. Det finns all anledning att satsa på att Sverige
            ska ligga i täten i denna utveckling. Men att det någonstans i
            världen finns nya insikter om hur ett visst sjukdomstillstånd
            ska hanteras säger inte att en behandlande svensk jourläkare,
            som på en akutmottagning ställs inför en patient med det tillståndet,
            har den kunskapen. Frågor om vårdens kunskapsförsörjning blir
            allt viktigare. Sjukvård­en behöver kontinuerligt utvecklas för
            att erbjuda bästa möjliga vård och behandling. Den ska vara evidensbaserad,
            säker, patientcentrerad och bedrivas på jämlika villkor.
          </p>
          <p xml:id="i-Foou3LbR75mbba6XZUNXAb">
            Sverige har en stor life-science-sektor. Den betyder mycket för
            sysselsättning och skatteintäkter. Den betyder också mycket för
            den medicinska och medicintekniska forskningen. Därför är det
            beklagligt att Sverige lyckas attrahera allt färre kliniska pröv­ningar
            av läkemedel och vårdmetoder. Stora insatser bör göras för att
            bryta den här utvecklingen. Vinnova bör ges uppdrag och resurser
            att mycket aktivt verka för att fler läkemedelsprövningar förläggs
            till Sverige.
          </p>
          <p xml:id="i-Wm7p4RiDmBH8B7sk8SjXk">
            Lika angeläget som att bedriva en långsiktig och nyfikenhetsdriven
            klinisk forsk­ning, är att forskningsresultat snabbare omsätts
            till klinisk nytta i vårdens vardag. Det finns flera analyser
            som visat att nya forskningsrön, innovativa terapier eller behand­lingar
            kan ta 8–15 år innan de tillämpas fullt ut i den svenska vården.
            Därför krävs ett ökat fokus på innovation i offentlig verksamhet.
            Regelverk, ersättningsmodeller och upphandlingsmetoder måste ses
            över så att de främjar innovation. I dag finns regelverk och praxis
            som snarare hämmar innovationsförmågan. Oavsett om det handlar
            om nya digitala applikationer för att samla in hälsodata från
            patienter, nya AI-baserade besluts­stöd för vårdpersonalen eller
            enklare vägar för samarbete mellan vårdgivare forskare ska organisationen
            vara öppnare för nya idéer. Förslagen i denna motion syftar till
            att främja ett sådant innovativt klimat.
          </p>
          <p xml:id="i-VXRZhhA7GL27fYUv9KRPp5">
            I dag finns ett lagstadgat krav på vården att arbeta med forskning.
            Formuleringen borde justeras så att det står klart att uppdraget
            också innefattar att främja innovation. Det skulle tvinga vårdhuvudmännen
            att på nytt se över sina prioriteringar. Förhopp­ningsvis leder
            det till att testmiljöer och innovationsstödjande organisationer
            ges ökade resurser. Vidare behöver byråkrati och administration
            ständigt ses över för att onödiga hinder för forskning, utveckling
            och innovation undanröjs.
          </p>
          <head xml:id="i-QEUF4h1XLhFKuk1atvfsXo" type="h2">
            Forskning om artificiell intelligens, 5G och digitalisering
          </head>
          <p xml:id="i-2jFVUkBCpz1ddv6f4jdSZB">
            Självkörande bilar, robotar som utför alltmer avancerade uppgifter,
            analyser av omfat­tande mängder bilder, text eller annan information
            som sedan kan tillgängliggöras i intelligenta beslutsstöd, exempelvis
            när en diagnos ska ställas i vården, är några exem­pel på möjligheterna
            som kommer genom artificiell intelligens, AI. Tillsammans med
            andra former av digitalisering och utnyttjande av 5G-nätet ter
            sig möjligheterna näst intill obegränsade.
          </p>
          <p xml:id="i-6Tprh6mzxAus6FyWGqvCDs">
            Jämfört med Kina och USA har Europa hamnat på efterkälken när
            det gäller forsk­ning kring och utveckling av AI. Det gäller även
            Sverige. Situationen här har delvis räddats av satsningar Wallenbergstiftelsen
            gått in med och som finansierat det så kallade WASP-projektet.
            Också Rise, liksom vissa lärosäten, har tagit lovvärda initiativ.
            AI-centret på Lindholmen i Göteborg har blivit ett nationellt
            nav för denna forskning.
          </p>
          <p xml:id="i-6ZxDmS7Y5sKQ5tN1hiLKmW">
            När det gäller 5G har Ericsson tagit en världsledande position,
            men den behöver också fortsatt stöttas av akademisk forskning.
          </p>
          <p xml:id="i-J84gqkMUnBV8AcBDzHHQ6X">
            Liberalerna är av uppfattningen att den svenska AI-forskningen
            behöver expandera ytterligare. Utan omfattande och högkvalitativ
            egen forskning kommer Sverige inte att kunna nyttja de landvinningar
            som görs på andra håll. Och utan att vara en intressant aktör
            kommer inte svenska och andra europeiska intressenter att kunna
            påverka val av standards och andra lösningar inom AI-utvecklingen.
            Det kan visa sig förödande. Det finns också nationella säkerhetsintressen
            att bevaka. Den nya tekniken kan, fel använd, leda till läckage
            av känsliga data eller utvecklingen av algoritmer som ger fel
            eller farliga råd.
          </p>
          <p xml:id="i-8WKMiiMSSmuonmhDMd9LGq">
            Det sistnämnda påminner om att alla framsteg kan skapa problem
            om de missbrukas. Det finns ett stort behov av att AI-utvecklingen
            också blir ett ämne för andra vetenskap­liga discipliner än de
            tekniska. Utvecklingen rymmer humanistiska, samhällsvetenskap­liga,
            etiska och juridiska aspekter som också bör bli föremål för akademisk
            genomlys­ning. Det är avgörande att samhället etablerar ett modernt
            och tydligt regelverk för att möjliggöra en etiskt och juridiskt
            säker användning av olika AI-tillämpningar. Det ska vara ett regelverk
            som skapar trygghet i användning och säkerställer en transparent
            förvaltning av de AI-algoritmer som utvecklas.
          </p>
          <head xml:id="i-4NyhjkSRdNF33mBHcLBo3x" type="h2">
            Återupprätta industrins FoU-satsningar
          </head>
          <p xml:id="i-Nn4Etjy12w37dRmz4YqxmW">
            De senaste 15 åren har det svenska näringslivets satsningar på
            forskning och utveckling i Sverige minskat, såväl i kronor som
            mätt som andel av BNP. En förklaring som brukar lyftas fram är
            att många av företagen med stor forskning är globala och att det
            är natur­ligt att de vill lägga delar av sin forskning närmare
            de stora marknaderna. Händelsevis är det belopp svenska företag
            investerar i forskning utomlands ungefär lika stort som nedgången
            i Sverige. Summan, cirka 30 miljarder kronor, är betydligt mindre
            än vad utländska lägger på forskning i Sverige
          </p>
          <p xml:id="i-8iDFcoGdU7iVhFKZv3dTSM">
            Samverkansprojekt med företag har varit ett viktigt inslag också
            i den hittillsvarande forskningspolitiken. Liberalerna föreslår
            att anslagen till forskningsfinansiärer och läro­säten för att
            medfinansiera sådana samverkansprojekt höjs ytterligare. Det ska
            sägas att denna utveckling, ehuru viktig och nödvändig, inte är
            helt oproblematisk. Företagens och lärosätenas intressen är inte
            alltid identiska. Lärosätena måste ha integritet nog att avböja
            samarbeten som inte faller inom ramen för det lärosätet finner
            vetenskapligt intressant och försvarbart. Den grundläggande lösningen
            på detta dilemma är att det också finns en omfattande akademisk
            forskning som är oberoende av företagsintressen.
          </p>
          <p xml:id="i-YXi9tDziYuZwpKRJFKtrtb">
            Ännu ett sätt att stimulera företagens forskning i Sverige är
            att ytterligare förbättra FoU-avdraget. Sverige ligger i internationell
            jämförelse lågt när det gäller FoU-stöd till företag. Sverige
            är ytterst beroende av forskningen vid några få stora företag,
            exempel­vis Ericsson, AstraZeneca och Volvo. Alliansen införde
            möjlighet för företag att göra avdrag för FoU-kostnader. Det finns
            i många andra länder och det är en viktig faktor i konkurrensen
            mellan länder om FoU-investeringar. Men Sveriges FoU-avdrag är
            mindre förmånligt än det som finns i flera av våra konkurrentländer.
            Det gäller också efter den förändring som nyligen skett. Trots
            att det är relativt oförmånligt har det ändå utnyttjats av många
            företag, 2017 användes det av 2 247 företag. Att öka FoU-avdraget
            skulle vara en viktig insats för att få upp volymen FoU hos framförallt
            små och medel­stora företag.
          </p>
          <p xml:id="i-K67CX89RKbyz2zDDYwJejs">
            Avdraget har ett tak som nyligen höjts till 450 000 kronor per
            månad. För något större företag har avdraget därför begränsad
            ekonomisk betydelse. Liberalerna ifråga­sätter om det behövs något
            tak. Sverige har, som nämnts, en mycket låg subventions­grad jämfört
            med andra länder. I ljuset av att multinationella företag tenderar
            förlägga sina nya satsningar i regioner och länder där det är
            mest lönsamt skulle ett slopande av taget öka Sveriges attraktionskraft
            i sådana sammanhang. Det är tyvärr vanligare att forskningsgenombrott
            i Sverige kommersialiseras utomlands än att upptäckter utom­lands
            blir till jobb och tillväxt här. Villkor och incitament för att
            bedriva och kommer­sialisera banbrytande forskning behöver kontinuerligt
            ses över i ljuset av vad våra kon­kurrentländer erbjuder.
          </p>
          <head xml:id="i-YR5DogSUMG5b3Cb9V29cbQ" type="h2">
            Satsa på praktiknära forskning inom offentlig sektor
          </head>
          <p xml:id="i-UBPECP5UuUmcQYcc6GsQFd">
            Sverige avsätter varje år långt över tusen miljarder kronor till
            vården, skolan och om­sorgen. Den offentliga sektorn bedriver
            en viktig verksamhet, men det finns självklart ett ständigt behov
            av att förbättra verksamhetens kvalitet. I det arbetet är naturligtvis
            forskning och innovationer av stor vikt, särskilt när det är praktiknära
            forskning. Tre exempel på men som står i centrum för så kallad
            praktiknära forskning handlar om hur svårt sjuka patienter bäst
            vårdas, hur tekniska landvinningar kan öka livskvaliteten för
            årsrika samt hur utbildningen för elever med neuropsykiatriska
            diagnoser kan utformas.
          </p>
          <p xml:id="i-AdmQmy1U4DPm2JHyKMybks">
            Liberalerna vill stärka den praktiknära forskningen i Sverige.
            Det kan exempelvis ske genom att utveckla de skolor där lärarstudenter
            gör sin verksamhetsförlagda del av utbildningen till FoU-skolor,
            och på så sätt skapa skolor med en tydlig koppling till akademien.
            I likhet med flera andra offentligt finansierade verksamhetsområden
            har också forskningen kring äldreomsorgen varit eftersatt. Liberalerna
            menar att det behövs förstärkta forskningssatsningar, stöd till
            innovation och metoder att främja tillämpning av tekniska landvinningar
            inom äldreomsorgen.
          </p>
          <head xml:id="i-7CV1FYWrJuMvrseTEYP1oE" type="h2">
            Forskningsinfrastrukturen i Sverige behöver stärkas
          </head>
          <p xml:id="i-GjocL2rsnsC7wYUVqF3Wba">
            Modern forskning blir alltmer beroende av avancerad utrustning.
            Det kan handla om stor datakapacitet, renrum, avancerade teleskop
            eller acceleratorer. Det brukar kallas forskningens infrastruktur.
            Under alliansåren startade tre stora infrastrukturprojekt, som
            vart och ett satt Sverige på världskartan. Det är materialforskningsanläggningarna
            ESS och Max IV, båda i Lund, och forskningscentret SciLifeLab
            i Stockholm och Uppsala.
          </p>
          <p xml:id="i-3zsJ9GopbHJJTqmhpm2moH">
            Dessa satsningar kräver en aktiv politik för att förvalta dem
            och säkerställa att be­hovet av infrastruktur tillgodoses. Liberalerna
            välkomnar att regeringen har tillsatt en utredning om detta. Sverige
            har i dag inte ett tillfredsställande system, vilket den oklara
            hanteringen av Max IV och SciLifeLab visar. Det finns också ett
            betydande antal halv­stora infrastrukturer för forskning som har
            svårt att hitta den långsiktiga finansiering som behövs. De får
            därför hanka sig fram år för år. Liberalerna menar att behovet
            av en översyn av den samlade sektorn är stort.
          </p>
          <p xml:id="i-RS4xs8zgsy7TSXBLX5DWCb">
            Vissa nya insatser kopplade till ESS och Max IV behövs. Sverige
            har gjort och gör mycket stora investeringar i anläggningarna.
            Regeringen har varit senfärdig när det gäller att lösa den långsiktiga
            finansieringen och att göra insatser för att kunna dra nytta för
            svensk del av investeringarna. För ESS är den långsiktiga finansieringen
            en förhand­lingsfråga med övriga medlemsländer. För Max IV är
            det nödvändigt att tillföra medel för att täcka den långsiktiga
            driftkostnaden för de 16 strålrör som är i drift eller som kommer
            att bli det fram till 2022.
          </p>
          <head xml:id="i-L5NuZ3UB82F81tEFMNrcgr" type="h2">
            Ta tillvara på potentialen i forskning om rymden
          </head>
          <p xml:id="i-NZehz4zdGjCbJG7L8q7Bc7">
            Rymden är ett forskningsområde som fler och fler länder engagerar
            sig i. Just nu är exempelvis så väl USA som Kina och Förenade
            Arabemiraten engagerade i expeditio­ner till Mars. En ny bemannad
            månfärd planeras. En rad i sammanhanget nya länder, exempelvis
            Indien, satsar stort. En annan ny faktor är att exploateringen
            av rymden inte längre främst är en angelägenhet för statliga aktörer.
            Framför allt i USA har en rad privata entreprenörer, med Elon
            Musk i spetsen, engagerat sig i rymdprojekt.
          </p>
          <p xml:id="i-XmPrdz7KN6iFFvgABVTm4f">
            Allt tyder också på att rymden blir allt intressantare för livet
            på jorden. Det handlar om miljöövervakning, varningssystem för
            stormar, prospektering, alltmer avancerad kommunikation och mycket
            annat. Svensk rymdforskning är inte särskilt omfattande, men på
            vissa nischer internationellt uppmärksammad och framgångsrik.
            Sverige har också en unik resurs i rymdbasen Esrange utanför Kiruna
            i Norrbotten. Om Sverige vill spela en fortsatt roll i den internationella
            rymdforskningen menar Liberalerna att den resursen bör nyttjas
            mer.
          </p>
          <p xml:id="i-FjxWTyrLRXtE6qvKJHY8rP">
            I dag används exempelvis Esrange för uppskjutning av raketer
            och ballonger, men inte för satelliter. Det är en spridd bedömning
            att det under det närmaste decenniet kommer uppstå en ökad efterfrågan
            på uppskjutningsmöjligheter för små satelliter. Liberalerna menar
            därför att Esrange bör byggas ut för att möjliggöra sådana upp­skjutningar.
          </p>
          <head xml:id="i-Dsp2RGkte3YBNvitRDB7qd" type="h2">
            Grundforskning lägger grunden för framtida innovationer
          </head>
          <p xml:id="i-2vdRSe7fMmTcEeipycPMbc">
            Ivern att få konkret nytta av forskningen är förståelig. Alla
            inser brådskan att finna ett vaccin mot en grasserande pandemi
            men många andra samhällsproblem pockar också på lösningar och
            många sätter sin tilltro till ny kunskap och nya genombrott. Men
            att vara så fokuserad på snabba tillämpningar att grundforskningen
            prioriteras ner är som att såga av den gren man sitter på. Utan
            grundforskning finns snart ingen forskning att tillämpa. De åtgärder
            som nu är på väg att sjösättas mot covid-19 är en bra illustration
            – flera av dem är resultatet av en gedigen grundforskning, genomförd
            för flera, ibland många, år sedan.
          </p>
          <p xml:id="i-QtbwcDHh8dtM1YVBh82Yet">
            Därför ska Sverige fortsätta att satsa stort på den fria, nyfikenhetsstyrda
            grundforsk­ningen. Hur det lämpligast sker är föremål för en mer
            eller mindre permanent debatt i forskarsamhället. De två huvudvägarna
            – pengar direkt till universitet och högskolor eller att pengarna
            når lärosätena via en rådsorganisation som efter utlysningar stöder
            de bästa projekten – har sina respektive förespråkare. Det finns
            goda argument för båda vägarna och det svenska systemet har länge
            byggt på en kombination.
          </p>
          <p xml:id="i-T1pfJGoWMouYifmP3VJCiS">
            Frågor om forskningskvalitet måste på nytt komma i fokus. Det
            system som introdu­cerades av alliansregeringen och sedan tillämpades
            några år bör återinföras. Det innebar att en del av lärosätenas
            basanslag fördelades enigt kvalitetskriterier. Bibliometriska
            metoder bör kompletteras med peer reviews, kvalitetsgranskningar
            av företrädesvis internationella expertpaneler. Det bör framhållas
            att resultatet av kvalitetsindikatorer i fördelningen inte entydigt
            gynnade universiteten och äldre lärosäten. Vissa högskolor som
            hade klarat sin profilering kom ut mycket bra och några universitet
            betydligt sämre.
          </p>
          <head xml:id="i-2PgZhJRqPideEDpcsLeTVw" type="h2">
            Initiativ för ett liberalt bildningslyft
          </head>
          <p xml:id="i-2N2p2hvxUJ17q4T9ZcJM1H">
            Humanistisk forskning lär oss mer om vår historia, vår omvärld
            och oss själva. Humani­ora är en viktig del av det akademiska
            uppdraget. I en värld med djupa konflikter och snabba förändringar
            behöver vi förstå mer om människan och samhället och eftersträva
            en fördjupad dialog om grundläggande värderingar. Humanistisk
            forskning kan lämna viktiga bidrag.
          </p>
          <p xml:id="i-RhENk8Xz1md9CsERGvaWnY">
            Även om det finns en tydlig nyttoaspekt av humanioraämnen, som
            sällan kommer fram i det offentliga samtalet, så är behovet av
            stark undervisning och forskning något som går utöver den omedelbara
            samhällsnyttan. De klassiska bildningsämnena på läro­sätena har
            länge varit styvmoderligt behandlade. Anslagen till humanistiska
            ämnen har urholkats. Det gäller såväl utbildning som forskning.
            Hur viktigt begreppet ”anställnings­barhet” än är ligger det i
            den fria akademins väsen att det också måste undervisas om sådant
            som inte omedelbart kan omsättas i någon lönsam yrkesverksamhet.
            Samhället berikas med ett djup och en långsiktig motståndskraft
            mot förenklingar och fördumning.
          </p>
          <p xml:id="i-WaCjftFwj97jrK7hTMAH5t">
            Den samhällsvetenskapliga forskningen fyller också en väsentlig
            roll för att ett sam­hälle ska förstå sin egen samtid och vad
            som utgör hörnstenarna i en liberal demokrati. Statsvetenskaplig
            forskning i Sverige spänner över det erkänt skickliga valforsknings­institutet
            vid Göteborgs universitet till exempelvis Linnéuniversitetets
            fokus på att studera politiska beteenden. Liberalerna menar således
            att ett bildningslyft vore önsk­värt och välbehövligt inslag i
            den svenska forskningspolitiken.
          </p>
        </div>
        <div xml:id="i-AGGbjQ8FgBVKVe6CHDVP6u" type="signatureBlock">
          <list xml:id="i-NjKb6pW2cVFwootG648c4v">
            <item xml:id="i-7iMMdzsYSqsHCwP6K6yQ6n" who="unknown" type="signature">
              Maria Nilsson (L)
            </item>
            <item xml:id="i-QPsBfiuCbK5qb7ExYictLh" who="i-Kn2C4HPwWcqbEgtUtWTc5F" type="signature">
              Roger Haddad (L)
            </item>
            <item xml:id="i-Rje864KrQFjveNxaBSMFLd" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-CmDVzkBxVCQyLYT5wDSNvD" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-A3kMD6gWg1bUCGNEWATmY5" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-URXEBtJoMd1Ljcit37Nn6A" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-ANV6Y469tnn9oZ2AzBiV8o" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-EmeLMknmgUAqopTy7a9sRo" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
