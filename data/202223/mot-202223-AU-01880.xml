<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-01880">
  <teiHeader>
    <fileDesc>
      <titleStmt>
        <title>Integration</title>
        <author corresp="i-A4xHkoj5hLnWEChHnCCjS5">av Jonny Cato m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1880 av Jonny Cato m.fl. (C)</title>
          <idno type="rdwebb">HA021880</idno>
          <rs type="number">1880</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HA021880/text</ref>
          <ref type="dokument_url_html">https://data.riksdagen.se/dokument/HA021880</ref>
          <ref type="dokumentstatus_url_xml">https://data.riksdagen.se/dokumentstatus/HA021880</ref>
          <ref type="pdf">https://data.riksdagen.se/fil/3695704C-0A43-4957-9364-1EAE330C8B8A</ref>
          <ref type="docx">https://data.riksdagen.se/fil/51F3E5DF-D3CA-438A-AED2-48C0EFA4B1F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2B9CQsorTkxsV4aDV5kmNj</idno>
            <name>Muharrem Demirok</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-P5ebaA4LxLzZVfc4JTiomh</idno>
            <name>Anna Lasses</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6uGcoTLkoaueJ4YtCf2oBp" type="signed"/>
        <correspContext corresp="i-6uGcoTLkoaueJ4YtCf2oBp">
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-2B9CQsorTkxsV4aDV5kmNj"/>
          <note type="signatory" corresp="i-DRqpu2aaHKSgAVbkTGg4rs"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-Uwm3eggnWKqmERZ766iV6a"/>
          <note type="signatory" corresp="i-PYk1FHT5xHTWNczRYuGRJg"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-P5ebaA4LxLzZVfc4JTiomh"/>
        </correspContext>
        <correspAction type="submitted" xml:id="i-XCh2rdFXC218qhap9nJLUT">
          <date when="2022-11-23"/>
          <time when="12:05:59"/>
        </correspAction>
        <correspAction type="reviewed" xml:id="i-WyLnL89929rQeiGBjed97J">
          <date when="2022-11-23"/>
          <time when="17:45:19"/>
        </correspAction>
        <correspAction type="referred" xml:id="i-57XBH2Jnw7AgsYmQPYdWhe">
          <date when="2022-12-01"/>
        </correspAction>
        <correspAction type="assigned" xml:id="i-MRNNV49RrzTP5R1GbkheaW">
          <date when="2023-09-27"/>
          <time when="12:15:24"/>
        </correspAction>
        <correspContext corresp="i-MRNNV49RrzTP5R1GbkheaW">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-MToHXPFh5wyGcVBgQ97cPv"/>
        <correspContext corresp="i-MToHXPFh5wyGcVBgQ97cPv">
          <ref type="uppgift">2022/23:AU6</ref>
          <ref type="ref_dok_id">HA01AU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HbnNAAeJBkCSJ2Fe7x6sSG"/>
        <correspContext corresp="i-HbnNAAeJBkCSJ2Fe7x6sSG">
          <ref type="uppgift">2022/23:CU10</ref>
          <ref type="ref_dok_id">HA01CU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GaFQWuQCwKKXziNF2nwtsw"/>
        <correspContext corresp="i-GaFQWuQCwKKXziNF2nwtsw">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3voD2BmCnbuQstMukUzUGP"/>
        <correspContext corresp="i-3voD2BmCnbuQstMukUzUGP">
          <ref type="uppgift">2022/23:SfU14</ref>
          <ref type="ref_dok_id">HA01SfU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU14</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-N3Tu6m2MovzvvMPHgCgJjL"/>
        <correspContext corresp="i-N3Tu6m2MovzvvMPHgCgJjL">
          <ref type="uppgift">2022/23:UbU4</ref>
          <ref type="ref_dok_id">HA01UbU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU4</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XQegFhQNUZX3bg2FeM5C6F"/>
        <correspContext corresp="i-XQegFhQNUZX3bg2FeM5C6F">
          <ref type="uppgift">2022/23:UbU7</ref>
          <ref type="ref_dok_id">HA01UbU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU7</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HJukhDBDhsrrNqD33soper"/>
        <correspContext corresp="i-HJukhDBDhsrrNqD33soper">
          <ref type="uppgift">2022/23:UbU9</ref>
          <ref type="ref_dok_id">HA01UbU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU9</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1880 av Jonny Cato m.fl. (C) Integration</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-EMvGGfYasdXuJG4G1vjZWV">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PAiSz78VFJUVtPswnVoJYe">
              Riksdagen ställer sig bakom det som anförs i motionen om att
              se över möjligheterna att utreda hur rutinerna för utbetalning
              och uppföljning av kommunersättningarna för asylmottagande kan
              förbättras, och detta tillkännager riksdagen för regeringen.
            </item>
            <item sortKey="Yrkande 2" xml:id="i-7MjqhnBALetbL2RLKaSytk">
              Riksdagen ställer sig bakom det som anförs i motionen om att
              utreda möjligheterna till ökad självförsörjning för nyanlända
              genom att införa ett etableringslån i stället för etableringsbidrag
              och tillkännager detta för regeringen.
            </item>
            <item sortKey="Yrkande 3" xml:id="i-Ax5ydQZirTAdQ7Bhm71xDA">
              Riksdagen ställer sig bakom det som anförs i motionen om att
              se över möjligheten till kvalificering till delar av socialförsäkringssystemen
              och tillkännager detta för regeringen.
            </item>
            <item sortKey="Yrkande 4" xml:id="i-PdpGSwsB2JtLiKJcSCHAFq">
              Riksdagen ställer sig bakom det som anförs i motionen om att
              verka för att det görs en uppföljning av bosättningslagens syfte
              att alla kommuner ska ta ett långsiktigt delat ansvar, och detta
              tillkännager riksdagen för regeringen.
            </item>
            <item sortKey="Yrkande 5" xml:id="i-9RcS7jVn8o7KgsdW7S4Q9j">
              Riksdagen ställer sig bakom det som anförs i motionen om ett
              skyndsamt införande av en sfi-peng och tillkännager detta för
              regeringen.
            </item>
            <item sortKey="Yrkande 6" xml:id="i-EKYBrDmbNwKKPFPphfrGmw">
              Riksdagen ställer sig bakom det som anförs i motionen om att
              utreda hur nätbaserade kurser, appbaserade och AI-understödda
              läromedel samt andra digitala hjälpmedel ska bli en större del
              av integrationsarbetet, som en del av en förstärkt sfi-undervisning,
              och detta tillkännager riksdagen för regeringen.
            </item>
            <item sortKey="Yrkande 7" xml:id="i-CS5xg8iAjMtinEdPp9Udsy">
              Riksdagen ställer sig bakom det som anförs i motionen om att
              utreda möjligheterna att förändra stödet till personer som kombinerar
              sfi och en yrkesutbildning, för att på så sätt sänka trösklarna
              till utbildning och arbetsmarknad, och detta tillkännager riksdagen
              för regeringen.
            </item>
            <item sortKey="Yrkande 8" xml:id="i-Nusrjz35XmR6Eed4zRG1T1">
              Riksdagen ställer sig bakom det som anförs i motionen om att
              det behövs en förbättrad och effektiviserad inventering av nyanländas
              kompetenser, en effektiviserad valideringsprocess och ökade möjligheter
              till komplettering och tillvaratagande av en utländsk examen och
              tillkännager detta för regeringen.
            </item>
            <item sortKey="Yrkande 9" xml:id="i-VBxBjYofPinGwDRE2NExdh">
              Riksdagen ställer sig bakom det som anförs i motionen om uppföljning
              och höjda ambitioner för intensivåret och tillkännager detta för
              regeringen.
            </item>
            <item sortKey="Yrkande 10" xml:id="i-DFe7XjGXpgsjwbo4PFPQMu">
              Riksdagen ställer sig bakom det som anförs i motionen om att
              ge utrikes födda kvinnor och män lika möjligheter att ta sig in
              på arbetsmarknaden och tillkännager detta för regeringen.
            </item>
            <item sortKey="Yrkande 11" xml:id="i-YQJTBjikNcscmhgUth7QZ3">
              Riksdagen ställer sig bakom det som anförs i motionen om att
              svenska myndigheter alltid ska ställa samma krav och förväntningar
              på kvinnor och män och att bidrag bör utbetalas till båda parterna
              i en parrelation, och detta tillkännager riksdagen för regeringen.
            </item>
            <item sortKey="Yrkande 12" xml:id="i-YD4GbUAPooXgNnota2nDH1">
              Riksdagen ställer sig bakom det som anförs i motionen om att
              utveckla konceptet med integrationsförskola och tillkännager detta
              för regeringen.
            </item>
            <item sortKey="Yrkande 13" xml:id="i-HgBG2hg6iLe1izeNtDx53u">
              Riksdagen ställer sig bakom det som anförs i motionen om att
              regeringen för att stärka tidiga insatser och öka likvärdigheten
              i utbildningsväsendet bör se över hur fler barn kan få tillgång
              till förskola och fritidshem, oavsett föräldrars livssituation,
              och detta tillkännager riksdagen för regeringen.
            </item>
            <item sortKey="Yrkande 14" xml:id="i-QpESejVhFD5gRQ3LpnJB7A">
              Riksdagen ställer sig bakom det som anförs i motionen om att
              se över möjligheterna att stärka nyanlända barns utbildning genom
              en intensivare och mer systematiskt utarbetad språkutbildning
              och tillkännager detta för regeringen.
            </item>
            <item sortKey="Yrkande 15" xml:id="i-GKNUFeGyYMgqLf7gTVjvGH">
              Riksdagen ställer sig bakom det som anförs i motionen om att
              utreda hur ämnet svenska för dem som inte har det som modersmål
              bättre kan anpassas för den språkligt heterogena elevgrupp som
              finns i svensk skola, och detta tillkännager riksdagen för regeringen.
            </item>
            <item sortKey="Yrkande 16" xml:id="i-YR3rVccmDmX51WkJxneqvt">
              Riksdagen ställer sig bakom det som anförs i motionen om tvåspråkiga
              klasser där nyanlända bör beredas möjlighet att läsa in kärnämnen
              på sitt modersmål och om att nationella prov på andra språk bör
              utredas, och detta tillkännager riksdagen för regeringen.
            </item>
            <item sortKey="Yrkande 17" xml:id="i-DyvJ4NQWTNTYZjMCJfk3Pm">
              Riksdagen ställer sig bakom det som anförs i motionen om att
              en större del av integrationsprocessen bör ske i samverkan med
              civilsamhället, och detta tillkännager riksdagen för regeringen.
            </item>
            <item sortKey="Yrkande 18" xml:id="i-UkQsVTLWoUA2yoAjXUaDvP">
              Riksdagen ställer sig bakom det som anförs i motionen om att
              i samhällsplaneringen verka för blandade upplåtelseformer och
              tillkännager detta för regeringen.
            </item>
            <item sortKey="Yrkande 19" xml:id="i-ECD5ZePALxiDsCNvyEJd3f">
              Riksdagen ställer sig bakom det som anförs i motionen om att
              utvärdera behovet av statliga insatser för att underlätta arbetet
              för verksamheter och projekt som syftar till att minska segregation
              och utsatthet, och detta tillkännager riksdagen för regeringen.
            </item>
            <item sortKey="Yrkande 20" xml:id="i-NCbrchpMbqSmnopCgQLWAH">
              Riksdagen ställer sig bakom det som anförs i motionen om att
              kartlägga och motverka trångboddhet och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-NKm32bgSEDhQVnGp4mSAQM">
            Motivering
          </head>
          <p xml:id="i-KLH82qPuWfoucz7a63y7wv">
            Sverige präglas sedan länge av en långvarig och allvarlig social
            klyvning. Det är en klyvning som skär mellan människor och mellan
            platser. Mellan de med utbildning, språk och yrkeserfarenhet och
            de som inte har ett jobb. Mellan, å ena sidan, välmående och företagsamma
            orter och, å den andra sidan, utsatta stadsdelar och bruksorter.
            Friheten och möjligheterna är ojämnt fördelade.
          </p>
          <p xml:id="i-CPJ3JoVDDTHEG4YJAhpKCz">
            Vi kan också se effekterna av hur covid-19-pandemin slagit hårt
            mot människor i utsatta områden och mot dem som står längst ifrån
            arbetsmarknaden. Den klyvning som redan tidigare var allvarlig
            och oroande riskerar att förvärras betydligt i pandemins spår.
            Därför behöver vi agera, möta utmaningarna och blicka framåt.
          </p>
          <p xml:id="i-L3n4hmQuKh14is5pdheBh6">
            Lösningen för att hjälpa de som hamnat på fel sida om klyvningen
            är inte mer stat­liga bidrag och regleringar. Det är riktiga jobb,
            varaktig tillväxt, fler dynamiska företag, högkvalitativa utbildningar
            och efterfrågade färdigheter.
          </p>
          <p xml:id="i-Wq2gmSRzrU7vthZGiu3qD8">
            Arbetsmarknadspolitiken är central för integrationen. Under den
            gångna mandat­perioden har viktiga reformer genomförts och påbörjats.
            Sverige behöver fortsätta utveckla och förnya vår svenska modell.
            Sverige ska vara ett land där alla människor, infödda som inflyttade,
            både kan och förväntas göra en livsresa, bygga sin tillvaro och
            få egenmakt att forma sina liv. Oberoende av postnummer och bakgrund.
            Att bygga en möjligheternas ekonomi, som främjar den enskildas
            frihet, ekonomins tillväxtförmåga och klimatomställningen. Som
            bryter klyvningen mellan människor och platser. Att bygga denna
            möjligheternas ekonomi är det stora och avgörande arbete som vi
            nu måste ta oss an.
          </p>
          <head type="h2" xml:id="i-VycDFXNvZTJkYwRVAJz7VV">
            Etablering och arbete
          </head>
          <p xml:id="i-DUzGLi6oS9cyyC3GLfb2No">
            Sveriges integrationspolitik har djupa brister. Covid-19-pandemin
            ställde oss dessutom inför en av våra största prövningar på mycket
            länge, med ökande arbetslöshet och stora svårigheter för företagen
            i många personalintensiva branscher. Även om de som blivit arbetslösa
            under pandemin delvis tillhört nya grupper, är det samma personer
            som tidigare hade en svag ställning på arbetsmarknaden – varav
            många nyanlända och utlandsfödda – som också denna gång i hög
            grad var de som förlorade sina jobb. Det mesta pekar nu på att
            vi är på väg in i en lågkonjunktur som riskerar att leda till
            ytterligare utmaningar för integrationspolitiken.
          </p>
          <p xml:id="i-RhkhoGLqwyFC7WiEAye2SL">
            För att Sverige ska stå starkt nu och i framtiden behövs effektiva
            reformer som för­bättrar vår mottagning av nyanlända med tydligt
            jobbfokus. Sverige har behövt genom­föra en rad snabba reformer
            under pandemin. Men det behövs också en långsiktig optimistisk
            syn på vad människor kan bidra med. Invandring och integration
            har under århundraden varit en viktig drivkraft bakom några av
            världens mest konkurrenskraftiga och välmående ekonomier.
          </p>
          <p xml:id="i-GbfRu3hrUcLCmgkzRdHrQc">
            Vi behöver fortsätta genomföra strukturreformer för att skapa
            förutsättningar för minskad tudelning på svensk arbetsmarknad.
            En arbetsmarknad som samtidigt har ett stort kompetensförsörjningsbehov
            med demografiska utmaningar och med snabbare utvecklingstakt och
            omställningsbehov. En arbetsmarknad som behöver se varje individs
            möjligheter att bidra till en väl fungerande arbetsmarknad och
            ett bättre samhälle.
          </p>
          <p xml:id="i-EwwVy2ccKPuX4aT6KnPsbQ">
            Ett historiskt stort mottagande av nyanlända under några av de
            senaste åren kräver en politik som möjliggör att dessa människor
            kan ta sina första steg ut på den svenska arbets- och bostadsmarknaden.
            Vi behöver stärka nyanländas möjligheter på arbets- och bostadsmarknaderna
            så att de fullt ut kan bli en del av samhället. Då stärks den
            svenska ekonomin, motsättningarna minskar och vi kan behålla vår
            öppenhet mot omvärlden.
          </p>
          <p xml:id="i-4QLC4WWyR7eqhQapujd85x">
            I dag kommer många människor inte in i samhället, utan hamnar
            i stället i ett perma­nent utanförskap. Det finns ett stort värde
            i att nyanlända tidigt får ta del av det svenska samhället och
            kunskap om hur det fungerar. Därför har Centerpartiet bidragit
            till att alla asylsökande ska genomgå samhällsorientering och
            börja lära sig svenska från dag ett.
          </p>
          <p xml:id="i-SvdW3dZJdnpLCp2iGy2HQS">
            Etableringsreformen, som flyttade ansvaret för nyanländas etablering
            i Sverige från kommunerna till Arbetsförmedlingen, har inte lett
            till de förbättringar som var syftet. Därför vill Centerpartiet
            att kommunerna ska ansvara för etableringen. Vi anser också att
            man bör se över möjligheterna att utreda hur rutiner för utbetalning
            och uppföljning av kommunersättningarna kan förbättras. Vi behöver
            även se över hur nyanlända i högre grad kan bidra till den långsiktiga
            finansieringen av sin försörjning, exempelvis genom att göra om
            etableringsbidraget till ett etableringslån. På samma sätt som
            studenter försörjer sig med hjälp av studielån bör nyanlända kunna
            försörja sig med hjälp av lån under sin första tid i Sverige.
          </p>
          <p xml:id="i-KDkwc11uZAfVjJWfYxyv9F">
            En grundläggande princip är att människor som tar del av våra
            gemensamma trygg­hetssystem behandlas lika. Samma möjligheter
            och skyldigheter ska gälla alla. Därför är det rimligt att nyanlända
            också får arbeta för att nå högre ersättningsnivåer i social­försäkringen,
            så att man kvalificerar sig in i det svenska socialförsäkringssystemet.
            Det ökar drivkrafterna att komma i arbete, sänker kostnaderna
            och tydliggör att asylrätten handlar om att erbjuda skydd, inte
            förmåner. Ersättning i transfereringssystem bör därför utgå baserat
            på inkomst, och därmed inbetald skatt, snarare än dagens framåt­blickande
            mått: sjukpenninggrundande inkomst. Existerande undantag från
            kvalificer­ingsregler för flyktingar, inom exempelvis garantipensionen
            och sjukersättningen, bör tas bort.
          </p>
          <p xml:id="i-HYcvWeX4zab9QqDLbq8eJL">
            Tiden från att man har fått uppehållstillstånd till att man får
            ett arbete måste gå snabbare. Centerpartiet har därför under mandatperioden
            sett till att införa ett intensivår för särskilt motiverade nyanlända
            som under ett års tid får ta del av intensiva och yrkes­förberedande
            insatser.
          </p>
          <head type="h2" xml:id="i-Gas58LGKYMMVju2c52EnE2">
            Bosättningslagen
          </head>
          <p xml:id="i-MYikF7nyXG4f925q2bhhnS">
            Bosättningslagen innebär sedan 2016 att alla kommuner ska ta
            emot nyanlända. Vi anser att det är upp till kommunen att tolka
            bosättningslagen och huruvida en nyanländ ska ha rätt till boende
            efter etableringstiden. Däremot anser vi att kommunen har fortsatt
            försörj­ningsansvar för den nyanlända även efter två år och att
            det kan finnas behov av att se till att kommunerna tar detta ansvar
            och inte på olika sätt försöker kringgå ansvaret. I synner­het
            när kommuner försöker uppmana nyanlända att flytta till andra
            kommuner med sämre arbetsmarknadsförutsättningar enbart för att
            undvika kostnader för försörjnings­stöd. Vi vill därför att det
            görs en uppföljning av bosättningslagens syfte för att alla kommuner
            ska ta ett delat ansvar för nyanlända.
          </p>
          <head type="h2" xml:id="i-NoUmwYD7xmbNNWyffg6EPj">
            Svenska för invandrare
          </head>
          <p xml:id="i-8ViyYRjAr7cJk5rjnNsd6T">
            En viktig nyckel för integrationen är språket. Kvaliteten i svenska
            för invandrare (sfi) är otillräcklig, samtidigt som vissa privata
            och ideella utbildningsanordnare visat sig fram­gångsrika i att
            lära ut språk. Därför har Centerpartiet varit drivande för att
            förbättra sfi-undervisningen och att utreda en sfi-peng. Sfi-pengen
            innebär att utbildningsanordnaren får betalt genom en typ av skolpeng
            som baserar sig på uppnådda resultat i form av språk­utveckling.
            Denna fråga är nu utredd, och regeringen måste nu ta vara på utredningen
            och skyndsamt införa en sfi-peng.
          </p>
          <p xml:id="i-CgQTTEQvhPvJ7fanQwQ9PH">
            I dag finns dessutom tillgång till bra och välfungerande digitala
            hjälpmedel för undervisning. Därför vill vi att man även ska utreda
            hur nätkurser, appbaserade och AI‑understödda läromedel samt andra
            digitala hjälpmedel ska bli en större del av sfi-undervisningen
            och integrationsarbetet.
          </p>
          <p xml:id="i-Jy2Kb5qMWoMgHziWeAASZM">
            Möjligheterna att tillägna sig det svenska språket samtidigt
            som man tar sig in på arbetsmarknaden behöver stärkas. I branscher
            där behovet av arbetskraft är stort blir detta extra angeläget.
            För att tackla personalbristen inom vård och omsorg krävs betydande
            insatser. Fler ungdomar måste välja vård- och omsorgsutbildningar.
            Sam­tidigt är alla personer som kommit till Sverige från andra
            länder av avgörande betydelse för vår välfärds framtid. Centerpartiet
            vill möjliggöra för fler utrikes födda kvinnor att utbilda sig
            till yrken inom vård och omsorg. För att stötta fler nyanlända
            att göra karriär inom vård och omsorg vill Centerpartiet förändra
            stödet till personer som kombinerar sfi och en yrkesutbildning.
            Det behövs ett nytt, bredare och mer flexibelt statsbidrag som
            ersätter nuvarande system, för att på så sätt sänka trösklarna
            till utbildning och arbets­marknad. Vi behöver i större utsträckning
            kunna utgå från individens och kommunernas förutsättningar.
          </p>
          <head type="h2" xml:id="i-RxTX2RP4pHVtoZbCZTmKHx">
            Validering av kompetenser och utvecklat intensivår
          </head>
          <p xml:id="i-JZ6NUACq2B7NgcoPXNzbmk">
            Många som kommer till Sverige har såväl utbildning som lång arbetslivserfarenhet.
            Inte sällan i yrken som vi i dag ser ett stort behov av i Sverige,
            som läkare, ingenjörer och andra specialister. I dag finns fortfarande
            inget effektivt och systematiskt sätt att, i samarbete mellan
            Migrationsverket och exempelvis Arbetsförmedlingen, inventera
            vilka kompetenser, inte minst i bristyrken, som finns hos nyanlända.
            Det är viktigt att denna kunskap hos nyanlända akademiker och
            experter inte förslösas utan identifieras och möjligheter skapas
            att så snabbt som möjligt använda dessa kompetenser i produktivt
            arbete, inte minst genom att betyg valideras och utbildningar
            kompletteras. I många år har det samtidigt talats om att valideringen
            av dessa människors meriter ska påskyndas. Men i grunden är principen
            enkel: Processen ska börja omedelbart vid ankomst, med inventering
            av kompetenser. Det ansvaret ska finnas hos Migrationsverket.
            De myndig­heter, främst högskolorna, som i nästa steg får uppdraget
            att validera och komplettera dessa kompetenser ska ha starka incitament
            att avsätta resurser i form av tid och personal som möjliggör
            en snabb process. Det måste också finnas tillräckligt väl organiserade
            kompletterande kurser för att svara mot behoven.
          </p>
          <p xml:id="i-39zsw98MfuYhtofnAPSJms">
            Införandet av intensivåret, som kombinerar insatser för språk
            och praktik med riktiga jobb och mentorskap, var en viktig reform.
            Reformen måste dock förvaltas och utvecklas. Ytterligare insatser
            behövs för att göra intensivåret till det effektiva verktyg för
            integration som det ska vara. Uppföljningar behöver göras, och
            ambitionsnivån höjas.
          </p>
          <head type="h2" xml:id="i-SuoR9nq8BXbH6xxZTLR2FD">
            Fokus på jobb för utrikesfödda kvinnor
          </head>
          <p xml:id="i-UFxu8Q9cbQvtWhJygMXux7">
            Samtidigt som det finns ett gap i sysselsättning mellan utrikes
            och inrikes födda, finns också ett gap mellan utrikes födda män
            och kvinnor. Integration är därmed också en fråga om jämställdhet.
          </p>
          <p xml:id="i-H4rrqFwe71ofSze7dLW68U">
            Särskilt kvinnor som är födda utrikes och som flytt från sitt
            hemland har haft svårt att komma snabbt i arbete. Den inledande
            tiden i Sverige domineras alltför ofta av hushållsarbete och barnpassning,
            vilket kraftigt minskar chansen att komma in i arbete. Tiden i
            föräldraförsäkring bör därför begränsas och språkutbildning påbörjas
            parallellt med eventuell föräldraledighet.
          </p>
          <p xml:id="i-JbLPSkpfR5nmXA43ZvfTHU">
            En delredovisning från Kommissionen för jämställda livsinkomster
            visar på stora skillnader i bemötande av kvinnliga och manliga
            arbetssökande. Manliga arbetssökande får både andra insatser som
            i högre utsträckning leder till jobb och dessutom insatser i ett
            tidigare skede. I en promemoria från samma kommission påvisades
            omfattande brister i arbetsmarknadsetableringsprocessen – färre
            kvinnor skrivs in och fler kvinnor avbryter processen, kvinnor
            får färre möten och bedöms i lägre grad som matchnings­bara. Detta
            måste beaktas i fortsatt reformarbete för att förbättra arbetsmarknadens
            funktionssätt.
          </p>
          <p xml:id="i-CAgoqvQ7CgziG3Xhhy4RvW">
            Det är viktigt med en tydlighet från samhällets sida när det
            gäller grundläggande värderingar om människors lika rätt och värde.
            Ekonomiska ersättningar till hushåll, som till exempel ekonomiskt
            bistånd, bör som regel betalas ut jämnt mellan makar, för att
            stärka kvinnors ekonomiska makt. Och kvinnor ska alltid ges rätt
            och möjlighet att ha enskilda möten med myndigheter, utan manlig
            släkting eller bekant närvarande. Rätten till tolk måste också
            upprätthållas bättre än den gör i dag. Kvinnor får i större utsträckning
            än män enbart andrahandsinformation genom att barn eller en manlig
            släkting eller bekant agerar tolk åt dem. Bemötandet från myndigheter
            måste också i högre grad spegla att samhället har samma förväntningar
            på kvinnor och män att integreras och komma i arbete.
          </p>
          <head type="h2" xml:id="i-8zvdEsbGvFFjyw6Z7DnhJS">
            Förskola och skola för nyanlända barn
          </head>
          <p xml:id="i-TtfBsEzbAL25kBtodh9HUG">
            Genom att kommunerna arbetar med uppsökande verksamhet kan familjer
            med svårare förutsättningar få bättre information och kunskap
            om förskolans uppdrag och verksam­het. Det är också ett sätt att
            nå nyanlända föräldrar och erbjuda dem möjligheten att gå till
            en integrationsförskola, där ordinarie förskoleverksamhet bedrivs
            parallellt med sfi-undervisning för föräldrarna. Konceptet med
            integrationsförskolor där föräldrar studerar svenska i anslutande
            lokaler till förskolan ska utvecklas i Sveriges samtliga kommuner.
          </p>
          <p xml:id="i-2Aj9RMfBy1ZtMrgANnQNz4">
            Varje barn ska ha samma rätt till utbildning och utveckling.
            Vi vill också ge kommu­nerna i uppdrag att arbeta med uppsökande
            verksamhet. Genom att kommunerna nu är skyldiga att arbeta med
            uppsökande verksamhet kan familjer med svårare förutsättningar
            få bättre information och kunskap om förskolans uppdrag och verksamhet.
            Det är också ett sätt att nå nyanlända föräldrar och erbjuda dem
            möjligheten att gå till en integrations­förskola, där ordinarie
            förskoleverksamhet bedrivs parallellt med sfi-undervisning för
            föräldrarna. Konceptet med integrationsförskolor där föräldrar
            studerar svenska i anslutande lokaler till förskolan ska utvecklas
            i Sveriges samtliga kommuner.
          </p>
          <p xml:id="i-2yMwUGQuaZSUHfUX95y85H">
            Både förskola och fritids bidrar till att utjämna livschanser
            och ökar möjligheten att klara skolan. Det ger viktiga sociala
            sammanhang som lägger grunden för barns utveck­ling och lärande
            och är en viktig del i det förebyggande arbete som krävs för att
            mot­verka kriminalitet längre fram i livet. De barn som skulle
            ha allra mest nytta av förskola och fritidshem får inte denna
            möjlighet fullt ut. Det skapar en ojämlik start i livet – och
            är ett hinder för integrationen. Förra året var det drygt 18 000
            barn i åldrarna 3–5 år, eller 5 procent, som inte gick i förskola
            alls. Överrepresentationen är stor bland utlands­födda, där det
            är mer än dubbelt så vanligt att barnen inte går i förskola. Detsamma
            gäller för människor med låg ekonomisk standard. Läsåret 2018/19
            var det 84 procent av alla 6–9-åringar som var inskrivna i fritidshem,
            men i utanförskapsområden var andelen bara 68 procent. Fritids
            har ett utvidgat kompensatoriskt uppdrag, då det ska kompensera
            för sådant som kanske inte finns i det egna hemmet och ge barn
            möjlighet att utveckla de förmågor som krävs för att kunna tillgodogöra
            sig utbildning.
          </p>
          <p xml:id="i-27HfCr8YE3k9ccPUV2vn52">
            Att ge alla barn ökad rätt till förskola och fritids är bland
            de viktigaste investeringar vi kan göra i våra barns framtid,
            därför bör regeringen se över hur detta kan säkerställas. Genom
            att ge alla barn – oavsett storlek på föräldrarnas plånbok --
            möjlighet att gå i förskola och fritidshem kan vi med tidiga insatser
            utjämna livschanser, öka den ekonomiska jämställdheten och ge
            mer pengar till landets barnfamiljer.
          </p>
          <p xml:id="i-2rxYUwi14dMiGRPxku8h2U">
            Språket och läsning är nyckel för alla ämnen i skolan och för
            att klara sig i samhället. Ett problem för många nyanlända barn
            är att de inte klarar av att nå målen i skolan. Många nyanlända
            barn har liten eller ibland ingen skolerfarenhet och tillsammans
            med dåliga kunskaper i svenska blir det svårt att hänga med i
            undervisningen. För att kompensera för detta krävs en längre period
            av intensifierad skolgång med fokus på de viktigaste kunskaperna.
            Bland de viktigaste av dessa är förmågan att prata svenska, med
            en utökning av antalet timmar med undervisning i svenska för dessa
            barn. Här behövs ett systematiskt helhetsgrepp baserat på den
            kunskap som finns om effektiv intensiv språkträning i andraspråk.
          </p>
          <p xml:id="i-7rP22w9ytg1oR7Ko9MaeyP">
            Vi behöver stärka nyanlända barns utbildning genom intensivare
            och mer systema­tiskt utarbetad språkutbildning. Språkintroduktionsprogrammet
            ska rikta sig till de elever som nyligen kommit till Sverige.
            Parallellt med deltagande i språkintroduktions­programmet ska
            elever slussas in i den ordinarie verksamheten. Nyanlända elever
            ska beredas möjlighet att läsa in kärnämnen i skolan på sitt modersmål,
            i så kallade två­språkiga klasser, för att säkerställa att de
            inte hamnar efter kunskapsmässigt. Även nationella prov på andra
            språk bör utredas.
          </p>
          <p xml:id="i-2fscWp2aQWBBHi2wSAQZAZ">
            Den framtida undervisningen i svenska behöver möta elever som
            har svenska som modersmål, elever som har svenska som ett av flera
            modersmål och elever som lär sig svenska som ett nybörjarspråk.
            Dessutom måste svenskundervisningen, i hela skol­systemet, möta
            nyanlända elever med eller utan tidigare skolbakgrund oavsett
            när de börjar i svensk skola. Det stora antal nyanlända som kom
            till Sverige 2015–2016 har aktualiserat svensk skolas utmaningar
            med att möta denna heterogena grupp. Problemen med dagens svenskundervisning
            är flera, bland annat bristande likvärdighet och organisatoriska
            svårigheter. Det har även framförts kritik mot brister i lärarutbildning
            och lärares fortbildning och det faktum att nyanlända elever inte
            omfattas av ämnet svenska som andraspråk. Det innebär att enbart
            förändrade regleringar eller nya stöd­material inte kommer att
            kunna leda till nödvändiga och hållbara förbättringar. En utredning
            behöver därför undersöka hur ämnet svenska kan reformeras för
            att möta den språkligt heterogena elevgrupp som många svensklärare
            redan i dag undervisar.
          </p>
          <head type="h2" xml:id="i-CVHKmBxou5SkXVStsW6Z2n">
            Civilsamhällets roll för integrationen
          </head>
          <p xml:id="i-Q2WRik2AL3gz7FYNwdvetd">
            En viktig och underskattad roll i mottagandet av nyanlända spelas
            av civilsamhället. I civilsamhället finns nätverk som förmår koppla
            de nyanlända till arbetsliv och jobbmöjligheter, och erbjuder
            kunskaper om det svenska samhället. Ofta är en insats via civilsamhället
            många gånger mer effektiv för jobb än Arbetsförmedlingens program.
          </p>
          <p xml:id="i-GrZ8s43C4oRPiXdcKavfud">
            Centerpartiet anser att man måste se över hur man kan stärka
            civilsamhällets roll i integrationsprocessen. I detta arbete bör
            vi utreda hur statens tilldelning av resurser till civilsamhället
            kan allokeras för att skapa långsiktiga partnerskap och därmed
            frångå dagens projektfinansieringsmodell. Genom att öka långsiktigheten
            i detta arbete, och låta föreningar och organisationer spela en
            tydligare roll kan en större del av integra­tionsprocessen ske
            i samverkan med civilsamhället. Vi vill skapa möjligheter för
            föreningslivet att komma till skolor och fritidshem för att låta
            barn testa nya aktiviteter. För att fler barn ska få chans att
            hitta en idrott eller annan föreningsaktivitet som de tycker är
            rolig så bör föreningslivet ges möjlighet få komma in i skolan
            och på fritidshem. Det öppnar möjligheter för barn som annars
            kanske inte fått chansen att testa nya aktiviteter och att gå
            med i föreningslivet. Att barn får samlas runt intressen ger också
            möjlighet till ökad integration. Detta kan också stärka föreningslivet
            då nya medlemmar kan tillkomma.
          </p>
          <p xml:id="i-86vHdEPLoQm6cE4fyaDMBS">
            För att få till en bättre integration krävs också att vi lyfter
            utsatta områden, gör utanförskapsområden till attraktiva, trygga
            och välmående områden. Också i detta arbete spelar civilsamhället
            en avgörande roll.
          </p>
          <head type="h2" xml:id="i-WabiYmx42nVLjaUQHjmVKS">
            Bostadspolitik för bättre integration och minskad segregation
          </head>
          <p xml:id="i-JmSg6jvnGJCj2NWHdS1dAn">
            Bostadspolitiken spelar roll för integrationen. Men den är också
            viktig för att motverka segregation. Under lång tid var antalet
            upplåtelseformer på bostadsmarknaden ganska litet. Grovt förenklat
            bodde människor i hyresrätt eller bostadsrätt eller ägde själva
            sitt hem. Det finns i dag en rik flora av olika bostäder och upplåtelseformer
            på marknaden. Det behövs en mångfald av bostadstyper och upplåtelseformer
            inom ett och samma bostadsområde som gör att man kan byta sitt
            boende men ändå stanna kvar.
          </p>
          <p xml:id="i-UX5HkkAFoKeqqtkQorZWje">
            Att blanda upplåtelseformer och bostadstyper är något som bör
            stimuleras. Insatser behövs i syfte att fler ska ha möjlighet
            att äga sitt boende och investera i det. En blandad bebyggelse
            ger också de många människor som känner starka band till den plats
            där de vuxit upp en möjlighet att bo kvar även om behoven och
            den egna ekonomin förändras. Detta är en av de frågor som en bostadssocial
            utredning bör ta i beaktande och lämna förslag kring.
          </p>
          <p xml:id="i-Qt3UfYy8xKbMSezMY4QP9X">
            Blandade upplåtelseformer, levande stadsmiljöer och en framåtsyftande
            samhälls­byggnadspolitik är viktiga delar för att minska segregationen.
            Samtidigt behövs en social infrastruktur för att bryta segregationen.
            Erfarenheter visar att samverkan mellan fastighetsägare, bostadsbolag
            och myndigheter kan vara helt avgörande för att bryta en negativ
            utveckling i bostadsområden som är utsatta enligt polisens definition,
            eller där den sociala utsattheten på andra sätt är utbredd. Ett
            tätt samarbete mellan fastighets­ägare, sociala myndigheter, polis,
            näringsliv, civilsamhälle, föreningsliv med mera är en viktig
            framgångsfaktor om segregation och utsatthet ska brytas.
          </p>
          <p xml:id="i-PuK318RqPes9uBQosSeydS">
            Listan över åtgärder som kan vara viktiga i sammanhanget kan
            göras lång. Bland dessa kan nämnas åtgärder för att minska brottslighet,
            systematiskt arbete för att höja skolresultaten, satsningar på
            idrott, samhällsservice och att stötta utrikesfödda kvinnor att
            komma i egen försörjning. Runtom i landet drivs ett stort antal
            projekt och verksam­heter som syftar till att motverka segregation
            och utsatthet. Fastighetsägare och bostads­bolag är ofta en viktig
            aktör i denna typ av verksamheter. Det är viktigt att erfarenheterna
            av dessa insatser, som på flera håll varit mycket framgångsrika,
            tas tillvara och sprids. Möjligheterna att göra detta på ett samordnat
            och strukturerat sätt bör ses över för att utvärdera om det finns
            insatser från statligt håll som skulle kunna underlätta arbetet.
            Samtidigt har kommunerna en viktig roll att spela och de kan,
            mot bakgrund av exister­ande projekt och verksamheter, vara viktiga
            för att skapa stabilitet och långsiktighet i dessa insatser.
          </p>
          <p xml:id="i-AbxN7YyoqKvFb4B8Z1gph9">
            I vissa områden är också trångboddhet ett utbrett problem. Här
            behövs ett aktivt arbete, med ökad samverkan mellan kommuner och
            statliga myndigheter. Det behövs en kartläggning av trångboddheten,
            och lämpliga insatser för att motverka trångboddhet behöver utredas.
          </p>
        </div>
        <div type="motSignatures">
          <list>
            <item xml:id="i-LaXgGHdBmKCtNSEzG5eWhR" who="i-A4xHkoj5hLnWEChHnCCjS5">
              Jonny Cato (C)
            </item>
            <item xml:id="i-45EJfowKbtv2zJbgQkvmSf" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-As1zDGrjJQdRYSF2GmYKkL" who="i-2B9CQsorTkxsV4aDV5kmNj">
              Muharrem Demirok (C)
            </item>
            <item xml:id="i-F8TVN6nUkhHNNanRGSgZcN" who="i-DRqpu2aaHKSgAVbkTGg4rs">
              Catarina Deremar (C)
            </item>
            <item xml:id="i-6ptYCrB7onpHSkss8h8mY7" who="i-TqkCALix3mzcE3yNqV7Nee">
              Martina Johansson (C)
            </item>
            <item xml:id="i-PHmcpee8qKW1Ek9nyLZubi" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-BWgfc3nL1YRsGxMRv7VRd7" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-G6SYHjA6e6cnA1yhZAVRu5" who="i-Uwm3eggnWKqmERZ766iV6a">
              Anne-Li Sjölund (C)
            </item>
            <item xml:id="i-C2jp55PhDhZ3EJ5CHP8kX8" who="i-PYk1FHT5xHTWNczRYuGRJg">
              Anders Ådahl (C)
            </item>
            <item xml:id="i-V882vhPC9VQWxVRDnuqtAb" who="i-QS3FCcuDyGgZdKgE3VDjZ9">
              Niels Paarup-Petersen (C)
            </item>
            <item xml:id="i-KUt7UBgGgxYfBzBWjviHfV" who="i-P5ebaA4LxLzZVfc4JTiomh">
              Anna Lasses (C)
            </item>
          </list>
        </div>
      </div>
    </body>
  </text>
</TEI>
