<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01146">
  <teiHeader>
    <fileDesc>
      <titleStmt>
        <title>Främjande av små vatten- och vindkraftverk</title>
        <author>Ivar Franzén och Arne Fransson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Främjande av små vatten- och vindkraftverk</title>
          <idno type="rdwebb">G8021146</idno>
          <rs type="number">1146</rs>
          <ref type="dokument_url_text">http://data.riksdagen.se/dokument/G8021146/text</ref>
          <ref type="dokument_url_html">http://data.riksdagen.se/dokument/G8021146</ref>
          <ref type="dokumentstatus_url_xml">http://data.riksdagen.se/dokumentstatus/G8021146</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RM6v9N7kihqrGSRBsWe7g3</idno>
            <name>IVAR FRANZÉN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UDv3bmWp5FyrQRLnne5aik" type="signed"/>
        <correspContext corresp="i-UDv3bmWp5FyrQRLnne5aik">
          <note type="signatory" corresp="i-RM6v9N7kihqrGSRBsWe7g3"/>
          <note type="signatory" corresp="i-jfPyBgwNkgJP6agUZAarG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1146/mot_198485__1146-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:1146
          </p>
          <p>
            Ivar Franzén och Arne Fransson Främjande av små vatten- och vindkraftverk
          </p>
          <p>
            På grund av den överinvestering som skett i elproduktionskapacitet
            genom fullföljande av kärnkraftsreaktorerna F 3 och O 3 är utrymmet
            för satsning på vindkraft och små vattenkraftverk mycket begränsad.
            Investeringar i nya elproduktionsanläggningar är i allmänhet förlustbring-
            ande de första åren. Detta gäller i hög grad också för små vatten-
            och vindkraftverk. De flesta som har intresse av att satsa på
            denna typ av kraftverk har inte gott om kapital eller är ägare
            till gammal lönsam vattenkraft som kan betala de första årens
            förluster i nytt kraftverk. Genomförandet är därför ofta helt
            beroende av långa lån och med en fördelaktig fördelning i tiden
            av ränta och amortering. En successiv utbyggnad av dessa små kraftverk
            minskar sårbarheten i vårt eldistributionssystem, underlättar
            avvecklingen av kärnkraften, skapar sys- selsättning, främjar
            teknisk utveckling och ger värdefulla drifterfarenheter. Vi vill
            särskilt understryka vikten av att stödet till investeringar för
            byggande av små vattenkraftverk väsentligt förbättras. F.n. utgår
            ett bidrag om 15 Z för investeringar i små vattenkraftverk som
            beställs t.o.m. halvårsskiftet 1985. Stödet avser kraftverk med
            en effekt mellan 100 och 1 500 kW. Stöd bör även kunna utgå till
            anläggningar med lägre effekt än 100 kW efter särskild prövning.
            Dispens för den nedre effektgränsen bör ges generöst. Även om
            vi i dag inte behöver mer elproduktionskapacitet finns det ändå
            som ovan redovisats en rad skäl för att stimulera utbyggnaden
            av små vatten- och vindkraftverk. Statens energiverk har utrett
            finansieringen av och stöd till de små vattenkraftverken. Det
            finns goda skäl att ge små vatten- och vindkraftverk lika finansierings-
            och stödvillkor. Statens energiverk föreslår ett fortsatt stöd
            med 15 96 på investeringskost- naden samt under begränsad tid
            ett 50-procentigt bidrag till förprojekterings- kostnaderna före
            vattendom. Verket har också undersökt möjligheterna till mer långsiktig
            finansiering och konstaterat attt. ex. SPP har intresse för detta
            om säkerhet kan lämnas genom pantbrev och statsgaranti. Av utredningen
            framgår också att de ekonomiska villkoren för kraftleveranser
            från små kraftverk, som utarbetats inom branschen, i princip är
            skäliga men f.n. är tillämpningen otillfredsställande. Det är
            angeläget att snarast finna former som garanterar de små kraftleverantörerna
            den ersättning som rekommen- dationerna enligt EKOVISAM ger rätt
            till.
          </p>
          <pb facs="riksdagen-motions-pdf/data/198485/mot_198485__1146/mot_198485__1146-002.pdf"/>
          <p>
            Mot. 1984/85:1146 9
          </p>
          <p>
            Det är också viktigt att tillståndsprövningen för små kraftverk
            kan förenklas och ske snabbare. Enligt nuvarande energiskattebestämmelser
            skall den som innehar anlägg- ning med minst 50 kW generatoreffekt
            betala elskatt på egen förbrukning. Detta har medfört olämpliga
            effekter. Exempelvis finns det vid ett stort antal svenska reningsverk
            generatoraggregat med 49 kW, vilka utnyttjar metan- gasen från
            reningsprocessen. Den ytterligare gas som hade kunnat utnyttjas
            ventileras i en del fall bort, i andra fall används den som bränsle.
            Det finns också många små vattenkraftverk som avsiktligt utnyttjas
            med ”för små” generatorer för att undvika skatten. Energiskatteutredningen
            uppmärksammade detta problem (SOU 1982:16 s. 138) och föreslog
            dels en höjning av gränsen till 100 kW, som ansågs mer rimlig,
            dels att de första 0,4 GWh per år skulle undantas från beskattning.
            Därigenom skulle man undgå tröskeleffekten. Denna del av energiskatteutredningens
            förslag har inte föranlett någon åtgärd från regeringens sida.
            En ändring enligt kommitténs förslag skulle lösa problemet och
            därtill gynna produktionen i små enheter. Statens energiverk framför
            likartade synpunkter i sin utredning. Det är angeläget att regeringen
            snarast förelägger riksdagen förslag om permanenta stödregler
            för små vatten- och vindkraftverk enligt de riktlinjer som redovisas
            i statens energiverks utredning och i denna motion. Med hänvisning
            till vad som ovan anförs hemställer” vi att riksdagen som sin
            mening ger regeringen till känna vad som i motionen anförts om
            finansiering och stöd för utbyggnaden av små vatten- och vindkraftverk.
          </p>
          <p>
            Stockholm den 22 januari 1985
          </p>
          <p>
            IVAR FRANZÉN (c) ARNE FRANSSON (c)
          </p>
          <p>
            " Se även motion 1984/85:1147.
          </p>
        </div>
      </div>
    </body>
  </text>
</TEI>
