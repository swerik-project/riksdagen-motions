<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-03048">
  <teiHeader>
    <fileDesc>
      <titleStmt>
        <title>Öppenhet mot omvärlden</title>
        <author corresp="i-TmLYgRSM5JFBMdRVjsJ2q4">av Johanna Jönsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3048 av Johanna Jönsson m.fl. (C)</title>
          <idno type="rdwebb">H3023048</idno>
          <rs type="number">3048</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3023048/text</ref>
          <ref type="dokument_url_html">http://data.riksdagen.se/dokument/H3023048</ref>
          <ref type="dokumentstatus_url_xml">http://data.riksdagen.se/dokumentstatus/H3023048</ref>
          <ref type="docx">http://data.riksdagen.se/fil/BB0E6144-22D1-4BA9-812D-33F6A9E297AF</ref>
          <ref type="pdf">http://data.riksdagen.se/fil/8D859B4D-8C27-469F-924A-9C62B94BCD4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bn9hLjYBPEgBZCVCUaBs9w" type="signed"/>
        <correspContext corresp="i-Bn9hLjYBPEgBZCVCUaBs9w">
          <note type="signatory" corresp="i-TmLYgRSM5JFBMdRVjsJ2q4"/>
          <note type="signatory" corresp="i-UT1ponddSVxoVpn779syr7"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-TG6GeB2ZcoNyMm8U2gR3hC" type="submitted">
          <date when="2015-10-06"/>
          <time when="15:54:22"/>
        </correspAction>
        <correspAction xml:id="i-XpGXufCepy1WqP7s4RQ64h" type="reviewed">
          <date when="2015-10-07"/>
          <time when="15:22:49"/>
        </correspAction>
        <correspAction xml:id="i-V7SbTQPaYXFk5faCzWCJ19" type="referred">
          <date when="2015-10-13"/>
        </correspAction>
        <correspAction xml:id="i-NiB8E1FqLgbFhaXhHZNj8o" type="assigned">
          <date when="2018-06-05"/>
          <time when="10:34:11"/>
        </correspAction>
        <correspContext corresp="i-NiB8E1FqLgbFhaXhHZNj8o">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-KLe1sqmGJNBD6Q9BvEsaB7" type="behandlas_i"/>
        <correspContext corresp="i-KLe1sqmGJNBD6Q9BvEsaB7">
          <ref type="uppgift">2015/16:SfU14</ref>
          <ref type="ref_dok_id">H301SfU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU14</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C8upc5Npkvc51PgnZn7bws" type="behandlas_i"/>
        <correspContext corresp="i-C8upc5Npkvc51PgnZn7bws">
          <ref type="uppgift">2015/16:SfU11</ref>
          <ref type="ref_dok_id">H301SfU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU11</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UnokGaJxsd5TiXzwCqFGLA" type="behandlas_i"/>
        <correspContext corresp="i-UnokGaJxsd5TiXzwCqFGLA">
          <ref type="uppgift">2015/16:SfU4</ref>
          <ref type="ref_dok_id">H301SfU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C6ztMPyk2CT2Fu8i5JuMaV" type="behandlas_i"/>
        <correspContext corresp="i-C6ztMPyk2CT2Fu8i5JuMaV">
          <ref type="uppgift">2015/16:SfU15</ref>
          <ref type="ref_dok_id">H301SfU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU15</ref>
          <ref type="ref_dok_titel">Anhörig- och arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8zYdVMjHTd1dwRQJu84uf6" type="behandlas_i"/>
        <correspContext corresp="i-8zYdVMjHTd1dwRQJu84uf6">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-34fLMcSrrT2U4S1jf7Azik" type="behandlas_i"/>
        <correspContext corresp="i-34fLMcSrrT2U4S1jf7Azik">
          <ref type="uppgift">2015/16:UU1</ref>
          <ref type="ref_dok_id">H301UU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S9LvB84kxLLXjkqWGhaQzd" type="motHeader">
        <div xml:id="i-QXh3XNYh5UXsnJwvxu89ke" type="motTitle">
          Motion till riksdagen 2015/16:3048 av Johanna Jönsson m.fl. (C)
          Öppenhet mot omvärlden
        </div>
      </div>
      <div xml:id="i-StaXw5HFaiMZmFHtFj9LyX" type="motBody">
        <div xml:id="i-5ZK6XePUb1a4L9oxzmJdZH" type="motProposal" subtype="förslag">
          <head xml:id="i-Rr5JQn21wXyNFwT2Y7Yfpf">
            Förslag till riksdagsbeslut
          </head>
          <list xml:id="i-PVdQ2QrBYZ6ENcNkNt1P7J" style="ol">
            <item xml:id="i-DsVoqHThPZM2v9QhicGCbD">
              Riksdagen ställer sig bakom det som anförs i motionen om att
              värna rätten och möjligheten att söka asyl och tillkännager detta
              för regeringen.
            </item>
            <item xml:id="i-XrHjoJbgKg2CWjqqZSDEYH">
              Riksdagen ställer sig bakom det som anförs i motionen om att
              utreda förkortad tidsram innan man kan ansöka om medborgarskap
              samt att utreda medborgarskap efter födelseland och tillkännager
              detta för regeringen.
            </item>
            <item xml:id="i-RHs7w1tcah5cbvvQM34Dto">
              Riksdagen ställer sig bakom det som anförs i motionen om att
              se till att färre behöver riskera livet på resan till Europa och
              att slå undan benen på kriminella organisationer genom att skapa
              fler lagliga vägar och tillkännager detta för regeringen.
            </item>
            <item xml:id="i-HstjvTZ6KsmL1feFr64Kic">
              Riksdagen ställer sig bakom det som anförs i motionen om att
              se över transportörsansvaret och tillkännager detta för regeringen.
            </item>
            <item xml:id="i-Stk7MxmpdXUFgcBrbiv1D8">
              Riksdagen ställer sig bakom det som anförs i motionen om att
              Sverige ska driva Dublinförordningens avskaffande och ersätta
              den med ett nytt gemensamt asylsystem i EU med kvoter för alla
              medlemsstaters mottagande i linje med vad som beskrivs i motionen
              och tillkännager detta för regeringen.
            </item>
            <item xml:id="i-VvnMJEXTLMkstXvX5k3HeX">
              Riksdagen ställer sig bakom det som anförs i motionen om att
              upprätthållandet av EU:s gränsskydd måste ske med absolut respekt
              för asylrätten och mänskliga rättigheter och tillkännager detta
              för regeringen.
            </item>
            <item xml:id="i-Xt44XeC4ZnSfanKZAwWani">
              Riksdagen ställer sig bakom det som anförs i motionen om att
              se över det svenska mottagandet av kvotflyktingar inom UNHCR:s
              vidarebosättningssystem och tillkännager detta för regeringen.
            </item>
            <item xml:id="i-Jseb8K4d76updm5a3wrYP5">
              Riksdagen ställer sig bakom det som anförs i motionen om att
              Sverige ska agera för att andra EU-länder tar ett större ansvar
              och ökar sitt mottagande av kvotflyktingar och tillkännager detta
              för regeringen.
            </item>
            <item xml:id="i-TDi6Tzt8k1oPHqDpHa4BqE">
              Riksdagen ställer sig bakom det som anförs i motionen om att
              göra det möjligt att pröva asyl på EU-länders ambassader i andra
              länder och tillkännager detta för regeringen.
            </item>
            <item xml:id="i-Cs5dmPcGjzzu76RPhFoWrp">
              Riksdagen ställer sig bakom det som anförs i motionen om att
              införa humanitära visum på EU-nivå och tillkännager detta för
              regeringen.
            </item>
            <item xml:id="i-Vvf31QbuA9ApM8NgFzHvjL">
              Riksdagen ställer sig bakom det som anförs i motionen om att
              utreda möjligheten för organisationer eller svenska medborgare
              att erbjuda ytterligare en laglig väg genom stipendier eller liknande
              och tillkännager detta för regeringen.
            </item>
            <item xml:id="i-PF8xcPzzrsSgH8uN83zKo7">
              Riksdagen ställer sig bakom det som anförs i motionen om att
              se över hur rättssäkerheten kan stärkas genom bättre språkanalyser,
              landkunskap och kunskap om hbtq-personers situation och tillkännager
              detta för regeringen.
            </item>
            <item xml:id="i-79fhZRUQtubJFJoUZS1gBE">
              Riksdagen ställer sig bakom det som anförs i motionen om att
              se över hur rättssäkerheten kan stärkas genom snabbare utredning
              av asylsökandes psykiska hälsotillstånd och att kompetensen kring
              tortyr och trauma stärks i hela asylprocessen och tillkännager
              detta för regeringen.
            </item>
            <item xml:id="i-GSUv8jt8nJnhu4QbfoigV7">
              Riksdagen ställer sig bakom det som anförs i motionen om att
              arbeta inom världssamfundet och EU för att minska konflikter och
              sprida liberala och demokratiska värderingar i världen och tillkännager
              detta för regeringen.
            </item>
            <item xml:id="i-8QvKsAUBHjXn4yRdEynxFf">
              Riksdagen ställer sig bakom det som anförs i motionen om att
              tillåta återförening för äldre anhöriga än i dag om man kan bära
              kostnaderna och tillkännager detta för regeringen.
            </item>
            <item xml:id="i-QXEY5M8Ri4vxJygRt8Ck9x">
              Riksdagen ställer sig bakom det som anförs i motionen om att
              en ansökan om uppehållstillstånd som anhörig ska kunna lämnas
              från Sverige och tillkännager detta för regeringen.
            </item>
            <item xml:id="i-LCXZGRjY6Hdw2JHA75Y5pT">
              Riksdagen ställer sig bakom det som anförs i motionen om att
              handläggning av återförening av familjer ska prioriteras högt
              och tillkännager detta för regeringen.
            </item>
            <item xml:id="i-KjAMXa93bgmFQaRTWDSwp3">
              Riksdagen ställer sig bakom det som anförs i motionen om att
              införa humanitära visum för anhöriga och tillkännager detta för
              regeringen.
            </item>
            <item xml:id="i-PHgRCeMenAehbBGk9WDkzW">
              Riksdagen ställer sig bakom det som anförs i motionen om att
              se över tvåårsregeln vid anhöriginvandring och tillkännager detta
              för regeringen.
            </item>
            <item xml:id="i-Ucv9RCzUTvDzdx31dHvdu3">
              Riksdagen ställer sig bakom det som anförs i motionen om att
              betona vikten av arbetskraftsinvandring för tillväxt, kompetensförsörjning
              och en bättre fungerande arbetsmarknad och tillkännager detta
              för regeringen.
            </item>
            <item xml:id="i-NdKN6ZGKbLx9vJLeRBrXvL">
              Riksdagen ställer sig bakom det som anförs i motionen om att
              ta bort kravet på att en arbetskraftsinvandrare ska ha samma arbetsgivare
              och samma yrke de två första åren och tillkännager detta för regeringen.
            </item>
            <item xml:id="i-VUGg8gWYMCc6mNAWyJdbQC">
              Riksdagen ställer sig bakom det som anförs i motionen om att
              värna och utveckla den nuvarande lagstiftningen kring arbetskraftsinvandring
              och att ta ställning mot alla former av arbetsmarknadsprövning
              och tillkännager detta för regeringen.
            </item>
            <item xml:id="i-ApqHUZzPbo2NAotSKmJQxd">
              Riksdagen ställer sig bakom det som anförs i motionen om att
              möjliggöra för externa aktörer att ta fram underlag för Migrationsverkets
              arbetstillståndsgivande och tillkännager detta för regeringen.
            </item>
            <item xml:id="i-8Sayz3pZaokeuViHrf8mR1">
              Riksdagen ställer sig bakom det som anförs i motionen om att
              förenkla förfarandet för tillståndsgivning vid arbetskraftsinvandring
              för att kunna förkorta handläggningstiden och tillkännager detta
              för regeringen.
            </item>
            <item xml:id="i-CC53zftY4UgAryLUC5Z3HG">
              Riksdagen ställer sig bakom det som anförs i motionen om att
              utvidga EU:s blåkortssystem så att det öppnar för arbetskraftsinvandring
              av mindre kvalificerad arbetskraft än i dag och tillkännager detta
              för regeringen.
            </item>
            <item xml:id="i-2PfFF4S1xYnprur6r9vqsf">
              Riksdagen ställer sig bakom det som anförs i motionen om att
              underlätta möjligheten till spårbyte och tillkännager detta för
              regeringen.
            </item>
            <item xml:id="i-XABrNzPkmvQXgTeUrsPKmb">
              Riksdagen ställer sig bakom det som anförs i motionen om att
              utländska studenter lättare ska få stanna i Sverige och tillkännager
              detta för regeringen.
            </item>
            <item xml:id="i-8hgE3LiAZ7HDmW3o1jtowf">
              Riksdagen ställer sig bakom det som anförs i motionen om att
              utreda möjligheten att ta bort studieavgifter för utländska studenter
              och tillkännager detta för regeringen.
            </item>
          </list>
        </div>
        <div xml:id="i-URSw1XnigUWT3tC3XeVQ4Y" type="motContent">
          <head xml:id="i-nNWadGQMUpehdPCr3kkV3" type="h2">
            Inledning
          </head>
          <p xml:id="i-5VNumgvsbwPLW7YBcMqidm">
            Såväl den fria rörligheten inom EU som migrationen från andra
            delar av världen är en starkt bidragande orsak till Sveriges välstånd.
            I likhet med andra länder med tradition av öppenhet mot omvärlden
            ser vi att Sverige är en växande ekonomi där innovations­kraften
            är stark.
          </p>
          <p xml:id="i-PUx6GjSXoWAnvovLy1QLkC">
            Ett land som vill stå rustat när den internationella konkurrensen
            hårdnar kan inte sluta sig mot omvärlden. Vi lever i en globaliserad
            värld. Marknader och arbetsmarknader blir allt mer gränslösa,
            och vårt framtida samhälle behöver formas i vetskapen att människor
            inte bor på en plats eller ens i ett och samma land under hela
            livet. Redan på kort sikt finns behov av en reforminriktad politik
            som på ett hållbart sätt kan hantera en ökande migration.
          </p>
          <p xml:id="i-HCvyey18AL7SrXvx2cgGe4">
            Sextio miljoner människor är i dag på flykt i världen. Människor
            som flytt från krig och förföljelse har rätt till skydd enligt
            internationell lag. Centerpartiet värnar asylrätten. Vi står upp
            för dagens reglerade invandring och arbetar aktivt för en human
            flykting- och migrationspolitik som är i linje med vår strävan
            efter fri rörlighet för människor i hela världen.
          </p>
          <p xml:id="i-T6ymb1vqH2XNrw2uAeQnSq">
            Som ett steg i vår vision om en öppnare värld vill vi möjliggöra
            för att tidigare bli svensk medborgare genom att generellt förkorta
            den tid som man måste ha haft hemvist i Sverige till tre år för
            att kunna ansöka om svenskt medborgarskap. Vi vill också utreda
            principen om medborgarskap efter födelseland.
          </p>
          <head xml:id="i-3nkgvFkuPTxMomCoW9X26S" type="h2">
            Flyktinginvandring
          </head>
          <p xml:id="i-FjnPNMaptKSRkFHz9fg28o">
            Det är uppenbart att EU:s nuvarande migrationspolitik inte klarar
            av att hantera kriser av det slag vi nu bevittnar. Rådande lagstiftning
            gör det i praktiken omöjligt att med gemensamma insatser erbjuda
            flyktingar skydd i den omfattning som skulle behövas. Dublinförordningen
            och principen att man ska söka asyl i det land man först kommer
            till innebär att åtskilliga medlemsländer i EU kan svära sig fria
            från ansvar. Visumtvång och regleringar, såsom transportörsansvaret,
            som syftar till att försvåra för människor på flykt att ta sig
            in i Europa gör att det i praktiken inte finns lagliga vägar in
            i EU.
          </p>
          <p xml:id="i-THa5Jw7FNCCgHPTHbhQrqv">
            När dörren till Europa är stängd tvingas människor ta stora risker.
            Det är det vi ser när allt fler ger sig ut på den farliga resan
            över Medelhavet, i flyktingsmugglarnas våld och på sjöodugliga
            båtar. EU måste agera för att människor inte ska behöva riskera
            sina liv på Medelhavet, och för att se till så att fler säkra
            och lagliga vägar till Europa kan skapas. Att rädda människoliv
            måste ha högsta prioritet. Därtill behövs också en politik som
            inte göder kriminella organisationer. Dagligen riskerar nu människor
            sina liv på Medelhavet i hopp om att finna en fristad i Europa.
            Att så sker är en direkt följd av lagstiftning som syftar till
            att hindra människor på flykt att ta sig in i EU. Endast genom
            fler lagliga vägar till Europa kan antalet dödsoffer på Medelhavet
            minskas och flyktingsmugglingen begränsas på ett effektivt sätt.
          </p>
          <p xml:id="i-S6vjNWd7n6k81wNwzg1B8k">
            Centerpartiet anser att EU behöver en ny gemensam asylpolitik.
            Inom ramen för denna bör unionen registrera flyktingar som asylsökande
            i EU som helhet. EU:s myndighet för asylfrågor, Easo, bör ges
            utökat mandat att hantera ett gemensamt system för asyl­prövningar
            och utfärdande av humanitära visum. De skyddsbehövande bör fördelas
            inom unionen baserat på kvantitativa kriterier såsom medlemsländernas
            storlek och ekonomi samt på kvalitativa kriterier såsom människors
            släktband. Samtidigt ska givetvis enskilda EU-länder behålla rätten
            att frivilligt ta ett större ansvar, så att de länder som vill
            och kan ta emot fler flyktingar än sin kvot inte hindras från
            att göra detta. Sverige ska inte göra mindre, men fler länder
            måste göra mer. Följden av dessa reformer är att det nuvarande
            Dublinsystemet stegvis avvecklas.
          </p>
          <p xml:id="i-XTNUXxdLZHT6XE4UHD2Wae">
            Intill dess att en reformering av den EU-gemensamma asylpolitiken
            kommer till stånd är det nödvändigt att fler länder erbjuder en
            fristad åt fler kvotflyktingar och håller dörren öppen för humanitära
            visum. Sverige bör med kraft driva på för att EU:s medlemsländer
            lever upp till gällande regelverk och konventioner så att asylrätten
            kan försvaras. Det är viktigt att upprätthållandet av EU:s gränsskydd
            sker med absolut respekt för asylrätten och mänskliga rättigheter.
          </p>
          <p xml:id="i-QTGHKhGcDBHqXU4fd63MA7">
            Mottagandet av kvotflyktingar är i dag generellt för lågt i hela
            EU, trots att detta är ett av få sätt på vilket de människor som
            är i allra störst behov av skydd på ett ordnat sätt kan ta sig
            i säkerhet i Europa. Centerpartiet vill öka mottagandet av kvotflyktingar
            i Sverige. Vi anser också att det är av yttersta vikt att andra
            EU-länder ökar sitt mottagande, och vill se regeringen driva på
            för att alla länder ska ta sitt ansvar. Vi vill också se över
            transportörsansvaret.
          </p>
          <p xml:id="i-BYSPVKjTw4EFQA3jeN5Et5">
            Centerpartiet verkar för att utländska medborgare ska kunna söka
            asyl vid svenska ambassader utomlands. I områden där det råder
            krigstillstånd kan det medföra betydande svårigheter att hantera
            asylärenden på ett säkert sätt, om det ens är möjligt att hålla
            ambassaden öppen. Men i den mån det är praktiskt möjligt finns
            goda skäl att öppna möjligheten att söka asyl på ambassader i
            tredjeland. Inom ramen för en gemensam asylpolitik inom EU vill
            vi också se de övriga medlemsstaternas ambassader öppna för asylprövning
            i tredjeland.
          </p>
          <p xml:id="i-6AQdo6Y1qio2QakEEnMZRj">
            I arbetet med detta finns också anledning att införa humanitära
            visum. Det skulle innebära en laglig möjlighet för flyktingar
            att få sin asyl prövad i Sverige. När ett gemensamt EU-system
            är på plats bör man kunna söka ett humanitärt visum för asylprövning
            i EU som helhet. Vi vill även utreda möjligheten att göra det
            lättare för organisationer eller svenska medborgare att erbjuda
            ytterligare en laglig väg genom stipendier eller liknande.
          </p>
          <p xml:id="i-5bb87MLTG1SKPfe11Q4qYB">
            Den som söker asyl i Sverige ska kunna lita på att få en rättssäker
            bedömning av sina skyddsbehov. Tyvärr ser vi i dag att det finns
            allvarliga brister i detta avseende. Exempelvis är inte språkanalyserna
            tillräckligt tillförlitliga, och handläggarnas landkunskap måste
            stärkas för att man ska kunna fatta beslut som är grundade i den
            aktuella situationen i respektive land. Också kunskapen om hbtq-personers
            situation måste öka.
          </p>
          <p xml:id="i-GNHgCChFqU98h8bg4yGYkh">
            En annan viktig del är snabbare och bättre utredningar av de
            asylsökandes psykiska och fysiska hälsotillstånd. Detta måste
            ske redan tidigt under asylprocessen. Det är viktigt att tidigt
            hitta dem som är mest traumatiserade och som mår sämst för att
            kunna ge dem det stöd de behöver. För att klara av detta behöver
            kompetensen kring tortyr och trauma samt konsekvenserna av detta
            stärkas i hela asylkedjan.
          </p>
          <p xml:id="i-C2ju5BKyKduUTjMewrgokv">
            Totalitära och förtryckande regimer, våldsamma konflikter, terrorism
            och allvarliga brott mot mänskliga rättigheter gör att sextio
            miljoner människor är på flykt i världen. Detta ställer stora
            krav på såväl världssamfundet som på EU och Sverige. Sverige behöver
            vara en aktiv part i en global strävan efter att minska antalet
            konflikter och sprida liberala och demokratiska värden globalt.
          </p>
          <head xml:id="i-YEkq4cme84CPLsuoBh5vWS" type="h2">
            Anhöriginvandring
          </head>
          <p xml:id="i-6hfV2XEBjAnhMoDcnvj8Xg">
            Anhöriginvandringen är i praktiken en av få lagliga vägar till
            Europa. Den har stor betydelse av humanitära skäl. Familjer som
            splittrats till följd av krig, konflikter och förtryck måste ha
            en möjlighet till återförening i trygghet. Med en ökande globalisering
            där allt fler har nära och kära i andra länder ökar anhöriginvandringens
            betydelse.
          </p>
          <p xml:id="i-LCmWoN4bm7aEbpibJ7uyiw">
            Centerpartiet vill verka för en förändring i lagstiftningen som
            går längre än den tidigare sista länken som innebar att äldre
            anhöriga inte fick ha några anhöriga kvar i hemlandet. Vi anser
            att barn som fått uppehållstillstånd i Sverige ska kunna återförenas
            med äldre anhöriga om de så önskar. Den som vill ska kunna ta
            hit sina äldre anhöriga så länge de själva står för de kostnader
            som uppstår under vistelsen i Sverige. Vi vill också att det ska
            vara möjligt att ansöka om uppehållstillstånd på grund av anknytning
            inifrån Sverige.
          </p>
          <p xml:id="i-7Z5AKsiEY15W4PtTNDDSpj">
            I dagsläget är handläggningstiden för den här typen av ansökningar
            alldeles för lång. Det finns flera exempel på att man inte kunnat
            vänta utan istället tagit de sista pengar man haft för att betala
            människosmugglare och riskera livet. Därför måste anhörigåterförening
            prioriteras högt och genomföras skyndsamt. Vi bör även ge humanitära
            visum till anhöriga från konfliktområden som redan har en familjemedlem
            på plats i Sverige. Ju tidigare familjer får återförenas desto
            mindre lidande och desto snabbare etablering i samhället.
          </p>
          <p xml:id="i-VkixogcpMRCBce8AuNpbR4">
            Det finns uppenbara behov av att säkerställa att den som flyttar
            till Sverige i syfte att gifta sig eller inleda ett samboförhållande
            kan lita på att det skydd som lagen medger också gäller i verkligheten.
            Det är mycket bekymmersamt att den så kallade tvåårsregeln leder
            till att kvinnor i vissa fall pressas att stanna kvar i en relation
            där våld förekommer. Tvåårsregeln vid anhöriginvandring bör därför
            tas bort.
          </p>
          <head xml:id="i-Xb1JSBY9GxXHMb2EAQ5yt3" type="h2">
            Arbetskraftsinvandring och utländska studenter
          </head>
          <p xml:id="i-WzSPup566KSFcqwcZPCzXE">
            Arbetskraftsinvandringen är en stor tillgång för Sveriges kompetensförsörjning,
            för samhällets ekonomi och för företagens konkurrens­kraft. Dessutom
            innebär denna möjlighet en säker väg hit. Arbetskraftsinvandringen
            är även mycket betydelsefull för EU som helhet. Det finns omkring
            två miljoner jobb i EU som inte tillsätts. Genom att underlätta
            också för mindre kvalificerad arbetskraft att komma till unionen
            för att jobba kan denna arbetskraftsbrist lättare motverkas.
          </p>
          <p xml:id="i-Gx57tHCYPNsAQjWfPn76ac">
            I dag måste alla som kommer till Sverige som arbetskraftsinvandrare
            ha en arbetsgivare här redan innan avresan. Centerpartiet vill
            slopa kravet på koppling till ett visst yrke och arbetsgivare.
            När en arbetskraftsinvandrare jobbat i Sverige i två år och vill
            förnya sitt arbetstillstånd ska personen i stället vara fri att
            börja jobba inom vilken bransch som helst. Samtidigt ska människor
            kunna byta arbetsgivare redan under de två första åren. Detta
            för att ge människor makt över sin egen situation, en chans att
            ta nya steg i karriären, och möjlighet att välja bort oseriösa
            arbetsgivare.
          </p>
          <p xml:id="i-S4ywxk6xn8W4VDFKJLL1Nf">
            Det nya system för arbetskraftsinvandring som alliansregeringen
            införde har varit till stor nytta för företagens kompetensförsörjning,
            samhällets ekonomi och även gett många människor möjlighet att
            leva och arbeta i Sverige. Det svenska systemet måste värnas,
            och det är viktigt att agera mot alla förslag som skulle göra
            det svårare att komma till Sverige, som återinförd arbetsmarknadsprövning
            eller krav på bindande arbetserbjudanden.
          </p>
          <p xml:id="i-VbiNVVAxc96YEYydekGsEq">
            Det är också nödvändigt att korta handläggningstiden av arbetstillstånd
            för arbetskraftsinvandrare. Vi vill se över möjligheten för externa
            aktörer med specialiserad kunskap att under Migrationsverket utreda
            dessa ärenden och återkomma med beslutsunderlag. Vi vill också
            se ett enklare förfarande och snabbare handläggning av fler ansökningar
            för att kunna få ner tiden från arbetserbjudande till uppehållstillstånd.
          </p>
          <p xml:id="i-51B4sL9ouYbhUAFRPBVNtF">
            Därför behöver EU:s blåkortssystem vidgas till att omfatta fler
            yrkesgrupper så att behoven på arbetsmarknaden bättre kan tillgodoses
            och fler ges möjligheten att söka arbete i Europa.
          </p>
          <p xml:id="i-Wc3VTvobVCC9Jhb7Mw7ebf">
            Det är viktigt att det fortsätter finnas en möjlighet att göra
            spårbyte från asylinvandring till arbetskraftsinvandring. Den
            möjligheten bör finnas från dag ett. Den som har ett arbete i
            Sverige ska kunna få stanna. Detta ska självklart inte påverka
            asylrätten.
          </p>
          <p xml:id="i-Hh4zakDoHoqiwfCfmVQaYG">
            För att fler internationella studenter ska kunna etablera sig
            på den svenska arbets­markn­aden vill vi göra det lättare för
            dem att stanna i Sverige längre efter avslutad utbildning. Det
            är också viktigt att attrahera utländska studenter. Den högre
            utbildningen är en snabbväxande global marknad som skapar nya
            kontakter, nätverk och tillför värd­länderna värdefullt humankapital.
            Centerpartiet vill underlätta såväl ansöknings­förfarandet som
            för utomeuropeiska studenter att studera i Sverige. De människor
            som kommer till Sverige är dessutom en resurs för vårt land. Konsekvenserna
            av att utländska studenter måste betala för sin utbildning i Sverige
            har varit olyckliga. Därför avser vi att i framtiden erbjuda avgiftsfria
            utbildningar även för utländska studenter. Däremot anser vi att
            en mindre avgift bör tas ut av de utländska studenterna för att
            finansiera antagningsförfarandet för dem.
          </p>
        </div>
        <div xml:id="i-H1QncRWrwJJQiABJayEogT" type="motSignatures">
          <list xml:id="i-52zjHfHG5cm5LKKWjWSpzj">
            <item xml:id="i-4UmFBXkFLA9UiYvTmoJVWc" who="i-TmLYgRSM5JFBMdRVjsJ2q4">
              Johanna Jönsson (C)
            </item>
            <item xml:id="i-Fe2HpZqaEXUeZkgtQxfvRi" who="i-UT1ponddSVxoVpn779syr7">
              Solveig Zander (C)
            </item>
            <item xml:id="i-D6UEBugsg2v2G2ab3pGvbu" who="i-NRb4HpaQ87qUwhLNcKt7Gz">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
