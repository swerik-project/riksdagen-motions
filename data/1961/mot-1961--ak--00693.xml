<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00693">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__693/mot_1961__ak__693-001.pdf"/>
      <fw xml:id="i-9XYihobwbDJhQBAEdESfBm">
        14 Motioner i Andra kammaren, nr 693 år 1961
      </fw>
      <div xml:id="i-5Rtqj5s5YStsZQos9LatKu" type="motHeader">
        <div xml:id="i-76u2zTowUDeDsX86DYydbr" type="motTitle"/>
        <div xml:id="i-HCdYLSaEy4mX5cKjdRia9S" type="motSubmissionInfo"/>
      </div>
      <div xml:id="i-8tgGFqAGd63vVTTVmvMt3e" type="motBody">
        <div xml:id="i-WnJTctWJSeUY3pAvgVG7ss">
          <p xml:id="i-1VibjZTGRaB1otJzpcVeF">
            Nr 693
          </p>
          <p xml:id="i-VN8vSKdovRw8ZukD7rMt37">
            Av herr Rydén, i anledning av Kungl. Maj:ts proposition nr 81,
            angående anslag till industriell verksamhet i Töre kom- mun.
          </p>
          <p xml:id="i-J9QyURjDvojD7Z4qER7hKM">
            Enligt proposition nr 81 angående anslag till industriell verksamhet
            i Töre kommun framgår att sysselsättningen i denna kommun redan
            i början av 1950-talet var synnerligen ojämn och redan då förefanns
            en viss arbetslöshet. Sedan en del företag varslat om driftnedläggelse
            vid årsskiftet 1953—1954 tillkallades sex sakkunniga i maj 1953
            av chefen för socialdepartementet. Den s.k. Töreutredningen framlade
            vissa förslag, bl. a. ett av den 9 oktober 1954, vilket utmynnade
            i att staten genom AB Statens skogsindustrier borde för- värva
            Törefors AB. Riksdagen beslöt också i enlighet med förslaget,
            och det ansågs då, att härigenom skulle man kunna bereda sysselsättning
            åt större delen av den arbetskraft, som friställts vid nedläggandet
            av driften vid Töre- fors AB. Redan i samband med förvärvet framgick
            av prop. 60/1955 att den pla- nerade produktionen av wallboard
            vore vansklig dels med hänsyn till fabri- kens geografiska läge,
            dels beroende på de ovissa sysselsättningsmöjligheterna liksom
            svårigheterna att i Norrbottens kustland kunna erhålla arbetskraft,
            som var intresserad av arbete året runt inom skogsindustrien.
            Man uttalade också farhågor för att årliga driftunderskott kunde
            förväntas uppstå i en sådan rörelse. Men även på annat sätt sökte
            staten ge stöd åt Töreorten. Statligt kredit- stöd gavs åt två
            andra företag. Det ena har sedermera bytt ägare efter kon- kurs
            och drives numera i likhet med det andra företaget med ett mindre
            antal sysselsatta än vad som avsågs då det statliga kreditstödet
            beviljades. Vidare bör nämnas, att det ena företaget arbetade
            inom trävarubranschen medan det andra tillhörde järnmanufakturbranschen.
            Det är av en viss betydelse att konstatera hurusom de statliga
            insatserna under mitten av 1950-talet för att förbättra sysselsättningsläget
            i Töre redan då från olika håll ansågs vara baserade på företagsekonomiskt
            osäkra kal- kyler. Sysselsättningen har icke heller kunnat bibehållas
            på den önskade nivån trots de stora statliga insatserna. I januari
            1959 anhöll Töre kommun, att sådana åtgärder måtte vidtagas att
            arbetslöshetens problem i kommunen kunde få en slutlig lösning.
            Det framgick av skrivelsen, att kommunen haft oerhört stora kostnader
            i arbets- löshetsbekämpande syfte, nämligen ca 2 milj. kr. under
            perioden 1953—1958.
          </p>
          <pb facs="riksdagen-motions-pdf/data/1961/mot_1961__ak__693/mot_1961__ak__693-002.pdf"/>
          <fw xml:id="i-AWAjvVPFfAxszoc4j1ZVM9">
            Motioner i Andra kammaren, nr 693 år 1961 15
          </fw>
          <p xml:id="i-9uA8bnP4qxcTr1Fqc1z4bS">
            Detta hade medfört starkt ökad kommunalskatt och som en följd
            härav hade initiativ och verksamhetslust dämpats. Av proposition
            nr 81 framgår att det alltifrån 1956 varit ständiga bekym- mer
            inom Törefors sågverk, alltsedan företaget överfördes i statens
            ägo via AB Statens skogsindustrier. Redan från begynnelsen var
            man mycket tvek- sam angående möjligheterna att ordna råvaruförsörjningen
            för en fortsatt skogsindustriell verksamhet. AB Statens skogsindustrier
            har också mycket riktigt framhållit detta vid olika tillfällen
            och man har även poängterat att den spridning av produktionen
            till ett stort antal skilda anläggningar, som i de flesta fall
            var belägna mycket nära varandra, måste innebära en eko- nomiskt
            irrationell och betungande drift. Det måste också särskilt noteras
            att AB Statens skogsindustrier klart deklarerat att det syntes
            nödvändigt att söka återställa balansen i Törebygdens arbetsmarknad
            genom andra åtgärder än stora skogsindustriella investeringar.
            AB Statens skogsindustrier har efter de framställningar om stöd
            från Töre kommun som gjorts till staten ånyo framhållit bl. a.
            att sågverket vid Törefors var ogynnsamt beläget ur den synpunkten,
            att sågverksavfallet icke kunde nyttiggöras där, att tillgången
            på sågtimmer visat sig vara mindre än vad man tidigare an- tagit,
            | att nya utredningar om skogstillgångarna i Norrbotten tydde
            på att bolaget kunde räkna med högst sådan fångst av lönsamma
            timmerdimensioner, som kunde sågas vid 13 rampar av modern typ.
            Bolagets sågverk i Norr- botten hade inalles 15 rampar, därav
            vid Törefors två av mycket gam- mal typ, att bolaget undersökt
            en rad andra projekt för industriell verksamhet i Töre- fors,
            såsom mineralulls-, wallboard-, cellulosa- och pappers- samt spån-
            platteproduktion, men att man funnit att ekonomiska förutsättningar
            för genomförandet av dylika projekt saknades. Med hänsyn till
            ovan nämnda omständigheter fann bolaget sig nödsakat föreslå att
            driften vid Törefors sågverk skulle nedläggas. Detta yttrande
            av- gavs den 30 juni 1959. Efter överläggningar med handelsdepartementet
            har bolaget åtagit sig att hålla driften i gång fram till 1 april
            1961, och efter anmodan från chefen för handelsdepartementet har
            AB Statens skogsindustrier undersökt olika möjlig- heter att i
            Töre kommun taga upp ny industriell verksamhet i stället för sågverksdriften.
            Och som ett resultat av undersökningarna framlägger de- partementschefen
            en del av den promemoria som AB Statens skogsindustrier utarbetat
            och som behandlar ett projekt angående produktion av mineralulls-
            plattor av brandhärdig typ — ett projekt, som enligt departementschefen
            »anses ha rimliga ekonomiska förutsättningar». Departementschefen
            är emellertid synnerligen försiktig i sina uttalanden
          </p>
          <pb facs="riksdagen-motions-pdf/data/1961/mot_1961__ak__693/mot_1961__ak__693-003.pdf"/>
          <fw xml:id="i-NPUVU9MgCYQmFz3EbvN2Kd">
            16 Motioner i Andra kammaren, nr 693 år 1961
          </fw>
          <p xml:id="i-3aJqRxCpygGPKecxGh24G6">
            om projektet. Sålunda säger han, att »man inte bör bortse från
            riskerna för att verksamheten utvecklar sig i mindre gynnsam riktning».
            Åtskilliga fak- torer är så osäkra, att man enligt departementschefens
            mening inte heller kan utesluta förlustrisker. Departementschefen
            framhåller emellertid att bedömningen av de i pro- memorian framlagda
            planerna torde få ske ur vidare synpunkter än enbart de företagsekonomiska.
            Särskilt framhålles då den tunga börda, som den kvardröjande arbetslösheten
            utgör för kommunen och att arbetarna vid Törefors sågverk till
            stor del är bundna till hemorten genom innehav av fastigheter
            eller av åldersskäl, och slutligen framhåller departementschefen,
            att såväl länsstyrelsen i Norrbotten som arbetsmarknadsstyrelsen
            »starkt till- styrkt det framlagda projektet». Av propositionen
            framgår att de erforderliga medel som äskas utgör 4,5 milj. kr.,
            varav 0,7 milj. kan erhållas genom reglering av Törefors AB:s
            kontofordran på AB Statens skogsindustrier. Till förvärv av aktierna
            i Töre- fors AB begäres ett investeringsanslag på 862 000 kronor.
            Föreliggande proposition och de av departementschefen förordade
            åtgär- derna ger otvivelaktigt anledning till inte bara vissa
            reflektioner angående vad som hittills uträttats utan även till
            principiella synpunkter på de pla- nerade åtgärderna och deras
            berättigande samt vilka konsekvenser ett dylikt ställningstagande
            kan få för framtiden i andra liknande fall liksom för den rörliga
            sysselsättningspolitik som vi numera är i huvudsak ense om i vårt
            land. 1. Främst kan konstateras att samtliga de åtgärder som vidtagits
            i tidigare skeden varit omdiskuterade ur företagsekonomisk synpunkt.
            Det är också klart belyst, att Norrbottens län tydligen har mycket
            små möjligheter att vidareutveckla någon träindustriell drift
            i större skala än den nuvarande. Detta konstaterande bör särskilt
            understrykas eftersom det synes kvar- dröja ganska stort motstånd
            från visst håll gentemot avskrivandet av den träindustriella tillverkningen
            i Töre. AB Statens skogsindustriers yttrande av år 1959 är emellertid
            fullständigt entydigt och klart härvidlag. 2. Därnäst torde man
            kunna konstatera, att de tidigare vidtagna åtgärderna icke medfört
            någon sysselsättningstrygghet. Det kan t.o.m. befaras att dessa
            åtgärder, som varit relativt ensartat inriktade, motverkat den
            på andra områden accepterade rörliga arbetsmarknadspolitiken.
            Man kan vidare ifrågasätta om icke de tvivelaktiga statliga insatserna
            förlett kom- munen att å sin sida vidtaga särskilt kostsamma arbetslöshetsbekäm
            - pande åtgärder i förhoppningen att det hela sedan skulle kunna
            »ordna sig». Resultatet har i stället blivit en exceptionellt
            hög kommunalskatt med ty åtföljande hämmande inverkan på privat
            initiativ- och verksam- hetslust. 3. Beträffande den föreslagna
            nya industriella produktionen av hårda brand-
          </p>
          <pb facs="riksdagen-motions-pdf/data/1961/mot_1961__ak__693/mot_1961__ak__693-004.pdf"/>
          <fw xml:id="i-6esSoKo9Ar67XzwRzXbQRB">
            Motioner i Andra kammaren, nr 693 år 1961 17
          </fw>
          <p xml:id="i-ABr2mh6hXwZDrpRs4dTzCy">
            härdiga mineralullsplattor bör det noteras att visserligen har
            AB Sta- tens skogsindustrier utarbetat en promemoria härom och
            liksom utlovat sitt stöd vid framställningen av produkten rent
            vetenskapligt, men före- taget har klart utsagt, att man icke
            önskar taga ansvaret för denna pro- duktion utan begär att få
            bli befriad från huvudmannaskapet härav. Departementschefen har,
            enligt min åsikt fullt riktigt, även biträtt bo- lagets förslag
            härvidlag och förordat att det nya företaget skall bli ett av
            staten direkt ägt bolag. Men kvar står det faktum att AB Statens
            skogsindustrier klart begärt att mineralullsföretaget Törefors
            AB bör avskiljas från Statens skogsindu- strier. Rent företagsekonomiskt
            måste man denna gång också ställa sig tveksam till den föreslagna
            åtgärden att nu starta en helt ny produktion i Töre. Marknadsmässigt
            har man icke utfört någon undersökning och de tekniska betingelserna
            för produktionen — i varje fall med ledning av de lämnade uppgifterna
            i propositionen — är oklara. Det är ett stort risktagande, som
            staten ger sig in på härvidlag — ett risk- tagande som egentligen
            bara kan försvaras ur en synpunkt, nämligen att man tillfälligtvis
            bereder sysselsättning och sedan hoppas på att detta skall utfalla
            väl även för framtiden. För närvarande råder ju brist på både
            riskvilligt kapital och arbetskraft i vårt land. Sysselsättningsmöjligheterna
            har inte på länge varit så utom- ordentligt goda. Då kan det näppeligen
            vara försvarbart ur samhälls- ekonomisk synpunkt att binda dessa
            båda produktionsfaktorer vid ett företag, som har så osäker framtid
            och räntabilitet som det föreslagna. Gentemot detta resonemang
            anföres nu, att i Norrbottens län och alldeles särskilt i Töre
            kommun kan man icke anlägga dylika principiella syn- punkter på
            detta problem, ty förhållandena där är så speciella, och där-
            till kommer att av dem som avses kunna beredas arbete (ett 55-tal
            arbetare) är många ägare till egnahem eller småbruk och närmare
            hälften (21 st.) äldre, d.v.s. 50 år och däröver. Detta är givetvis
            mycket starkt vägande synpunkter, men man kan ifrågasätta om allt
            vidtagits för att ordna dessa medborgares sysselsättning på bästa
            sätt och så att de fått ett arbete som passar för dem, som de
            trivs med och som dessutom ger dem möjligheter att lämna sin medverkan
            i ett konstruktivt fram- stegsfrämjande näringsliv. Låt mig särskilt
            anlägga några synpunkter på denna fråga: Den rörliga arbetsmarknadspolitiken
            har inneburit att man icke kort- siktigt ordnat olika arbetstillfällen,
            utan i stället genom omflyttningar, omskolning och yrkesutbildning
            m.m. sökt anpassa arbetskraften till den näringspolitiska utvecklingen,
            vilken numera starkt påverkas icke blott av den nationella konkurrensen
            utan även av den internationella. Särskilt
          </p>
          <pb facs="riksdagen-motions-pdf/data/1961/mot_1961__ak__693/mot_1961__ak__693-005.pdf"/>
          <fw xml:id="i-X1GXFrL4gizLD4J3CiER4e">
            18 Motioner i Andra kammaren, nr 693 år 1961
          </fw>
          <p xml:id="i-6RnWPTaQEPCZZ1SK4hR5Rp">
            starkt har ju detta poängterats efter vår EFTA-anslutning liksom
            i de resonemang som föres om ett vidgat europeiskt ekonomiskt
            samarbete. Det är alltså klart att sysselsättningspolitiken icke
            bara är ett medel att hålla folk i arbete — den måste också vara
            ett led i en konstruktiv framstegs- politik. Detta har godtagits
            av praktiskt taget alla läger, inte minst från LO:s håll. Den
            rörliga arbetsmarknadspolitiken förutsätter att man måste acceptera
            inte bara driftinskränkningar utan även driftnedläggelser. Sak
            samma gäl- ler för den strukturrationalisering som vi måste godta
            på en hårdnande stor- europeisk marknad. Efter att ha klargjort
            den principiella innebörden av en rörlig arbetsmark- nadspolitik,
            så inser jag att man även bör diskutera de speciella förhållanden
            i Töre, som det ju närmast gäller att lösa. Därvid måste än en
            gång framhållas, att genom de tidigare mer eller mindre felaktigt
            vidtagna åtgärderna i sysselsättningsstödjande riktning har man
            nu under flera år konstant måst lita till olika beredskapsarbeten.
            Dessa bör kunna fortsätta i den mån det gäller ekonomiskt försvarbara
            projekt. Men givetvis bör även den arbetskraft som en längre tid
            hänvisats till bered- skapsarbeten tas med i beräkningen, när
            man söker lösa Töreproblemet. Vilka möjligheter finns det att
            ordna sysselsättning i närliggande kom- muner, främst då för dem
            som har egnahem i Töre och som därför gärna vill bo kvar där?
            I Luleå har ju staten en progressiv industri, och avståndet dit
            är 5 mil — alltså borde det finnas goda möjligheter att erbjuda
            arbete där. Givetvis skulle staten då träda emellan och stå för
            kostnaderna av de busstransporter som måste ske mellan bostadsorten
            och den nya arbetsplat- sen. Teoretiskt skulle man kunna tänka
            sig att ordna arbete även i Karlsborg, men AB Statens skogsindustriers
            verksamhet där lär vara mer inställd på rationalisering än på
            nyanställning av arbetskraft. För den arbetskraft, som icke känner
            sig bunden av egnahem eller dylikt, skulle man kunna tänka sig
            flyttningsbidrag och avgångsersättning samt för de äldsta eventuellt
            förtidspensionering. Staten bör kunna tillämpa en generös politik
            härvidlag, ty det kan ju göras jämförelser med de investe- ringar
            på drygt 80 000 kronor per anställd som föreslås i föreliggande
            pro- position. När det gäller förtidspensionering bör denna utbetalas
            utan för- behåll om vederbörande kan skaffa sig annan anställning.
            När det gäller de mer direkta stödåtgärderna åt näringslivet i
            denna (lik- som i många andra norrlandskommuner) så har det oftast
            varit så, att man inriktat sig på att skapa relativt stora enheter,
            och därför har man ofta endast fått fram ett eller ett fåtal företag
            till sin bygd, och när dessa företag sedan ibland blivit en missräkning
            har man fått nya och svårare problem. Ett rikt differentierat
            näringsliv har de flesta kommuner större glädje av än den farliga
            enkelriktning som ett enda större företag innebär. Men det är
          </p>
          <pb facs="riksdagen-motions-pdf/data/1961/mot_1961__ak__693/mot_1961__ak__693-006.pdf"/>
          <fw xml:id="i-Tm8ikEhL87vn9BZSLJbLqJ">
            Motioner i Andra kammaren, nr 693 år 1961 19
          </fw>
          <p xml:id="i-9May8xbRULQgd477knxKJW">
            givet att de små företagen kräver mer resurser från företagarföreningarnas
            sida. Dels skulle man då kunna intressera befintliga småföretagare
            att göra någon utvidgning, dels skulle man, om företagarföreningarna
            i de nord- ligaste länen finge extraordinära resurser och en mer
            liberal långivning kunde ske och måhända också i detta speciella
            fall en något förmånligare ränta medges, locka fram den företagsamhet
            som utan tvekan finns i mycket stor omfattning i Norrland, men
            som där särskilt kräver något mer kapital än i det övriga Sverige.
            Förslagsvis skulle staten kunna förstärka företagarföreningen
            i Norrbot- tens län med ett belopp på 1 miljon kronor, speciellt
            för dess verksamhet inom Töre och närliggande kommuner. Detta
            experiment anser jag skulle vara värt att ta under nu rådande
            förhållanden. Det torde föreligga stor sannolikhet för att dessa
            medel skulle kunna härigenom utnyttjas på ett för hela näringslivet
            i Töre kommun mer effektivt och på längre sikt lönande sätt än
            det med största tveksamhet förordade större projektet — mineral-
            ullsfabriken. Med hänvisning till ovanstående synpunkter hemställer
            jag, att riksdagen beviljar Företagarföreningen i Norrbottens
            län ett belopp på 1 miljon kronor, som av företagarföreningen
            må användas till stimulerande av företagsamheten i Töre kommun,
            samt att långivningen sker till en räntesats som med !/2 9/9 understiger
            den av företagarföreningen annars tillämpade, att riksdagen beslutar
            uppdraga åt arbetsmarknadsmyn- digheterna att i möjligaste mån
            ordna arbetsmöjligheter för de inom Töre kommun bosatta friställda
            arbetarna vid Norr- bottens järnverk och att resekostnaderna mellan
            bostads- orten Töre och Luleå bekostas med statsmedel, att riksdagen
            beslutar uppdraga åt arbetsmarknadsmyn- digheterna att i övrigt
            söka finna lämpliga former för flytt- ningsbidrag och engångsersättningar
            samt för att förtids- pensionera de äldsta anställda vid AB Törefors
            vid en av- veckling av detta företag, samt att riksdagen avslår
            Kungl. Maj:ts proposition nr 81.
          </p>
          <p xml:id="i-WKaZ74QYR16ukDTHc2GhyJ" type="date">
            Stockholm den 5 april 1961
          </p>
          <div xml:id="i-3fLdF7W4Ktgwzx6HrNgZ8p" type="signatureBlock">
            <p who="i-5jrk8rbBrvMVJRgQBQ5joP" type="signature">
              Ebbe Rydén
            </p>
          </div>
        </div>
      </div>
    </body>
  </text>
</TEI>
