<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00291">
  <teiHeader>
    <fileDesc>
      <titleStmt>
        <title>En marknad för Arbetsförmedlingen</title>
        <author corresp="i-6Mx1pcH3ZLBeHhjXZJBHMx i-Leyzhvbh6PmugF8H6t8yV4">av Oskar Öholm och Karl Sigfrid (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En marknad för Arbetsförmedlingen</title>
          <idno type="rdwebb">GW02A291</idno>
          <rs type="number">A291</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A291/text</ref>
          <ref type="dokument_url_html">http://data.riksdagen.se/dokument/GW02A291</ref>
          <ref type="dokumentstatus_url_xml">http://data.riksdagen.se/dokumentstatus/GW02A291</ref>
          <ref type="doc">http://data.riksdagen.se/fil/F2B06E1C-7964-4AE9-92E4-FC0BC03E7166</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6Mx1pcH3ZLBeHhjXZJBHMx</idno>
            <name>Oskar Öholm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Leyzhvbh6PmugF8H6t8yV4</idno>
            <name>Karl Sigfrid</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SYGsNtBGvcmi2FRTEmq9JM" type="signed"/>
        <correspContext corresp="i-SYGsNtBGvcmi2FRTEmq9JM">
          <note type="signatory" corresp="i-6Mx1pcH3ZLBeHhjXZJBHMx"/>
          <note type="signatory" corresp="i-Leyzhvbh6PmugF8H6t8yV4"/>
        </correspContext>
        <correspAction xml:id="i-ML1q92KMpMHbgtUqgbErTA" type="numbering">
          <date when="2008-10-06"/>
        </correspAction>
        <correspAction xml:id="i-TVEQWNDKbaW3EcAG5TDFcU" type="submission">
          <date when="2008-10-03"/>
        </correspAction>
        <correspAction xml:id="i-4XwaQn19qKdb6o9P1RY6qD" type="transfer">
          <date when="2008-10-03"/>
        </correspAction>
        <correspAction xml:id="i-UuFAUNLMEAASGQiUtgCXJz" type="assigned"/>
        <correspContext corresp="i-UuFAUNLMEAASGQiUtgCXJz">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KMz9djfA2wDKBMZWBhVapF" type="motBody">
        <div xml:id="i-Wztn9GPM9raaHj1qAWPedd" type="motProposal" subtype="förslag">
          <head xml:id="i-52LiotAE3zEF2PeuC9NaX6">
            Förslag till riksdagsbeslut
          </head>
          <p xml:id="i-M4REFHygvUxhAumMQZumwg">
            Riksdagen tillkännager för regeringen som sin mening vad som
            anförs i motionen om bättre konkurrensmöjligheter för fristående
            arbetsförmedlingar.
          </p>
        </div>
        <div xml:id="i-MRX4C7kuH8NomYFCmRR9xt" type="motContent">
          <head xml:id="i-K7vsmF77dprBQYWiECyo19" type="h1">
            Motivering
          </head>
          <p xml:id="i-2rs5M2tRi7C8g1oay5bs74">
            Arbetsförmedlingens verksamhetsidé är att medverka till att arbetsgivare
            får arbetskraft och att arbetssökande får arbete. Denna medverkan
            består huvudsakligen i att matcha arbetssökande med lediga platser
            och i att rusta arbetssökande så att de kan ta de lediga jobben.
          </p>
          <p xml:id="i-PjuzKNYLTBUnKe75RAo7Bv">
            Hur väl klarar då Arbetsförmedlingen sitt uppdrag? Riksrevisionens
            rapport Den offentliga arbetsförmedlingen (RiR 2006:22) identifierar
            en rad allvarliga problem. Arbetsförmedlingens interna utvärdering
            av förmedlings verksamheten är bristfällig, och det finns inget
            entydigt mått på i vilken ut sträckning som den har bidragit i
            matchningsprocessen.
          </p>
          <p xml:id="i-LPAyFa4C8oYw8RB2ph3nFN">
            Antalet övergångar till arbete har minskat jämfört med andra
            hälften av 1990-talet och ligger stabilt på drygt 8 procent av
            de inskrivna per månad. Av dessa övergångar är ungefär hälften
            övergångar till deltidsarbetslöshet, timanställningar eller tillfälliga
            anställningar.
          </p>
          <p xml:id="i-5A9R4dQPUDvXkFEjdsLChi">
            Riksrevisionen har granskat Arbetsförmedlingens marknadsandel
            för att bedöma myndighetens roll i matchningsprocessen. Arbetsförmedlingens
            an del av de lediga platserna har minskat successivt. År 2004
            uppgick den till 29 procent, att jämföra med 60 procent i mitten
            av 1970-talet. Arbetsförmedlarna anger att den nedprioriterade
            kontakten med arbetsgivare är den främsta orsaken till att företagen
            anmäler allt färre lediga platser. En majoritet av förmedlarna
            bedömer att ökat samarbete med bemanningsföretag skulle öka möjligheten
            att placera arbetslösa. Man kan dock fråga sig vilken roll som
            Arbetsförmedlingen skulle spela i det samarbetet.
          </p>
          <p xml:id="i-Rt4XfhvQYaJqJ9ix4QfgfN">
            En stor del av de arbetssökande, 90 procent, tar kontakt med
            Arbetsförmedlingen. Detta hänger naturligtvis ihop med att en
            arbetssökande måste vara inskriven för att få arbetslöshetsersättning.
            Icke arbetslösa personer som söker nytt jobb tar kontakt med Arbetsförmedlingen
            i betydligt mindre ut sträckning. Detta talar för att arbetssökande
            i första hand är beroende av Arbetsförmedlingen som myndighet
            snarare än som hjälp i jobbsökandet.
          </p>
          <p xml:id="i-s6yMjACp64MyFXUHGGM2r">
            Arbetsförmedlingen medverkar till drygt 9 procent av nyanställningarna.
            Under 2003 förmedlade varje förmedlare i genomsnitt 8,5 arbeten.
            Samtidigt administrerade de drygt fem gånger så många placeringar
            i program, som enligt ett antal studier (Calmfors m.fl., 2002)
            ger svaga eller osäkra effekter. Regeringen har dock förändrat
            Arbetsförmedlingens arbetssätt. Det har blivit en sammanhållen
            myndighet, och Arbetsförmedlingen har skiftat fokus till att förmedla
            jobb och inte åtgärder. Förstärkt coachning och ett riktat arbete
            med dem som står längst från arbetsmarknaden har gett resultat,
            både i att sökintensiteten har ökat och att fler har kommit i
            arbete.
          </p>
          <head xml:id="i-MLFQdJ5W1nMeU3gDxgGQSz" type="h2">
            Arbetsgivarkontakt
          </head>
          <p xml:id="i-BBXaZtpWoZqBXC6DhXdK29">
            Arbetsgivarnas förtroende för Arbetsförmedlingen sjunker. Det
            tar sig bland annat uttryck i att arbetsgivare i allt högre grad
            använder alternativa rekryteringskanaler. En undersökning från
            Medieakademin (2004) visade att även allmänheten har ett mycket
            lågt förtroende för Arbetsförmedlingen. I en enkät från Svenskt
            Näringsliv gav de medverkande företagen relativt höga betyg till
            Arbetsförmedlingens serviceanda, men två tredjedelar av företagen
            ansåg att Arbetsförmedlingens förmåga att hitta rätt personer
            att anställa var dålig eller mycket dålig.
          </p>
          <p xml:id="i-CCP3kXw9jS1W34chQ3xqAk">
            Trovärdighetsproblemen kan minska genom att arbetsförmedlarna
            arbetar både med arbetssökande och med arbetsgivare. Det kräver
            djupa kunskaper om de arbetssökandes profil och förtroliga kontakter
            med arbetsgivarna. Trots att riksdag och regering vid ett flertal
            tillfällen har pekat på vikten av goda arbetsgivarkontakter är
            det svårt att se att kontakterna skulle ha ökat.
          </p>
          <head xml:id="i-3DeLUxAppkSh7GduDqTpzP" type="h2">
            Kostnader för Arbetsförmedlingen
          </head>
          <p xml:id="i-ByUW6y1vhWMBWat3X4CPgb">
            I reella termer har anslaget till Arbetsmarknadsverket (AMV)
            ökat med 130 procent sedan mitten av 1970-talet. Den procentuella
            ökningen är mer än dubbelt så stor som den sammantagna utgiftsökningen
            för offentlig konsumtion. Antalet anställda vid Arbetsförmedlingen
            har under samma period ökat med 90 procent, från 4 000 till 7
            500 personer. Förvaltningskostnaden uppgår år 2006 till omkring
            5 miljarder kronor.
          </p>
          <p xml:id="i-9E4QAwihWvkpeH3tQUQVfu">
            Belastningen har minskat sedan början av 1990-talet. År 2005
            fick varje förmedlare besök av i genomsnitt tre arbetssökande
            per dag. Samtidigt har antalet lediga platser per anställd vid
            förmedlingen fallit från 180 till 55 under de senaste 25 åren.
            Kostnaden per utannonserad plats har alltså ökat väsentligt.
          </p>
          <p xml:id="i-LM6q4EG35D29kEayajEf5h">
            Det finns anledning att instämma i Riksrevisionens kritik mot
            Arbetsförmedlingen. Det finns en mängd åtgärder som Arbetsförmedlingen
            kan vidta för att förbättra situationen, men diskussionen bör
            inte begränsas till detaljer kring hur Arbetsförmedlingen arbetar.
            Vi måste också fråga oss hur kvaliteten på en organisations verksamhet
            påverkas av en monopolställning och av personalens myndighetsperspektiv.
          </p>
          <head xml:id="i-3EEfuLTM9dPP1pjVsNyKgw" type="h2">
            Konkurrenssituation
          </head>
          <p xml:id="i-Rw1n7UnNXKQ7UAzAwkz2p4">
            Konkurrensens betydelse för en effektivare resursanvändning är
            oomstridd. För att undvika att tappa marknadsandelar måste organisationer
            på en konkurrensutsatt marknad möta kundernas önskemål. Den statliga
            Arbetsförmedlingen har inte haft något avgörande behov av att
            bibehålla sin marknadsandel eller av att tillfredsställa sina
            kunder. Tvärtom. I takt med att Arbetsförmedlingens marknadsandel
            har minskat har resurserna ökat.
          </p>
          <p xml:id="i-B9SeQFFtzCXwLRXNHQQXB8">
            I någon formell mening finns det konkurrenter till Arbetsförmedlingen:
            stiftelser som hanterar omställningsavtal, bemanningsföretag,
            kommuner, privata arbetsförmedlingar och företagens egna hemsidor
            på Internet. Det är dock inte frågan om någon jämlik konkurrenssituation.
            Den statliga Arbetsförmedlingens tillgång till skattemedel och
            dess myndighetsfunktioner gör att den får spela en roll på arbetsmarknaden
            som är betydligt större än vad som annars hade varit fallet.
          </p>
          <p xml:id="i-YK78pVw7f7hDdmK8K6StpS">
            Myndighetsutövning, som utbetalningar av statliga medel, bör
            handhas av staten. För att en konkurrensutsatt arbetsförmedlingsmarknad
            ska vara möjlig krävs det en separation mellan Arbetsförmedlingens
            myndighetsutövning och Arbetsförmedlingens matchningsservice gentemot
            arbetssökande och företag. Matchningsservicen kan med fördel utföras
            av icke-statliga organisationer som företag, näringslivsorganisationer,
            ideella föreningar och fackföreningar.
          </p>
          <p xml:id="i-6CoUUbZdC2c3YHttBjosQf">
            De pengar som nu går till den statliga Arbetsförmedlingen skulle
            helt eller delvis kunna gå till icke-statliga organisationer förslagsvis
            genom en arbetssökandecheck som följer den arbetssökande. Den
            arbetssökande kan då välja att köpa tjänsten av den aktör som
            han eller hon förväntar sig det bästa resultatet från.
          </p>
          <p xml:id="i-DuZ6SKmG1XZmkYknjaMRFF">
            En arbetssökandecheck måste utformas på ett sätt som skapar incitament
            för goda resultat och försvårar fusk. Det ska löna sig att slussa
            arbetssökande in i riktiga jobb. Hur utformningen av ett checksystem
            för arbetssökande kan se ut i detalj är inte något som denna motion
            har för avsikt att beröra. Dock står det klart att ett offentligt
            finansierat system som släpper in fler aktörer och som lägger
            grunden för en konkurrensutsatt marknad skulle ge en mer effektiv
            användning av statens resurser.
          </p>
        </div>
        <div xml:id="i-8QWSTBMHoqHc6S71CFormX" type="motSignatures">
          <list xml:id="i-JZHYoG6Yw4TuikbS2kYrLY">
            <item xml:id="i-D38NXZMQNYoxGU2qW1U5V3" who="i-6Mx1pcH3ZLBeHhjXZJBHMx">
              Oskar Öholm (m)
            </item>
            <item xml:id="i-NzqrSEg6Nda21cxTLMqvnE" who="i-Leyzhvbh6PmugF8H6t8yV4">
              Karl Sigfrid (m)
            </item>
          </list>
        </div>
      </div>
    </body>
  </text>
</TEI>
