<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__442/mot_1935__ak__442-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 442. 1
          </p>
          <p>
            Nr 449.
          </p>
          <p>
            Av herrar Hagberg i Luleå och Brädefors, om upphävande av den
            s. k. Åkarpslagen.
          </p>
          <p>
            Riksdagsmannavalet 1932 gav för första gången i Sveriges historia
            fler- 'tal åt de av arbetarna burna partierna. Det borgerliga
            nederlaget stod i nära samband med de borgerliga partiernas högljudda
            krav på nya klasslagar för att illegalisera arbetarnas tidigare
            lovliga strävanden. Dessa olika krav, som syftade till ett begränsande
            av fackföreningarnas verksamhet, förbud mot den kommunistiska
            rörelsen, vidgade polisbefogenheter och skärpande av redan tidigare
            bestående klasslagar, gjorde den svenska arbetarklassen medveten
            om nödvändigheten av att slå tillbaka en allt fräckare och hög-
            ljuddare reaktion. Inte minst det nuvarande regeringspartiet förstod
            att appellera till denna arbetarnas opinion mot polispolitikernas
            signaler. I tal och skrift ställde socialdemokratin frågan om
            kampen mot undantagslag- stiftningen i förgrunden. Den svenska
            landsorganisationens ledning anslog en kvarts miljon kronor till
            det socialdemokratiska partiets valrörelse, med den uttryckliga
            motiveringen, att en förstärkt arbetaruppmarsch var nöd- vändig
            för att slå tillbaka strävandena att skapa en lagstiftning mot
            den svenska fackföreningsrörelsen och arbetarnas demokratiska
            fri- och rät- tigheter. Ett resultat av arbetarövervikten vid
            valet blev att den frisinnade rege- ringen fick lämna plats för
            en socialdemokratisk sådan. Under decennier har den svenska arbetarklassen
            hugnats med beskriv- ningar om de oanade möjligheter till en fredlig
            övergång till socialismen som den så kallade demokratins väg erbjuder.
            Målet förespeglades som allt närmare med varje ökning av antalet
            arbetarombud i riksdag, landsting och kommunalförsamlingar. Frågan
            om reaktionens besegrande har alltid framställts som uteslutande
            en fråga om att förvandla de borgerliga par- tiernas majoritetsställning
            till det motsatta. Alla de reaktionära lagar som tidigare riksdagar
            genomfört skulle utan vidare avskaffas. En regering stödd på folkflertalet
            hade makten att bemästra en motsträvig riksdag ge- nom att upplösa
            densamma och utlysa nya val. I ett sådant val skulle också en
            verklig arbetarsamling kunna vinnas som aldrig någonsin tidigare,
            de tekniska förhållanden som möjliggjort för de borgerliga partierna
            att pro- fitera på gemensam kartell o. d. bringas ur världen genom
            att arbetarsidan skapade en motsvarande valsamverkan, kort sagt,
            en riksdagsupplösning skulle så reducera de borgerliga partiernas
            representanter att dessa bleve i minoritet i riksdagen. Allt detta
            förband arbetarna med valresultatet 1932 och tillkomsten av en
            socialdemokratisk regering. Riksdagsupplösning och
          </p>
          <p>
            Bihang till riksdagens protokoll 1935. 4 saml. Nr 442-448. 1
          </p>
          <pb facs="riksdagen-motions-pdf/data/1935/mot_1935__ak__442/mot_1935__ak__442-002.pdf"/>
          <p>
            2 Motioner i Andra kammaren, Nr 442.
          </p>
          <p>
            nyval — det var arbetarklassens stora trumfkort gentemot den
            svenska bor- garklassen och dess partier. I detta läge borde det
            från tidigare refererade utgångspunkter ha varit relativt lätt
            att driva över de borgerliga partierna i defensivställning. Offen-
            siv för verklig hjälp åt krisens offer, för förhindrande av alla
            reaktionära lagstiftningssträvanden, för avskaffandet av tidigare
            genomförda klasslagar som begränsade arbetarnas stridsmöjligheter
            mot kapitalet, för förbud mot de öppet fascistiska partier som
            hota att införa samma tukthusregim i Sverige som i mellaneuropa
            — se där det svar och de arbetsuppgifter för arbetarnas partier
            som 1932 års val anvisade. Ett sådant dagsprogram kunde och kan
            förverkligas utifrån ovan angivna utgångspunkter. Det ginge inte
            utöver den ram och de förespeglingar som regeringspartiet givit
            i sitt valmanifest. Dess förverkligande skulle inte lösa frågan
            om samhällets socialistiska omgestalining, men det skulle motsvara
            väljarflertalets i den givna situationen uttalade vilja. Detta
            insåg också de borgerliga partierna och det gick igen i den borger-
            liga pressens kommentarer av valresultatet. Men regeringen föredrog
            att kohandla med de borgerliga partierna och följaktligen att
            låta dessa, som lidit nederlag i valet, bli bestämmande för den
            politik som skulle föras. De borgerliga partierna hämtade ny tillförsikt.
            Redan vid 1933 års riksdag framfördes motionsvägen krav om förbud
            mot kommunistiska partiet. Riks- dagen beslöt också som bekant
            att ge regeringen i uppdrag att utreda om- nämnda fråga för att
            sedan framlägga förslag. I fjol höjde de borgerliga partierna
            sina anspråk. Förutom kraven om lagstiftning i tredjemansfrågan,
            vilka genom lindhagenkommissionen utvidgades till att omfatta
            ett be- tydligt vidsträcktare område, ställdes krav om reglering
            av fackföreningar- nas stadgar och omröstningsregler, om förbud
            mot så kallade samhälls- farliga strejker och strejker vid statliga
            och kommunala företag, om obli- gatorisk skiljedom vid tvister
            mellan kapital och arbete o. s. v. För regeringen borde valresultatet
            1932 ha varit en förpliktelse inte blott att bekämpa dessa nya
            lagstiftningssträvanden i den mån de rikta sig mot demokratiska
            fri- och rättigheter, utan också att taga initiativ, utnyttja
            regeringsställningen för att rikta ett slag mot tidigare genomförda
            lagar, som begränsa arbetarnas rörelsefrihet i försvaret av sina
            ekonomiska och politiska intressen. Den reaktionära Åkarpslagen,
            på sin tid genomtrumfad av en borgerlig riksdagsmajoritet och
            vars karaktär av klasslag är så uppenbar att det står utom varje
            diskussion — den definieras exempelvis i Nordisk familjebok som
            klasslag! — består fortfarande och regeringen har inte gjort något
            för att avlägsna denna skamfläck ur den svenska lagstiftningen.
            I de borgerliga partiernas nya lagstiftningsyrkanden förekommer
            till och med krav om att skärpa denna lag. Lösdrivarlagen som
            gör hederliga men hemlösa arbetare till objekt för trakasseringslystna
            polis- och kom- munalmyndigheter består även, utan att något initiativ
            tagits från rege-
          </p>
          <pb facs="riksdagen-motions-pdf/data/1935/mot_1935__ak__442/mot_1935__ak__442-003.pdf"/>
          <p>
            Motioner i Andra kaommaren, Nr 442. 3
          </p>
          <p>
            ringens sida för att avlägsna densamma. År 1928 genomfördes lagen
            om kollektivavtal och arbetsdomstol, en lag som då bekämpades
            på det bitt- raste av en i den frågan enig arbetarklass. I år
            har denna lags klasskaraktär belysts genom konflikterna vid Strebel-
            verken och i Skene. Trots att man exempelvis i fråga om Strebelverken,
            inte minst från socialdemokratiskt håll, måste erkänna att arbetarna
            i sak har rätt, ställer man sig på arbetsköparens ståndpunkt,
            därför att denna for- mellt kan stödjas på en klasslagparagraf.
            Dryga böter utmätas av arbetarna och varje försök från deras sida
            att försvara sitt arbete gentemot en trakas- seringslysten arbetsgivare
            kriminaliseras. 2 Lika talande äro händelserna i Skene. Till det
            yttersta pressade arbetare ha tvingats böja sig för ett kollektivavtal
            som de själva bekämpat vid avtalsförhandlingarna. De ha bland
            annat ansett sig böra få sluta sin ar- betsvecka klockan 6 på
            lördagskvällarna i stället för klockan 10, som avtalet föreskriver.
            Då de inte genom förhandlingar eller i samband med avtals- revisionen
            kunnat vinna gehör för sina krav ha de lämnat arbetsplatsen klockan
            6. Däri består deras så kallade brott. Instämda av arbetsgivaren
            inför arbetsdomstolen ha de där hunsats av dess så kallade demokratiske
            och liberale ordförande så att de varit tvungna att kalla honom
            till ord- ningen genom att påminna honom om de svenska domarreglerna.
            De ha dömts till dryga böter därför att de vägrat realisera sin
            arbetskraft efter klockan 6 på lördagskvällarna när de svenska
            medborgarna i allmänhet anse sig berättigade att njuta av en trots
            allt kort helgvila. Skenekonflikten utgör också på sitt sätt en
            illustration till hur denna lagstiftning förkväver varje initiativ
            från enskilda arbetargruppers sida. Den långt gående rationaliseringen
            i textilindustrin och den i samband därmed rådande arbetslösheten
            samt inte minst den skillnad mellan pro- duktionsmängd och konsumtionskraft
            som krisen blottat har bland de arbetande skapat en allt starkare
            opinion för kravet om en förkortning av arbetstiden. Såväl internationella
            som svenska fackliga kongresser ha ut- talat sig för en sådan
            begränsning. Av olika anledningar, som man här inte har anledning
            att gå in på, har emellertid varje försök att åstadkomma en landsomfattande
            aktion eller en samtidig aktion bland arbetarna inom speciella
            fack för förkortning av arbetsveckan misslyckats. Då rationalise-
            ringens och missförhållandenas tryck inte är lika över hela landet
            försvåras en samtidig aktion i samband med avtalsrevisioner från
            arbetarnas sida. Å andra sidan tvingas arbetarna, där detta tryck
            blir hårdast och olidligast, att isolerat taga upp frågan. Just
            detta gjorde Skenearbetarna. Resultatet blev att de, tack vare
            tvångslagen, dömdes till dryga böter. Om inte denna lag hade varit,
            skulle dessa arbetare troligen ha genomfört sina blygsamma krav
            och detta skulle å andra sidan ha sporrat arbetarna inom hela
            textil- industrin att fortsätta i Skenearbetarnas spår. Den centralisering
            av kol- lektivavtalsväsendet som möjliggjorts av tvångslagen har
            blivit ett medel
          </p>
          <pb facs="riksdagen-motions-pdf/data/1935/mot_1935__ak__442/mot_1935__ak__442-004.pdf"/>
          <p>
            4 Motioner i Andra kammaren, Nr 442.
          </p>
          <p>
            för att konservera arbetsförhållanden, som redan den tekniska
            utvecklingen gjort orimliga. Den har lett till en nivellering
            av lönerna, men en nivelle- ring nedåt. Ett exempel på själva
            klasskaraktären och hur lagen riktar sig just mot arbetarna är
            ett aktuellt domslut i en textilarbetarkonflikt. Tre arbeterskor
            hade varit frånvarande från arbetet i tre timmar. Vederbörande
            arbetsgivare instämde dem till arbetsdomstolen med krav om skadestånd.
            Arbetsdomsto- len konstaterade att strejken — ty en sådan var
            det — var »olaglig». Arbe- terskorna dömdes därför att i skadestånd
            betala 16 kronor pr timme för den tid de varit frånvarande från
            arbetet. Deras arbetsförtjänst torde ha ut- gjort 75 öre pr timme,
            men vid fastställandet av arbetarnas »skuld&gt; tages icke hänsyn
            härtill, utan i stället till den »skada» som arbetsgivaren anses
            ha blivit tillfogad. Om därför vederbörande arbeterskor olagligt
            blivit hem- skickade av arbetsgivaren, hade det eventuella skadestånd
            de kunnat till- dömas blott motsvarat deras timlön eller för 3
            timmar ungefär kronor 2: 25. Detta exempel visar det orimliga
            i de nuvarande förhållandena. Det borde därför vara anledning
            att nu bringa ur världen dessa klass- lagar och andra sådana,
            som försvåra och omöjliggöra arbetarnas försvar för sin arbetskraft,
            det enda de ha att försälja. Regeringen har som sagt inte tagit
            något sådant initiativ. Tvärtom har den använt sin maktställning
            för alt genom nya lagar ännu mera befästa det nuvarande klassväldet.
            Det befästa fattighuset har blivit en ännu mera markerad realitet
            sedan folkfler- talet gav sitt votum mot den borgerliga politiken.
            Under de två år som gått sedan sista riksdagsmannavalet har ett
            flertal nya lagar på regeringens initiativ tillkommit, lagar vars
            klasskaraktär är uppenbar. | I den tidigare socialdemokratiska
            agitationen har det icke sparats på hån mot de borgerliga reaktionärer,
            som i en polisstat se sitt politiska ideal förverkligat. Yttrandefrihet
            och församlingsfrihet, tryckfrihet, frihet till liv och egendom,
            skydd mot byråkratiskt godtycke, mot censur och polis- spioneri
            — se där några tidigare gångbara socialdemokratiska slagord. När
            det på sin tid exempelvis avslöjades, att polisen avlyssnade Hjalmar
            Bran- tings telefoner, gjordes från socialdemokratins sida en
            väldig kampanj mot ett dylikt polisgodtycke. Allt detta har nu
            emellertid glömts. Hur eftertryck- lig denna »glömska» är framgår
            inte minst därav, att den socialdemokratiska regeringen vid 1933
            års riksdag med sin »lag om vissa tvångsmedel i brott- mål» (svensk
            författningssamling nr 182) gav sådana befogenheter åt po- lisen,
            som ingen tidigare svensk regering vågat föreslå riksdagen. Brevhem-
            ligheten och telegramhemligheten har förr varit en lagligt skyddad
            bestånds- del i svenska medborgares fri- och rättigheter. Denna
            är upphävd. Polisen har fått fullmakt att i alla sådana fall,
            där den »misstänker» brott som kan föranleda straffarbete, ja,
            t. o. m. blott fängelse, censurera vederbörandes post och telegram,
            företaga husundersökningar och kroppslig visitation. I den mån
            som de politiska rättigheterna beskäras och framför allt i tider
            av
          </p>
          <pb facs="riksdagen-motions-pdf/data/1935/mot_1935__ak__442/mot_1935__ak__442-005.pdf"/>
          <p>
            Motioner i Andra kammaren, Nr 442. 5
          </p>
          <p>
            politisk reaktion, ger bara denna lag polisen fullständigt fria
            händer i kam- pen mot arbetarnas organisationer liksom mot enskilda
            arbetare. Även pri- vatlivet har nu ställts under polisuppsikt
            i detta land, som gärna vill skryta över sin »urgamla frihet&gt;.
            I fjol genomtrumfade regeringen lagen om förbud för väpnade kårer
            lik- som de skärpta vapenrestriktionerna. Resultatet blev ju bland
            annat vitt- gående befogenheter för fascistorienterade polischefer
            i detta land, som befullmäktigades att å statens bekostnad rekrytera
            och uppsätta truppstyr- kor — reservpolis — med uppgift att användas
            till den så kallade inre ord- ningens bevarande. Denna lag förbjuder
            icke, utan legaliserar i stället de fascistiskt avancerade elementens
            strävanden att skapa formationer för in- bördeskriget. Genom de
            formuleringar och förtydliganden som givits i denna lag kan den
            jämväl användas exempelvis av en reaktionär regering för att förbjuda
            nu existerande legala arbetarorganisationer. Vapenlagen är icke
            ett hinder för borgarklassens beväpning, som redan de facto genomförts.
            Den kompletterar övriga vidtagna åtgärder för att göra den svenska
            arbetar- klassen till hjälplösa livegna under en despotisk borgarklass.
            De internatio- nella erfarenheterna — Österrike, Tyskland, Spanien
            och Frankrike — ha visat, att arbetarklassen många gånger med
            vapen i hand varit tvungen ati försvara sig mot den fascistiska
            borgarklassen. Arbetarnas kamp har varit en kamp till försvar
            av demokratiska fri- och rättigheter. Den har många gånger inskränkt
            sig till ett försvar av den borgerliga demokratin mot bor- garklassen.
            Den har slagits ned på grund av arbetarklassens bristande för-
            beredelser och dåliga beväpning. Med tanke härpå är det uppenbart,
            att varje åtgärd som försvårar arbetarnas strävanden att försvara
            sig mot borgar- klassen kan bara vara till fördel för den sistnämnda.
            Fjolårets riksdags beslut att ge regeringen i uppdrag att inkalla
            en ur- tima riksdag för beslut om »lag rörande ekonomiska stridsåtgärder»
            möj- liggjordes återigen genom regeringens ställningstagande.
            Den tillsatte lind- hagenkommissionen, som skärpte högermannen
            Bergendals beryktade lag- förslag och skärpte de krav, som högern
            själv i motion framfört. Dess löfte att skyndsamt genomföra lagstiftningen
            underlättade strävandena att ställa tredjemanslagen i förgrunden.
            Detsamma gäller beträffande regeringens ställningstagande till
            kraven om lagstiftning, som förbjuder eller begränsar alla fackliga
            konflikter. Den borgerliga riksdagsmajoritetens beslut, riktade
            mot fackföreningarnas kollektivanslutning till visst politiskt
            parti liksom mot landsorganisationens sorglustiga Tysklandsbojkott,
            visar klart, att reak- tionens lagstiftningssträvanden inte stoppas
            upp genom regeringens under- stöd, utan tvärtom befordras. Aptiten
            växer medan man äter —, den svenska borgarklassens lagstiftningsraseri
            mot arbetarna i dessa dagar illustrerar ut- märkt denna sats.
            Från regeringspartiets sida har denna vidunderliga taktik att
            själv genom- föra arbetarfientliga lagar, »för att kunna deltaga
            i utformandet av desam-
          </p>
          <pb facs="riksdagen-motions-pdf/data/1935/mot_1935__ak__442/mot_1935__ak__442-006.pdf"/>
          <p>
            6 Motioner i Andra kammaren, Nr 442.
          </p>
          <p>
            ma», motiverats med det nuvarande makiläget i riksdagen. Även
            om de bor- gerliga partierna ha majoritet är icke detta något
            skäl för att den svenska arbetarklassen frivilligt skulle sätta
            på sig handbojor. Genom sina starka organisationer, genom att
            utnyttja sin kraft utanför riksdagen har den re- surser fullt
            tillräckliga för att slå tillbaka det borgerliga angreppet. Dess-
            utom tillkommer det betydelsefulla faktum, att en riksdagsupplösning
            med ett nyval med all säkerhet skulle förändra maktbalansen i
            riksdagen. Den skulle ge det antiborgerliga folkflertalet möjligheten
            att på demokratisk väg ge riksdagen en sammansättning, som mera
            återspeglar folkets vilja. Med hän- syn härtill är en undfallenhet
            inför den borgerliga reaktionens krav ett krän- kande av den så
            kallade demokratiska folkviljan. En minoritetsdiktatur har alltid
            bestått i detta land liksom i varje kapitalistiskt land. Vad som
            skett under de senaste åren har avlägsnat även den formella parlamentsmasken
            från denna minoritetsdiktatur. Folkflertalet vill inte ha en tredjemanslag,
            en vapenlag, en lag som inspirerar till skapandet av fascistiska
            skyddskå- rer under namn av reservpolis eller en lag som upphöjer
            polismyndighe- ten till övervakare av människornas privatliv.
            Folkflertalet vill inte ha åkarpslagen, lagen om arbetsdomstol
            och lösdrivarlagen. Folkflertalet vill avlägsna alla de hinder
            som rests för att försvåra och omöjliggöra kampen för det dagliga
            brödet. Detta visar riksdagsmannavalet 1932 och landstings- valen
            1934. Då vi inför riksdagen framlägga förslag om slopande av klasslagarna
            göra vi det i övertygelse om, att detta motsvarar det svenska
            folkflertalets önskan i dagens situation. Lika övertygade äro
            vi om att folkflertalet anser, att allt som kan göras måste göras
            för att förhindra tillkomsten av nya klasslagar, tredjemanslagen
            och andra. Regeringen har i sin hand att upplösa riksdagen för
            att göra slut på polispolitiken och värna de demokratiska fri-
            och rät- tigheter som Sveriges arbetande folk i decenniers hård
            och offerfylld kamp tillkämpat sig. När vi ställa förslag om klasslagarnas
            slopande förbinda vi detta med våra strävanden att vinna det antiborgerliga
            folkflertalet för kravet om riksdagsupplösning och nyval.
          </p>
          <p>
            Vi föreslå med denna motivering, att riksdagen beslutar att 2:a
            stycket i 23 8 15 kap. S. L. måtte utgå ur lagen tillika med texten
            från och med orden
          </p>
          <p>
            eller ock&gt; till och med orden »erbjudet arbete» i 24 8 15 kap.
            samma lag (Åkarpslagen).
          </p>
          <p>
            Stockholm i januari 1935.
          </p>
          <p>
            Hilding Hagberg. J. H. Brädefors.
          </p>
        </div>
      </div>
    </body>
  </text>
</TEI>
