<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00508">
  <teiHeader>
    <fileDesc>
      <titleStmt>
        <title>angående föroreningarna i Idefjorden.</title>
        <author>av herr Stålhammar m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående föroreningarna i Idefjorden.</title>
          <idno type="rdwebb">FW02508</idno>
          <rs type="number">508</rs>
          <ref type="dokument_url_text">http://data.riksdagen.se/dokument/FW02508/text</ref>
          <ref type="dokument_url_html">http://data.riksdagen.se/dokument/FW02508</ref>
          <ref type="dokumentstatus_url_xml">http://data.riksdagen.se/dokumentstatus/FW02508</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7Egwe1uGRY25sbuMMRt63f</idno>
            <name>BERT STÅLHAMMAR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Y9xqXThwYzMhBAR8zPtYvP</idno>
            <name>GEORG ABERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-S3eg8HSy1B2AEamregH9dM</idno>
            <name>HENRY BERNDTSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-GPpMndMfbS5wqmSKDRcoh7</idno>
            <name>K.-E. STRÖMBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-HsWM4bpkJMwFcQjYcCpgmf</idno>
            <name>ARVID ANNERÄS</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LNqHsFjxYcJaFg7n9ygSti" type="signed"/>
        <correspContext corresp="i-LNqHsFjxYcJaFg7n9ygSti">
          <note type="signatory" corresp="i-7Egwe1uGRY25sbuMMRt63f"/>
          <note type="signatory" corresp="i-Y9xqXThwYzMhBAR8zPtYvP"/>
          <note type="signatory" corresp="i-S3eg8HSy1B2AEamregH9dM"/>
          <note type="signatory" corresp="i-GPpMndMfbS5wqmSKDRcoh7"/>
          <note type="signatory" corresp="i-XGgCQfA3Kci4uNfiMH5wvj"/>
          <note type="signatory" corresp="i-HsWM4bpkJMwFcQjYcCpgmf"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__508/mot_1973__508-001.pdf"/>
      <fw xml:id="i-KEDSY9LohpL3ofL4y6WHSa">
        Mot. 1973:508 9
      </fw>
      <div xml:id="i-5sYvtYPPoXVxnXcpAQdFTi" type="motHeader">
        <div xml:id="i-DwvmhAeYYFdB8nnCUHtgLE" type="motTitle"/>
        <div xml:id="i-9T8PcJrm3rGQZfQw2vikub" type="motSubmissionInfo"/>
      </div>
      <div xml:id="i-VJ5s7SF2FjAqhwhP7KJVF9" type="motBody">
        <div xml:id="i-5mPspuxHbAaKEiiSBxKDDF">
          <p xml:id="i-LgEC2cKVcfnk4Q2gE22kWd">
            Nr 508
          </p>
          <p xml:id="i-Q94f2WxRDcHqhN5UqH2h7Q">
            av herr Stålhammar m. fl. angående föroreningarna i Idefjorden.
          </p>
          <p xml:id="i-9MftQqguQeai1uhHKuK4XN">
            Ett typexempel på en totalt förstörd havsmiljö är Idefjorden,
            gränsfjord mellan Sverige och Norge. Den 25 km långa fjorden har
            i allt snabbare takt förorenats sedan mitten av 1940-talet. Den
            helt domine- rande föroreningskällan är utsläppen från pappers-
            och pappersmasse- industrin i Halden, beläget vid den räta vinkel
            som Idefjorden bildar. För närvarande anges utsläppet till 10
            000 ton fasta organiska och ca 4 300 ton fasta oorganiska partiklar
            per år. Den vattenmängd som släpps ut är ca 72 milj. kbm per år,
            vilket motsvarar 2 kbm per sekund. Fiberhalten i utsläppen är
            hög, och utanför Halden har fiberbankar bildats. Siffrorna är
            hämtade ur ”Idefjorden — en förstörd marin miljö” av docent Bernt
            I. Dybern. I avloppsvattnet finns också hartser, syror och metaller,
            vilka kan ha ren giftverkan. Ämnet i luten från cellulosaindustrin
            ger upphov till långa skumränder på vattenytan då vattnet rörs
            om. Förutom ovan angivet utsläpp har Saugbrugsforeningen i Halden
            tillåtelse att släppa ut 70 000 ton upplöst organiskt stoff per
            år. Förutom från pappersmasse- industrin tar Idefjorden emot helt
            orenat kommunalt avloppsvatten från Halden med ca 20 000 invånare.
            Det orenade avloppsvattnet från Halden beräknas innehålla ca 40
            kg fosfor per dag (14 600 kg per år) och 230 kg kväve per dag
            (83 950 kg per år). Syreförhållanden. De olika organiska ämnena
            sprids med ytströmmarna från Halden över hela fjorden. Under transporten
            sker en successiv nedbrytning genom bakterier vilken förbrukar
            syret. Detta syre tas från vattnet och därvid uppstår stor syrebrist.
            En undersökning utförd sommaren 1972 den 11/7 visar vid ytan följande
            syrehalt: Halden 0,6 mg per liter, Svarte Jan, beläget mellan
            Halden och Svinesundsbron, 1,1 mg per liter, Svinesund 0,5 mg
            per liter, Singlefjorden (Idefjordens utlopp) 9,5 mg per liter.
            Som kritisk gräns för syrehalten anges 4 mg per liter, absolut
            minimum är 2 mg per liter. Den totala syrebrist som under eftersommaren
            råder i större delen av Idelfjorden medför att svavelväte (H,S)
            bildas. Detta verkar i sin tur som ett starkt gift på de organismer
            som är beroende av syret. Fosfor och kväve. De fosfor- och kväveföreningar
            som förs ut i fjorden med avloppsvattnet frigörs också vid nedbrytningen
            av den organiska substansen i fjorden till oorganisk. På grund
            av den dåliga vattenomsätt- ningen ackumuleras dessa föroreningar
            i de djupare vattenlagren, och halterna där kan vara flera gånger
            högre än på motsvarande djup i havet utanför. Den näring som tillförs
            fjordvattnet på detta sätt kommer inte till någon användning eftersom
            vattnet inte innehåller någon produktion
          </p>
          <pb facs="riksdagen-motions-pdf/data/1973/mot_1973__508/mot_1973__508-002.pdf"/>
          <fw xml:id="i-XFCkSDk3nendVMY6zMMShP">
            Mot. 1973:508 10
          </fw>
          <p xml:id="i-Sod1N2HM3a88kHqEPJqpCL">
            av levande substans. Skiktdjup. Genom att avloppsvattnet från
            Halden och särskilt luten är mörkfärgad hindrar det ljuset från
            att tränga ned i vattnet. Den 13/7 1972 uppmättes siktdjupet i
            Halden vid Haldenfabrikerna till 0,25 m, vid Svarta Jan till 0,4
            m, vid Svinesund till 0,7 m och vid Lervik till 1,75 m. Genom
            föroreningarnas spridning har siktdjupet även försämrats vid den
            svenska grannfjorden Dynekilen så att den under juli månad 1972
            uppvisade ett siktdjup på 1,8 m. Något längre in i fjorden Dynekilen
            uppmättes siktdjupet till 2 m. Normalt siktdjup beräknas till
            ca 8—10 m på våren när vattnet blommar och 16—18 m under övriga
            årstider. Dessa värden gäller opåverkat vatten. Salthaltsförhållanden.
            Genom tillförseln av sötvatten har ytvattnet en mycket låg salthalt
            på några få promille. Ifrån 10 meters djup och ner mot botten
            stiger salthalten till ca 30 promille. De viktigaste faktorerna
            för ett fungerande marint liv är: a) salthalten, b) temperaturen,
            c) bot- tenbeskaffenheten, d) ljusförhållanden, e) syrehalten.
            Genom den låga och ostabila salthalten i fjorden utestängs många
            arter från möjligheten att existera. Även om salthalten är högre
            i bottenskiktet är temperaturen där lägre, vilket i sin tur begränsar
            antalet arter. På samma sätt påverkar bottenbeskaffenheten negativt
            existensmöjligheterna för olika arter. Botten är som regel överallt
            täckt med ett löst mudder bestående av avlagringar från pappersmasseindustrins
            utsläpp. Den låga salthalten har också medfört att ända ute vid
            mynningen av Idefjorden i Singlefjorden har ren sötvattensfisk
            kunnat fångas. Ortsbefolkningen i Lervik vid Singlefjorden berättar
            hur man brukar låta fisken gå i ”burar” sedan den fångats för
            att den skall hålla sig färsk. I Lervik går det att ha fisken
            i ”burar” någon dag innan den dör och på motsvarande norska sidan
            dör fisken efter ett par timmar. Genom det dåliga siktdjupet kan
            ljuset bara tränga ner några decimeter under ytan vilket i sin
            tur innebär att fotosyntes hos alger och andra växter bara kan
            ske i själva ytvattnet. Men ytvattnet har låg salthalt, innehåller
            lut och andra förorenande substanser och är ibland också helt
            utan syre. Detta medför att existensmöjligheterna för olika typer
            av växter är närmast obefintliga, och det i sin tur leder till
            att djur som är direkt beroende av växter som föda inte heller
            kan existera i Idefjorden. Dokumentation. Idefjordens föroreningar
            är väl kända och Idefjorden framställs som ovan sagts ofta som
            ett typexempel på en marin miljö som är totalförstörd men som
            dock är möjlig att restaurera om vilja därtill finns. Utmärkt
            dokumentation kring Idefjordens föroreningar finns i Fauna och
            Flora maj 1972 under rubriken ”Idefjorden, en förstörd marin miljö”,
            av docent Bernt I. Dybern, i Meddelande från Havsfiskelaborato-
            riet i Lysekil, ”Havsmiljön allvarligt hotad”, av docent I. Dybern
            samt i studerande Lennart Möllers specialarbete Idefjorden, 1972.
            Någon ytterligare bevisföring för i vilken utsträckning området
            är förstört behövs sålunda knappast. Däremot har det visat sig
            under de båda senaste åren att föroreningarna med förfärande snabbhet
            sprider sig utanför
          </p>
          <pb facs="riksdagen-motions-pdf/data/1973/mot_1973__508/mot_1973__508-003.pdf"/>
          <fw xml:id="i-G1gXUfm27t4buymdvXJ7mL">
            Mot. 1973:508 11
          </fw>
          <p xml:id="i-Jg9yHzdMp8YkyJML6F2P27">
            Idefjorden—Singlefjorden och nu förekommer långt nere i Kosterfjorden
            och inne i Dynekilen. Under sommaren 1972 har personer som med
            båt kommit söderifrån kunnat konstatera att det klart rena vattnet
            med den grönskimrande färgen har ersatts av ett smutsbrunt eller
            pilsnerbrunt vatten ungefär i höjd med Sydkoster. Under tidigare
            år har det brunfärgade vattnet åtminstone under sommaren, då industrin
            i Halden slagit igen för semester, ersatts av ett friskt klart
            vatten, men detta har inte ägt rum under de senaste åren. Samtidigt
            har från ortsbefolkning och sommargäster konstaterats att tillgången
            på fisk, liksom krabbor, sjöstjärnor etc. minskat. Det lösa muddret
            på botten liksom den bruna ludden på tången, typiska för Idefjorden,
            är på väg att sprida sig långt in i Dynekilen och vid andra områden.
            Samtidigt har sjögräset genom de förändrade betingelserna i vattnet
            börjat växa upp efter stränderna. Enligt vår mening kan det inte
            få fortsätta på detta sätt. År 1969 tillsatte den svenska regeringen
            på begäran av riksdagen en delegation som skulle ha till uppgift
            att överlägga med en motsvarande norsk delegation angående gemensamma
            åtgärder mot vattenföroreningar i norra Bohuslän. Delegationerna
            överlade första gången år 1969 och har sedan dess haft ett flertal
            överläggningar. Delegationerna har även låtit genomföra undersökningar
            angående situationen i Idefjorden och indu- striutsläppen. Från
            delegationens sida säger man att föroreningarna som förekommer
            i Idefjorden i huvudsak orsakas av en industri i den norska staden
            Halden. Några vidare åtgärder i frågan kan därmed i nuvarande
            läge inte vidtagas från svensk sida. Den svenska delegationens
            arbete skulle därmed i princip vara klart. Slutsammanträdet skulle
            ursprungligen ha hållits under september månad år 1972 men har
            uppskjutits tills vidare bl. a. på grund av regeringsombildningen
            i Norge. Man säger dock från den svenska delegationens sida att
            man inte väntar sig att slutsamman- trädet skall ge någon ytterligare
            information utöver vad som redan framkommit. Delegationens arbete
            har således utmynnat i att man konstaterar föroreningarna men
            inte på något sätt kan medverka till att lösa problemen. Från
            svensk synpunkt måste det emellertid bedömas som ytterligt angeläget
            att åtgärder snarast vidtages för att komma till rätta med Idefjordens
            förstöring. I riksplanen har norra Bohuslänskusten avsatts för
            fritids- och rekreationsändamål, men att dess attraktionskraft
            för det ändamålet sjunker katastrofalt om föroreningarna fortsätter
            är väl för självklart för att ytterligare behöva påpekas. I Strömstads
            kommun satsas nu miljonbelopp på ett fritidscentrum (Vette fritidscentrum).
            Förutom stugbyar som redan är byggda planeras ett jättehotell
            med tillhörande golfbanor, tennisbanor, båthamnar, swimmingpools,
            ridhus m. m. Totalt rör sig satsningen om hundratals miljoner
            kronor. Förutsättningarna för att ett sådant projekt skall bli
            lyckosamt måste bedömas som ytterligt små om föroreningarna av
            Idefjorden fortsätter så att större delen av skärgården runt Strömstad
            får förstört vatten. Kostnaderna för ett effektivt reningsverk
            vid pappersmasseindustrin i Halden uppskattas till ca 80-100 milj.
            norska kronor. I förhållande till de omistliga värden som
          </p>
          <pb facs="riksdagen-motions-pdf/data/1973/mot_1973__508/mot_1973__508-004.pdf"/>
          <fw xml:id="i-8mCPphUfRCqS4A9dbQjdA1">
            Mot. 1973:508 12
          </fw>
          <p xml:id="i-3EEpPa7CY2g1SinKhpgS21">
            nu står på spel måste denna summa betraktas som överkomlig, och
            inga medel bör därför skys från svensk sida för att tillsammans
            med norska staten försöka lösa detta problem. Om det dessutom
            skall bli någon mening med att bevara kustområdet norr om Lysekil
            i Bohuslän för rekreation, fritidsverksamhet och icke miljöförstörande
            industri måste naturligtvis vattnet, som är den första förutsättningen
            för detta områdes attraktionskraft, vara rent. I ett sådant läge
            kan vi alltså inte acceptera att ingenting görs för att stoppa
            föroreningarna utan att de i stället får möjlighet att fritt utbreda
            sig över hittills oförstörda områden runt den nordbohuslänska
            skärgården. Med hänvisning till ovanstående hemställer vi därför
            att riksdagen beslutar att hos Kungl. Maj:t anhålla om att en
            parlamentarisk utredning tillsätts med uppgift att snarast lösa
            frågan om hur Idefjorden skall kunna restaureras.
          </p>
          <p xml:id="i-3LjnNWiG339TmDUKJyw1it">
            Stockholm den 24 januari 1973 BERT STÅLHAMMAR (fp)
          </p>
          <p xml:id="i-6FU552fadwkGL8zcA2JudD">
            GEORG ÅBERG (fp) K.-E. STRÖMBERG (fp) HENRY BERNDTSSON (fp) BILLY
            OLSSON (fp) i Bokenäs i Kil
          </p>
          <p xml:id="i-L9vncyktSLkVFbJbvnHdPY">
            ARVID ANNERÅS (fp)
          </p>
        </div>
      </div>
    </body>
  </text>
</TEI>
