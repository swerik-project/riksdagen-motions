<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-00391">
  <teiHeader>
    <fileDesc>
      <titleStmt>
        <title>En arbetsskadeförsäkring i behov av förändring</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:391 av Julia Kronlid m.fl. (SD)</title>
          <idno type="rdwebb">HB02391</idno>
          <rs type="number">391</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB02391/text</ref>
          <ref type="dokument_url_html">https://data.riksdagen.se/dokument/HB02391</ref>
          <ref type="dokumentstatus_url_xml">https://data.riksdagen.se/dokumentstatus/HB02391</ref>
          <ref type="pdf">https://data.riksdagen.se/fil/5DA3611E-C572-4D73-A069-E95E0530C949</ref>
          <ref type="docx">https://data.riksdagen.se/fil/6456B5BF-3AD9-41CB-B009-8C45B7C7B2B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-WEoMGT8dJNxw1Jyo3WZNCW</idno>
            <name>Daniel Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8C8ePrHmks8NE1UnL9LX9H" type="signed"/>
        <correspContext corresp="i-8C8ePrHmks8NE1UnL9LX9H">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-WEoMGT8dJNxw1Jyo3WZNCW"/>
        </correspContext>
        <correspAction xml:id="i-C9i54TvCfQnEkxGPiw7MkC" type="submitted">
          <date when="2023-09-29"/>
          <time when="14:52:02"/>
        </correspAction>
        <correspAction xml:id="i-G27zfgF39wUQ7kZYHLJHe1" type="reviewed">
          <date when="2023-09-29"/>
          <time when="17:31:36"/>
        </correspAction>
        <correspAction xml:id="i-BVAm8TUkU7V6AHYeej4nyM" type="referred">
          <date when="2023-10-17"/>
        </correspAction>
        <correspAction xml:id="i-GovKC3BTKEipJr5Ec1EaDw" type="assigned">
          <date when="2024-04-25"/>
          <time when="16:02:57"/>
        </correspAction>
        <correspContext corresp="i-GovKC3BTKEipJr5Ec1EaDw">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-VhQgfKn1WAyXnofY61Qa8" type="behandlas_i"/>
        <correspContext corresp="i-VhQgfKn1WAyXnofY61Qa8">
          <ref type="uppgift">2023/24:AU8</ref>
          <ref type="ref_dok_id">HB01AU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VmqJpQtDt8vcHeni8nhna2" type="behandlas_i"/>
        <correspContext corresp="i-VmqJpQtDt8vcHeni8nhna2">
          <ref type="uppgift">2023/24:SfU13</ref>
          <ref type="ref_dok_id">HB01SfU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU13</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:391 av Julia Kronlid m.fl. (SD)
          En arbetsskadeförsäkring i behov av förändring
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LKgdhpkiWw1Xte8wUK33Wo">
            Förslag till riksdagsbeslut
          </head>
          <list>
            <item xml:id="i-SNhUu5XiMRPLRycoAvEAuL" sortKey="Yrkande 1">
              Riksdagen ställer sig bakom det som anförs i motionen om en översyn
              av bedömningsprocessen i arbetsskadeförsäkringen och tillkännager
              detta för regeringen.
            </item>
          </list>
          <list>
            <item xml:id="i-XgJjJWSCTdz68wE11aP9Uy" sortKey="Yrkande 2">
              Riksdagen ställer sig bakom det som anförs i motionen om en översyn
              av undantaget för smitta och tillkännager detta för regeringen.
            </item>
          </list>
          <list>
            <item xml:id="i-RNPdLawAqp4sL7GGBFJwJu" sortKey="Yrkande 3">
              Riksdagen ställer sig bakom det som anförs i motionen om förebyggande
              arbetsmiljöarbete och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3fNTaU7R6rkDzsk4Y6RQ2E" type="h1">
            Motivering
          </head>
          <p xml:id="i-6n8bRBh2w4zZV3T7E6ujJQ">
            Arbetsskadeförsäkringen är en av våra äldsta socialförsäkringar
            och har likt sjuk­försäkringen sakta urholkats under de senaste
            decennierna. Det som vanligtvis känne­tecknar en fungerande socialförsäkring
            är en stabil utveckling över tid, men för Sveriges del har socialförsäkringens
            utveckling följt konjunkturen. Svångremmen dras åt vid tuffa ekonomiska
            tider och öppnas sedan upp när ekonomin stabiliserat sig.
          </p>
          <p xml:id="i-DPYXJbaicQh67iEGaDaNn3">
            En ytterligare svaghet är osäkerheten gällande besluten, där
            det finns en stor variation i tillämpning över hela landet. Covid-19-pandemin
            resulterade i ett ökat fokus på social­försäkringen och dess nuvarande
            brister. Tyvärr har det kostat ett flertal livet och lämnat många
            familjer i sorg. Inspektionen för socialförsäkringen publicerade
            en första rapport gällande arbetsskadeförsäkringen och covid-19,
            vilken visade att i princip ingen av de som ställde upp och arbetade
            i pandemins inledande skede har fått sin ansökan godkänd. De som
            fått den godkänd i efterhand är omvårdnadspersonal som avlidit
            i sviterna av sjukdomen.
          </p>
          <p xml:id="i-SpGCku9WFJH1BW2ctRZzB4">
            Rapporten pekar på ett snårigt regelverk med äldre lagstiftning
            som behöver moderniseras. Inte endast för att möjliggöra att de
            som blivit sjuka och fått bestående men, eller blivit helt arbetsoförmögna,
            ska få hjälp, utan även för eventuella framtida pandemier.
          </p>
          <p xml:id="i-YPgeU3UHeovhPBZnyuMpZ">
            När det gäller statistiken för arbetsskador var trenden nedåtgående
            under 2000-talets början för att sedan öka successivt. Enligt
            arbetsmarknadens försäkringsaktiebolag (AFA) godkändes 58 753
            arbetsskador under 2020, jämfört med endast 33 855 år 2010. För
            arbetsskadelivräntorna ser det däremot ut tvärtom. Arbetsskadeförsäkringen
            har sedan 1950-talet genomgått flera moderniseringar och den senaste
            2003 skulle resultera i en mer jämställd, förutseende och stabil
            försäkring. Tyvärr har dock inte tillräckligt hänt sen dess. Det
            är fortfarande mycket svårt att få en skada eller sjukdom orsakad
            av arbetet godkänd.
          </p>
          <head xml:id="i-SH7dpV37YM121kuSnmXv2g" type="h2">
            Översyn av bedömningsprocessen i arbetsskadeförsäkringen (1)
          </head>
          <p xml:id="i-YUbuywLvpDBBj4Nfxqdme3">
            Bedömningsprocessen för en arbetsskada eller arbetssjukdom är
            idag lång och kompli­cerad och det har blivit allt svårare under
            den senaste 20-årsperioden.
          </p>
          <p xml:id="i-XLjoeWmYPAns6KaGQvGurr">
            För att ha rätt till arbetsskadeersättning ska du få en arbetsskada
            eller arbetssjukdom godkänd av Försäkringskassan. I 39 kap. 3
            § socialförsäkringsbalken beskrivs vad som är en skada som uppstått
            till följd av en olycka eller annan skadlig inverkan på arbetet.
            Skadan kan inträffa under arbetstid, på väg till arbetet eller
            på väg från arbetet. En arbetssjukdom är en sjukdom som beror
            på att man har utsatts för skadlig inverkan i arbetet. Med skadlig
            inverkan i arbetet menas att det finns något i arbetsmiljön som
            påverkar den fysiska eller psykiska hälsan ogynnsamt.
          </p>
          <p xml:id="i-8rmzNbNnF7hngSZcxuM2SV">
            Att få en arbetsskada eller arbetssjukdom godkänd är svårt och
            det innebär att man får genomgå en komplicerad bedömningsprocess
            där hänsyn ska tas till en rad faktorer. Regelverket och lagstiftningen
            är komplex. Det har således även genomförts ett flertal förändringar
            som regelverk kring sjukpenning och sjuk- och aktivitetsersättning
            har påverkat. Enligt en rapport från ISF (Arbetsskadeförsäkringen
            och covid-19) har regel­verket för godkännande av arbetsskador
            en hög tröskel. För att en skada ska kunna god­kännas som arbetsskada
            ska övervägande skäl tala för att den har orsakats, försämrats
            eller påskyndats av arbetet. Är det lika sannolikt att skadan
            beror på något utanför arbetet kan inte skadan godkännas som arbetsskada.
            Vid annan exponering än olycksfall krävs det också att det finns
            vetenskapligt baserad kunskap, eller en utbredd uppfattning bland
            läkare med relevanta specialistkunskaper, om att exponeringen
            kan vara skadlig. Saknas sådan kunskap kan inte skadan godkännas
            som arbetsskada även om det inte finns något utanför arbetet som
            kan förklara skadan. Enligt en rapport om arbets­sjuk­domar från
            AFA kan det ta i snitt fem år att få en skada eller sjukdom godkänd.
            De största grupperna diagnoser som får avslag i proportion till
            antalet anmälningar är psykiska sjukdomar och sjukdomar i skelettet
            och rörelseorganen. Antalet godkända arbetssjukdomar kopplade
            till skelett och rörelseorgan har också minskat kraftigt sen 90-talet.
            Även godkända arbetssjukdomar med psykisk ohälsa har minskat över
            tid sedan början av 2000-talet.
          </p>
          <p xml:id="i-5Dgg3iSAToJQYVcscBSLeC">
            En rapport från AFA Försäkring från 2020 om arbetssjukdomar visar
            dock att det skett en viss ökning av godkända arbetssjukdomar
            med psykiska diagnoser från 2012 och framåt. 68 procent av de
            som fått en arbetssjukdom godkänd är kvinnor framför allt inom
            kommun- och regionsektorn. Den största yrkesgruppen med godkända
            arbets­sjukdomar med psykiska orsaker inom kommun- och regionsektorn
            är lärare och skolledare. Därefter kommer undersköterskor, vårdbiträden,
            personliga assistenter, sjuksköterskor och barnmorskor. Även om
            det skett en viss ökning av godkända arbets­sjukdomar är det fortfarande
            svårt och komplicerat, och en hög andel får avslag.
          </p>
          <p xml:id="i-WZrTXFRb2Lny7GsvpZj9Qq">
            Vi anser att det naturligtvis är nödvändigt att utreda om skadan
            eller sjukdomen beror på arbetet och att det finns vetenskaplig
            kunskap på området. Vi kan dock se en risk för att denna del kan
            nyttjas alltför nitiskt för att avslå ansökan från personer med
            långvariga förslitningsskador eller psykisk ohälsa på grund av
            en ohälsosam arbetsmiljö som inte går att hänvisa till en enskild
            specifik händelse. Samtidigt har det också varit svårt för handläggare
            att hänvisa till en samlad forskning kring området psykiatriska
            diagnoser orsakade av arbetsmiljön. Även om det finns rapporter
            tillgängliga, skulle det behövas en mer samlad kunskap på området.
            Dessutom finns det inte en enhetlig upp­fattning om vilken lista
            som ska användas när det gäller Internationella arbetsorganisa­tionens
            (ILO:s) lista över arbetssjukdomar. I listan från 1980 finns inte
            arbetssjukdomar med psykiatriska diagnoser med. Det finns dock
            en uppdaterad lista där även stress­relaterade besvär exempelvis
            finns med, och som flera av parterna nu anser bör kunna hänvisas
            till. Detta samlat gör att det som kallas bevisregeln kring orsakssambandet
            och helhetsbedömningen blir komplicerad och svår, och det slår
            i förlängningen hårt mot kvinnor som är överrepresenterade i ovan
            nämnda yrkesgrupper och arbetssjukdomar kopplade till stress,
            psykisk ohälsa och förslitningsskador i skelett och rörelseorganen.
            Där har det blivit allt svårare över tid att få arbetsskadan eller
            sjukdomen godkänd.
          </p>
          <p xml:id="i-VZ5qga3TYKbJrRAox2f2rh">
            Sverigedemokraterna ser allvarligt på de stora brister som finns
            inom dagens arbets­skadeförsäkring. Det tar för lång tid och är
            en alltför komplicerad process att få en skada godkänd och det
            är inte anpassat efter dagens verklighet. Det är orimligt att
            såväl män som kvinnor som sliter i olika arbeten, som kan innebära
            stora risker vad gäller att drabbas av både olyckor, förslitningsskador
            och psykisk ohälsa sedan ska mötas av kalla handen när det gäller
            att få kompensation. Risken är att dessa samhällsviktiga yrken
            i förlängningen får svårare att rekrytera arbetskraft.
          </p>
          <p xml:id="i-PVuKdSNWmH4jhVSJatDWfs">
            Sverigedemokraterna ser därför positivt på att den föregående
            regeringen tillsatte en utredning kring arbetsskadeförsäkringen
            med kommittédirektiv 2021:116. Uppdraget ska redovisas i augusti
            2023. Syftet med översynen är att säkerställa att arbetsskade­försäk­ringen
            fyller sin funktion när det gäller att ge ekonomisk trygghet vid
            arbetsskada. Det ska också säkerställas att kvinnor och män ges
            ett likvärdigt skydd. Sverigedemo­kra­terna ser därför fram emot
            att ta del av resultatet av utredningen.
          </p>
          <head xml:id="i-KtrTc3fxUeX3adexs9c6id" type="h2">
            Arbetsskadeförsäkringen och sjukdomar på grund av smitta (2)
          </head>
          <p xml:id="i-FCq7NEot3dSDxPUxpDviei">
            I dagens arbetsskadeförsäkring finns idag undantag för sjukdomar
            som orsakats genom smitta för att lagstiftaren från början ville
            begränsa försäkringen till att inte omfatta vanliga förkylningsvirus
            exempelvis. Undantaget för smitta innebär att regeringen, eller
            den myndighet som regeringen bestämmer, får meddela föreskrifter
            om i vilken utsträckning en skada som inte beror på ett olycksfall
            men som har framkallats av smitta ska anses som arbetsskada.
          </p>
          <p xml:id="i-2zBdt22MivPz4FhM43NCJV">
            Dessa svåra gränsdragningar aktualiserades under covid-19-pandemin
            då personer inte bara i vårdyrken riskerade att smittas av en
            sjukdom som klassades som samhälls­farlig och som kan ge långvariga
            konsekvenser på ett annat sätt än vanliga förkylnings- och influensavirus.
            Samtidigt var det många som inte hade samma möjligheter som andra
            att arbeta hemifrån och skydda sig från smitta under pandemin.
            För att upprätt­hålla samhällsviktiga funktioner var det avgörande
            att dessa personer befann sig på arbetet i yrken där de hade kontakt
            med många människor. På grund av den stora exponeringen smittades
            och drabbades en del av dessa av covid-19, och en del av dessa
            drabbades sedan av långtidscovid.
          </p>
          <p xml:id="i-NKXKEjctLZVsDiwNP5VJnn">
            Sedan april 2020 har regeringen tagit fram riktlinjer som säger
            att arbetsskade­försäkringen i vissa fall ska omfatta covid-19
            som arbetsskada, enligt socialförsäkrings­balken. Det innebär
            att en person som har smittats vid arbete i en sjukvårdsinrättning
            eller i ett annat arbete där hon eller han har behandlat, vårdat
            eller tagit hand om personer, djur eller material som var smittförande
            kan få rätt till förmåner inom arbets­skadeförsäkringen. Det finns
            dock fler yrken med stor exponering och regeringen har gett Inspektionen
            för socialförsäkringen (ISF) i uppdrag att analysera om covid-19
            bör anses som arbetsskada i fler situationer än idag. Av rapporten
            framgår att arbetsskade­försäkringen skulle kunna ge samhället
            en möjlighet att återbetala eller ta ansvar för de som trots smittorisker
            i arbetsmiljön utfört sitt arbete. Men begränsningen i förordningen
            (1977:285) om arbetsskadeförsäkring och statligt personskadeskydd
            (FASP) har resul­terat i att arbetsskadeförsäkringen inte fungerat
            som det är tänkt. Här pekar man på den grundläggande principen
            att arbetstagaren har liten eller obefintlig möjlighet att påverka
            sin arbetsmiljö och styra över riskerna. ISF lyfter upp tre olika
            alternativ för att avskaffa undantaget för smitta i lagen för
            att anpassa regelverket bättre efter den verklighet som uppstår
            under en pandemi.
          </p>
          <p xml:id="i-DyDTs6QFKQo2c9YW1YwR89">
            Den statliga utredning (SOU 2023:53) som fick i uppdrag att titta
            på hur undantaget för smitta kan förändras har nu presenterat
            sitt slutbetänkande. Sverigedemokraterna avser att granska slutbetänkandet
            och verka för en mer fungerande arbetsskade­försäkring vad gäller
            allvarlig smitta och pandemier.
          </p>
          <head xml:id="i-Vig24FXW1GwrxCFgPGGNfR" type="h2">
            Arbetsgivarens roll – förebyggande och rehabilitering (3)
          </head>
          <p xml:id="i-Vz3yArPWyDKgpqBNTYdE1G">
            En stor del i arbetet med att förebygga arbetsskador och arbetssjukdomar
            består av flera faktorer där ett systematiskt arbetsmiljöarbete
            och en fungerande företagshälsovård är nyckeln. Både kommunala,
            regionala, statliga och privata arbetsgivare ska säkerställa en
            god fysisk och psykisk arbetsmiljö för sina anställda. Som det
            ser ut idag har användandet av företagshälsovården minskat och
            när den väl sätts in är det redan i många fall för sent. Sverigedemokraterna
            menar att det måste ske en total omställning inom det förebyggande
            arbetet och rehabiliterande insatser. En nära och fungerande företagshälsovård
            menar vi är en viktig komponent i detta arbete, speciellt inom
            de traditionellt kvinnodominerade yrkena som har dels höga sjukskrivningstal
            och arbetsskador, dels en hög personal­omsättning. Det är viktigt
            att syftet och inriktningen på företagshälsovården ska vara att
            stötta arbetstagaren med tidiga insatser samt att tidigt upptäcka
            brister i arbetsmiljön som påverkar arbetstagarna negativt. Hälsokontroller
            och besök inom företagshälso­vården får inte drabba den enskilde
            negativt.
          </p>
          <p xml:id="i-9YFgmU6ZHLepCYUZT5nqDX">
            På ett övergripande plan har detta varit föremål för vetenskapliga
            studier, rapporter och analyser som i varierande grad kommer med
            olika förslag på lösningar. En del i detta var den så kallade
            Tillitsdelegationen (SOU 2019:43) som skulle utreda en total reformering
            av arbetssättet och organisationsstrukturen, som oftast är den
            största bidragande orsaken till varför det är hög stress, höga
            sjukskrivningstal och arbetsskador inom främst kommunal verksamhet.
            Delegationen levererade ett slutgiltigt betänkande med fokus på
            statlig styrning. Branschorganisationen Sveriges Företagshälsor
            följer upp där delegationen slutade och beskriver hur reformarbetet
            borde fortsätta.
          </p>
          <p xml:id="i-9bkB3Uoz3FjpP6FxDZMQLd">
            Sverigedemokraterna är eniga i slutsatsen att staten behöver
            bli en betydligt större aktör i att leda arbetet för att aktivt
            motverka den negativa trenden. Vi vill därför uppdra åt regeringen
            att tillsätta en utredning som tittar på möjligheter att fortsätta
            forskningen och utöka pilotprojekten till fler kommuner inom den
            tillitsbaserade organisations­styrningen för att stärka det förebyggande
            arbetsmiljöarbetet samt för att utveckla och modernisera företagshälsovården
            i synnerhet inom offentlig sektor vid sidan av hälso- och sjukvården.
          </p>
        </div>
        <div type="motSignatures">
          <list>
            <item xml:id="i-PbMaxebNyetjM3VhHpYG9T" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-47c9aexEzt6EXtn2E9bwzZ" who="i-6ceKG6oPX1kT6SHqK6JSnq">
              Clara Aranda (SD)
            </item>
            <item xml:id="i-7hwNXEC4ubFnAbVzjQWHcD" who="i-WEoMGT8dJNxw1Jyo3WZNCW">
              Daniel Persson (SD)
            </item>
          </list>
        </div>
      </div>
    </body>
  </text>
</TEI>
