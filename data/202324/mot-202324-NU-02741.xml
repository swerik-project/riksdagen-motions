<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02741">
  <teiHeader>
    <fileDesc>
      <titleStmt>
        <title>Utgiftsområde 21 Energi</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2741 av Rickard Nordin (C)</title>
          <idno type="rdwebb">HB022741</idno>
          <rs type="number">2741</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022741/text</ref>
          <ref type="dokument_url_html">https://data.riksdagen.se/dokument/HB022741</ref>
          <ref type="dokumentstatus_url_xml">https://data.riksdagen.se/dokumentstatus/HB022741</ref>
          <ref type="pdf">https://data.riksdagen.se/fil/24A83A29-57A7-4C0C-992A-D53F08706CFE</ref>
          <ref type="docx">https://data.riksdagen.se/fil/CB5B68A9-97B0-4CF9-B651-41F3A30E12E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Lu6sGFozK8r4T8NDNUQB2D" type="signed"/>
        <correspContext corresp="i-Lu6sGFozK8r4T8NDNUQB2D">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-RHGPUNCDjkNWDZx7HGnJYz" type="submitted">
          <date when="2023-10-05"/>
          <time when="21:01:53"/>
        </correspAction>
        <correspAction xml:id="i-FJALpgRnWZnSSJK4QkXa61" type="reviewed">
          <date when="2023-10-06"/>
          <time when="15:33:24"/>
        </correspAction>
        <correspAction xml:id="i-8eEeHYiJb15M4eQU8cYkY6" type="referred">
          <date when="2023-10-17"/>
        </correspAction>
        <correspAction xml:id="i-3szK6EhTFEfyxXPs5F6r4e" type="assigned">
          <date when="2024-02-08"/>
          <time when="10:03:31"/>
        </correspAction>
        <correspContext corresp="i-3szK6EhTFEfyxXPs5F6r4e">
          <ref type="assignedTo">Näringsutskottet</ref>
        </correspContext>
        <correspAction xml:id="i-2kTf3XgVZAgJuNQXrajj37" type="behandlas_i"/>
        <correspContext corresp="i-2kTf3XgVZAgJuNQXrajj37">
          <ref type="uppgift">2023/24:NU3</ref>
          <ref type="ref_dok_id">HB01NU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU3</ref>
          <ref type="ref_dok_titel">Utgiftsområde 21 Energi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9yuH9uHsSpEPWhJ9CVAfhK" type="motHeader">
        <div xml:id="i-2gnQyp2fqRyKierHRJru9U" type="motTitle">
          Motion till riksdagen 2023/24:2741 av Rickard Nordin (C) Utgiftsområde
          21 Energi
        </div>
      </div>
      <div xml:id="i-E4s8DCbWMW8oK6voWWEDoR" type="motBody">
        <div xml:id="i-Ba3uGWzikRP5n8cVUawtNh" type="motProposal" subtype="förslag">
          <head xml:id="i-N5dhneCoMK2FqWgAJNptWG">
            Förslag till riksdagsbeslut
          </head>
          <list xml:id="i-Dt6V3Ev6SgVSGExSQGspwn">
            <item xml:id="i-QnRK3jexy2Hcjn9Rgb2Q3e" sortKey="Yrkande 1">
              Riksdagen anvisar anslagen för 2024 inom utgiftsområde 21 Energi
              enligt förslaget i tabellen i motionen.
            </item>
          </list>
          <list xml:id="i-XcVdvQhuXDjDFuy2AamrYw">
            <item xml:id="i-8fp27USMsY6g3JgtZ9UUhf" sortKey="Yrkande 2">
              Riksdagen avslår regeringens förslag om kreditgarantier för lån
              till investeringar i ny kärnkraft (avsnitt 2.10.1).
            </item>
          </list>
        </div>
        <div xml:id="i-KisTfZj3uB3iT285BaZnn1" type="motContent">
          <head xml:id="i-Loqssqj9W48vhHhmqpDGfU" type="h1">
            Motivering
          </head>
          <p xml:id="i-CAhF4Hbn3fHF9SsCbg2G2j">
            Klimatkrisen är akut. Runt om i världen drabbas människor och
            natur av extremtorka, översvämningar och vattenbrist till följd
            av klimatförändringarna. IPCC:s senaste klimatrapport är tydlig:
            klimatet kan inte vänta. Utsläppen måste vända ned senast år 2025
            och sedan fortsätta kraftigt nedåt om det ska vara möjligt att
            klara 1,5-graders­målet. Om vi inte agerar kraftfullt, konstruktivt
            och globalt nu riskerar vi avsevärda permanenta förändringar.
          </p>
          <p xml:id="i-HKqcHS6MA9Ro6THZmSr8jx">
            Arbetet med att pressa ner utsläppen är förenat med en rad utmaningar.
            Rysslands invasion av Ukraina, som har orsakat tusentals människors
            död och tvingat miljontals på flykt, finansieras indirekt av EU:s
            import av ryska fossila bränslen. Vi måste därför göra Sverige
            och EU oberoende av fossil energi, i synnerhet den ryska energin
            – både för säkerheten och för klimatet.
          </p>
          <p xml:id="i-CzedcVeY2MAaKVbBsvS5bm">
            Klimatomställningen kräver en snabb elektrifiering, med gröna
            och hållbara energi­lösningar. Sveriges energiproduktion måste
            byggas ut i en helt annan takt än vad som tidigare förutsetts.
            Det handlar bland annat om tillståndsprocesser, ekonomiska styr­medel
            och om att skapa förutsättningar för en cirkulär ekonomi, där
            material och produkter återvinns. För att klara klimatomställningen
            krävs alla fossilfria kraftslag, samtidigt som det är logiskt
            att fokusera utbyggnaden på de kraftslag som är billigast och
            går att bygga snabbast. Dessutom måste myndigheterna planera för
            en kraftigt ökad produktion och användning av el. En fördubblad
            elproduktion med halverade ledtider är rimliga målsättningar för
            riksdag och regering att slå fast.
          </p>
          <p xml:id="i-EfFoKaY2Uf6e2s68btXiwL">
            Utöver dessa produktionsökningar vill Centerpartiet också satsa
            på åtgärder som ökar effektiviteten i den befintliga kraftproduktionen,
            från såväl bio‑, vind‑ och vatten- som kärnkraft. Vi vill se riktade
            satsningar på de tekniker som stärker energisystemet, som exempelvis
            batterier, vätgas, överföringskapacitet och digitalisering. Det
            är tekniker som bidrar till ökad effektivitet och som möjliggör
            en mer flexibel användning, smarta elnät, energilagring och balansering.
          </p>
          <p xml:id="i-PDn1yitdSwcnLz5k4JK6Pg">
            Om vi ska klara klimatkrisen och öka elproduktionen måste fokus
            ligga på lösningar. Centerpartiet vill därför påbörja samtal som
            ska bereda vägen för en ny energiuppgörelse över partigränserna
            – som minskar utsläppen och stärker hela elsystemet. En ny energi­överenskommelse
            skapar nödvändiga förutsättningar för svensk industri och svenska
            företag, samtidigt som vi kan uppfylla våra uppsatta klimatmål
            i Sverige.
          </p>
          <p xml:id="i-6zjen4okPHFk4yz2HL6PVQ">
            Med ett handlingskraftigt klimatledarskap kan vi möta hushållens
            och industrins behov, och säkerställa att Sverige förblir en nettoexportör
            av el. För att klimatomställ­ningen ska kunna fortsätta i Europa
            och för att beroendet av Ryssland ska kunna minska måste Sverige
            fortsätta att bidra med grön el till kontinenten.
          </p>
          <p xml:id="i-JsdyPU3MsJTbHGf7G1wG1X">
            Sveriges viktigaste roll för att undvika en global klimatkris
            är att lysa som ett före­döme och visa för världens stora länder
            att det går att få klimatomställningen gjord, med nya jobb och
            med tillväxt, så att omvärlden inspireras till att agera nu.
          </p>
          <head xml:id="i-TV8Fv2yjKiUPUCrgZd4Jth" type="h3">
            Centerpartiets överväganden
          </head>
          <p xml:id="i-7RHGfXY1DLX1PTjRbGDDEX">
            Anslagsförslag 2024 för utgiftsområde 21 Energi
          </p>
          <p xml:id="i-F8aEm1USBoTQ27FaXoqjCb">
            Anslag 1:2 föreslås minska med 400 miljoner kronor år 2024 samt
            2025 till följd av att regeringens förslag i budgetpropositionen
            2023 om att införa ett nytt stöd för energi­effektivisering avslås.
            Centerpartiet anser i stället att det så kallade gröna avdraget
            bör breddas till att också omfatta energieffektiviserande åtgärder,
            särskilt installation av olika typer av värmepumpar i fastigheter
            som värms upp med direktverkande el. Även åtgärder som installation
            av smarta hem-applikationer eller vattenbesparande åtgärder kan
            öka flexibiliteten och energieffektiviteten i elsystemet och bör
            därför, tillsammans med ett antal andra åtgärder beskrivna i UO20,
            omfattas av det gröna avdraget.
          </p>
          <p xml:id="i-YREwZ63sqiDj1yJHDtRNzW">
            Anslag 1:5 Energiplanering föreslås anslås 210 miljoner kronor
            2024 för en kriskommission för snabbare tillståndsprocesser för
            el och energi. Anslaget beräknas till 327 miljoner kronor 2025
            och 310 miljoner kronor 2026. För att finansiera det omprioriteras
            medel från regeringens satsningar kring tillståndsprocesser och
            planering för ökad elanvändning.
          </p>
          <p xml:id="i-GKbVWZCR8B6kPyJRK8AVA6">
            Centerpartiet anser att det bör införas ett statligt stöd för
            att delfinansiera arbetet med att uppdatera de kommunala vindkraftsplanerna.
            Av denna anledning föreslås ett nytt anslag, 99:1 Stöd för uppdaterade
            vindkraftsplaner, skapas. Anslaget bör få användas för att delfinansiera
            kommuners arbete med att uppdatera sina vindkraftsplaner. Anslaget
            föreslås tilldelas 90 miljoner kronor år 2024.
          </p>
          <p xml:id="i-CVgiasTTv3vtPpTirUdwCR">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
          <head xml:id="i-7sVjHnHbxCih7ZK9aNCQEi" type="h2">
            Lagförslag
          </head>
          <p xml:id="i-XG4pi8C5uAzJUzu27ro6Ad">
            Regeringen föreslår i propositionen att kreditgarantier för kärnkraft
            ska utformas i enlighet med bestämmelserna i budgetlagen (2011:203)
            och förordningen (2011:211). Kreditgarantierna föreslås utformas
            med mer generösa villkor än dagens system för kreditgarantier
            för gröna investeringar, men inom ramen för vad som är förenligt
            med EU:s statsstödsregler. Den sammanlagda summan får uppgå till
            högst 400 miljarder kronor.
          </p>
          <p xml:id="i-T5MUcCQNgE4PAaFBVKnGZd">
            Tidöregeringen är alltså beredd att till ett enda kraftslag utfärda
            kreditgarantier som motsvarar närmare en tredjedel av hela statsbudgeten.
            Det är ett oerhört risktagande. Regeringen vill att riksdagen
            ska klubba detta utan närmare information om vad villkoren för
            dessa garantier är. Det sägs enbart att det ska bygga på samma
            ramverk som de gröna kreditgarantierna (där kärnkraft enligt tidigare
            regering redan har möjlighet att ansöka), men att dessa nya kreditgarantier
            ska vara mer förmånliga. Hur denna förmånlighet ska uppnås, utan
            att bryta mot EU:s statsstödsregler framgår inte. Det framgår
            inte heller hur dessa garantier ska kunna ta ut en marknadsmässig
            avgift, som andra kreditgarantier, utan att det skulle vara en
            subvention, just med tanke på att dessa kreditgarantier ska ha
            mer generösa villkor.
          </p>
          <p xml:id="i-8zWqGK4Q3ZQPTBYE6Gxzfu">
            Tidöregeringen är här beredd att riskera närmare en tredjedel
            av en statsbudget för sitt politiska prestigeprojekt att bygga
            ut kärnkraften med subventioner. Kreditgarantier är ju ett sätt
            för staten att ta risken. Den risken ska erhållas marknadsmässigt
            betalt för i vanliga fall, men eftersom dessa garantier ska ha
            generösare villkor blir det alltså skattebetalarna som får ta
            denna risk, med en möjlig slutnota om 400 miljarder kronor.
          </p>
          <p xml:id="i-Kyt9a5wjjumxcXCXuXiLti">
            Att inte någonstans redovisa vare sig villkoren, en utredning
            om hur detta överensstämmer med EU:s statsstödsregler eller vilken
            påverkan detta skulle få på övriga investeringar på elmarknaden
            är både allvarligt och ett djupt vårdslöst sätt att hantera statens
            budget och skattebetalarnas pengar. Regeringen bör omgående redovisa
            en konsekvensanalys kring förslaget och innan dess bör inga beslut
            fattas av riksdagen om att ställa ut dessa garantier i blindo.
          </p>
        </div>
        <div xml:id="i-3NpKNvwDHHWkCtRbFgd97L" type="signatureBlock">
          <list xml:id="i-HZ1ng2dkTMYkYTQhsjcce6">
            <item xml:id="i-FsCKBadTNtue5Ns4Z8BFpk" who="i-Qqu9byP8zwudzHA8ErxkRe" type="signature">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
