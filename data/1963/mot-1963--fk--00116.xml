<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__116/mot_1963__fk__116-001.pdf"/>
      <div type="motHeader" xml:id="i-5HmY2NHpkZZZdZQVGCHrpD">
        <div type="motTitle" xml:id="i-8QPEnLBzD9Z4VE9n8X9Ub8"/>
        <div type="motSubmissionInfo" xml:id="i-8zfFXPxEt3RGRNUyiMFo4P"/>
      </div>
      <div type="motBody" xml:id="i-69evHCNQ1yLx1i2pPxESAP">
        <div xml:id="i-JBw9h77GttAEjW8x51rg2f">
          <p xml:id="i-HCXVxMeH4w7PwgNLTFAfUw">
            Motioner i Första kammaren, nr 116 år 1963 5
          </p>
          <p xml:id="i-Xv8VLwSCTCzXAms3jvoM5T">
            Nr 116
          </p>
          <p xml:id="i-CEVymLoQHUaLvZHQr4w2wy">
            Av fröken Nordström m. fl., om statsbidrag till gymnasiet vid
            Franska skolan.
          </p>
          <p xml:id="i-YQ9iHcZkp7CCtLi4YE5ggz">
            (Lika lydande med motion nr 129 i Andra kammaren)
          </p>
          <p xml:id="i-FvW6bqnUQN3p3HTwEgS8RW">
            I likalydande motioner om statsbidrag till gymnasiet vid Franska
            skolan i första (nr 53) och andra kammaren (nr 77) vid föregående
            års riksdag anfördes följande.
          </p>
          <p xml:id="i-8uTk6hsQof9GegZp8Hr1HX">
            Skolöverstyrelsen har för fjärde året i följd upptagit medel
            för inord- nande av hela Franska skolans gymnasium under stadgan
            för privatläro- verken. Departementschefen har i årets statsverksproposition
            liksom tidi- gare avstyrkt förslaget. Gymnasielinjen vid Franska
            skolan inrättades från och med läsåret 1954/ 93. Linjens inrättande
            var betingat av att styrelsen ansåg det vara nödvän- digt att
            erhålla ett gymnasium med samma speciella inriktning som övriga
            avdelningar vid skolan. Härigenom har möjliggjorts, att eleverna
            i skolans elementaravdelningar kunna avlägga studentexamen utan
            att övergå till annan skola, vilken övergång visat sig medföra
            vissa komplikationer på grund av skolans särart. Innan beslut
            fattades om gymnasielinjens inrättande, verkställdes under- sökningar
            rörande möjligheterna att erhålla statsbidrag till en sådan linje.
            Härvid meddelades skolan under hand, att sådant bidrag icke vore
            att på- räkna förrän linjen vore fullt utbyggd med fyra klasser.
            På grund härav ingavs icke någon formell framställning om statsbidrag.
            Att gymnasiet än- dock kunde inrättas betingades av att Stockholms
            stad åtog sig att i avvak- tan på att statsbidrag till linjen
            erhölls svara för de kostnader, som icke täcktes av inflytande
            avgifter. Som skäl för stadens positiva ställningsta- gande angavs
            den alltmer accentuerade bristen på gymnasieplatser i Stock- holm.
            Vid fastställandet av nya regler för Stockholms stads bidrag till
            de stats- understödda privatläroverken i Stockholm från och med
            läsåret 1955/56 förutsattes från stadens sida såväl att statsbidrag
            skulle komma att utgå till Franska skolans gymnasielinje från
            och med den 1 juli 1955 som att staten täckte de ifrågavarande
            skolornas underskott för läsåret 1954/55. Med hänvisning härtill
            och till att gymnasiet utgjorde en integrerande del av skolan
            med gemensam studierektor och föreståndarinna, framhöll styrel-
            sen i underdånig skrivelse den 12 januari 1956, att det vore motiverat,
            att statsbidrag utgick till denna linje efter samma grunder som
            gällde för ele- mentaravdelningarna vid skolan från och med redovisningsåret
            1954/55. I skrivelsen påpekades, att Höglandsskolan åtnjutit statsbidrag
            till sitt gym- nasiums två första ringar ända sedan skolan inordnades
            under stadgan för privatläroverken. Kungl. Maj:t lämnade emellertid
            framställningen utan åtgärd. Skolöverstyrelsen meddelade Franska
            skolan dimissionsrätt från och med läsåret 1957/58. I enlighet
            med det underhandsbesked, som lämnats av eck- lesiastikdepartementet
            innan linjen inrättades, skulle statsbidrag till gym-
          </p>
          <pb facs="riksdagen-motions-pdf/data/1963/mot_1963__fk__116/mot_1963__fk__116-002.pdf"/>
          <p xml:id="i-NB3fXDg3uRPwY5cCVBUU9u">
            6 Motioner i Första kammaren, nr 116 år 1963
          </p>
          <p xml:id="i-Qpsiad7aWqwMs1V77KYc55">
            nasielinjen sålunda utgå från och med redovisningsåret 1958/59.
            Med åbe- ropande härav ingav skolan framställning om statsbidrag
            från och med sistnämnda redovisningsår. Härvid framhölls, alt
            statsbidragsunderlaget för elementarskolan reducerats genom gymnasiets
            upprättande på grund av att parallellavdelningarna i klasserna
            67 och 77 därvid indragits. På förslag av skolöverstyrelsen lämnade
            Kungl. Maj:t emellertid även denna fram- ställning utan åtgärd.
            I överstyrelsens den 21 januari 1958 dagtecknade ytt- rande framhölls,
            att statsbidrag till ifrågavarande gymnasium enligt praxis skulle
            upptagas tidigast i skolöverstyrelsens förslag till anslagsäskanden
            till 1959 års riksdag. Enligt vad överstyrelsen sålunda anfört
            skulle statsbidrag till Franska skolans gymnasium utgå från och
            med redovisningsåret 1959/60. Styrelsens förnyade framställning
            i ämnet, vilken tillstyrktes av bl. a. skolöverstyrel- sen, avslogs
            emellertid liksom förslag om bidrag från och med redovisnings-
            året 1960/61 respektive 1961/62. Någon motivering för det negativa
            ställ- ningstagandet har icke vid något tillfälle lämnats. Stockholm
            stadsfullmäktige ha under hösten 1961 fattat beslut om att bidraget
            från staden till ifrågavarande gymnasium från och med budget-
            året 1962/63 endast kommer att utgå med det belopp om numera 270
            kronor per stockholmselev och läsår, som gäller för de skolor
            eller stadier, som äro statsbidragsberättigade. Från stadens sida
            har sålunda förutsatts, att gymna- siet, som enligt tillämpad
            praxis skulle ha inordnats under stadgan för pri- vatläroverken
            senast från och med läsåret 1959/60, skulle bli statsbidrags-
            berättigat nästa läsår. Om riksdagen nu skulle besluta i enlighet
            med depar- tementschefens förslag, måste gymnasiet nedläggas.
            Elevavgifterna, f. n. 530 kronor per år, kunna nämligen icke ens
            tillnärmelsevis höjas så mycket som svarar mot det inkomstbortfall,
            som skulle föranledas härav. Då bris- ten på gymnasieplatser i
            Stockholm och förortskommunerna som känt bli- vit än mer accentuerad
            under senare år, bör en nedläggning av Franska skolans gymnasium
            enligt vår mening icke komma i fråga. Statsfinansiella eller andra
            skäl kunna ej anföras för att i detta fall bryta mot en sedan
            länge tillämpad praxis inom området i fråga. Det må i sammanhanget
            nämnas, att denna regel tillämpats med avseende på Hög- landsskolans
            gymnasium, som startades ett år tidigare än Franska skolans. Något
            som helst sakligt motiv för dessa skiljaktiga ståndspunktstaganden
            föreligger ej. Vidare må framhållas, att statsverket under budgetåren
            1954/ 55—1961/62 för Franska skolans del gjort en besparing av
            storleksord- ningen 300 000—-350 000 kronor genom att den statsbidragsberättigade
            ele- mentarskolan i princip minskats med två parallellavdelningar
            i och med att gymnasiet inrättades. Mot bakgrunden av här ovan
            anförda förhållanden är det enligt vår upp- fattning icke rimligt
            att en fjärde gång avslå skolöverstyrelsens förslag på denna punkt,
            varigenom skulle kunna bli följden, att Franska skolan under sitt
            100-årsjubileumsår får nedlägga sitt gymnasium. Skolöverstyrelsen
            har varit mycket positiv i sitt omdöme om resultaten av examinationerna
            vid skolans gymnasium, och det framstår därför som synnerligen
            angeläget, att den traditionsrika och från pedagogisk synpunkt
            mycket ansedda skolan skall beredas ekonomiska möjligheter att
            även i fortsättningen ha kvar sitt gymnasium. Liksom överstyrelsen
            anse vi, att statsbidraget skall utgå till gymnasiet i sin helhet
            från och med nästa budgetår.
          </p>
          <p xml:id="i-RjVXGm6wKBzwB9LNbTKDez">
            Med stöd av det anförda hemställes om bemyndigande för Kungl.
            Maj:t att besluta om statsbidrag till gymnasiet i fråga samt om
            anvisning av här- för erforderliga medel.
          </p>
          <pb facs="riksdagen-motions-pdf/data/1963/mot_1963__fk__116/mot_1963__fk__116-003.pdf"/>
          <p xml:id="i-Q1xXjW6qy7Lu7agBoMCMhq">
            Motioner i Första kammaren, nr 116 år 1963 7
          </p>
          <p xml:id="i-Sri9mAcuD974UYofRRPE2">
            I statsutskottets utlåtande över motionerna (nr 8) avstyrktes
            visserligen de ifrågavarande motionerna, men utskottet uttalade
            härvid, att Kungl. Maj:t snart och helst för 1963 års riksdag
            skulle finna möjlighet att fram- lägga förslag om statsbidrag
            till Franska skolans gymnasium. Efter debat- ter i båda kamrarna
            beslöt riksdagen i enlighet med utskottets förslag. Med hänsyn
            till statsutskottets skrivning hade man all anledning förvänta
            att föredragande departementschefen i årets statsverksproposition
            skulle ha följt utskottets rekommendation. Med motiveringen att
            han vid avväg- ningen mellan olika medelsbehov icke funnit utrymme
            för ett genomförande av detta förslag avvisas emellertid åter
            skolöverstyrelsens medelsäskande på denna punkt för femte året
            i följd. Då det ju här ej är fråga om större anslag utan endast
            om 139 000 kronor bör riksdagen i år begära att stats- bidrag
            skall utgå. Med stöd av vad ovan anförts hemställa undertecknade,
            att riksdagen måtte a) bemyndiga Kungl. Maj:t att besluta om statsbidrag
            från nedannämnda anslag även till gymnasiet vid Franska skolan,
            b) till Privatskolor: Bidrag till vissa privatskolor för bud-
            getåret 1963/64 under åttonde huvudtiteln anvisa ett med 140 000
            kronor utöver det i statsverkspropositionen upptag- na förslagsanslaget
            förhöjt förslagsanslag om 15 420 000 kronor.
          </p>
          <p xml:id="i-8sN3k3jeDDSSPQbX8LMzN3">
            Stockholm i januari 1963
          </p>
          <p xml:id="i-4vku8fw63M3ZubNBJQGrxJ">
            Margareta Nordström Allan Hernelius Erik Boheman
          </p>
        </div>
      </div>
    </body>
  </text>
</TEI>
