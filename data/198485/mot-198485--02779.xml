<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02779">
  <teiHeader>
    <fileDesc>
      <titleStmt>
        <title>Åtgärder för ekonomisk grundtrygghet m. m.</title>
        <author>Inga Lantz</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för ekonomisk grundtrygghet m. m.</title>
          <idno type="rdwebb">G8022779</idno>
          <rs type="number">2779</rs>
          <ref type="dokument_url_text">http://data.riksdagen.se/dokument/G8022779/text</ref>
          <ref type="dokument_url_html">http://data.riksdagen.se/dokument/G8022779</ref>
          <ref type="dokumentstatus_url_xml">http://data.riksdagen.se/dokumentstatus/G8022779</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C77ubHzSDiGZqpAUXr4bUc" type="signed"/>
        <correspContext corresp="i-C77ubHzSDiGZqpAUXr4bUc">
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2779/mot_198485__2779-001.pdf"/>
      <fw xml:id="i-Nb7FPzQhUjpbz8VgNQHpWM">
        Motion 1984/85:2779
      </fw>
      <div xml:id="i-7QzB1uDjsoq9aPhnNYkSN2" type="motHeader">
        <div xml:id="i-5orCbNCbuY5gF9KeTxMiGR" type="motTitle"/>
        <div xml:id="i-13ENdap5Z7LtZaf74cfy28" type="motSubmissionInfo"/>
      </div>
      <div xml:id="i-EkhTB8znQVewiFR3RC145i" type="motBody">
        <div xml:id="i-BL8E2223S39hF7oeKeEXg2">
          <p xml:id="i-Nf6muLfxSUoLt9z4Tnr5Pm">
            10
          </p>
          <p xml:id="i-DRnJ1eyfdjvSqfpiHvupPi">
            Inga Lantz Åtgärder för ekonomisk grundtrygghet m. m.
          </p>
          <p xml:id="i-4EAwRNtqBTc5L1SGQ1uCDK">
            Den nya tekniken leder till stor arbetslöshet
          </p>
          <p xml:id="i-K1RTSWme7U9hG4sZKurmZL">
            Den tekniska revolutionen som just tagit sin början kommer att
            föra med sig en total förändring som kullkastar den nuvarande
            basen för vårt ekonomiska system. Den mikroelektroniska revolutionen
            kan inleda en tidsålder av arbetets avskaffande. Frågan är hur
            vi bäst hanterar den nya teknikens konsekvenser. Med den nya tekniken
            kommer den mängd arbete som måste göras för den samhälleliga produktionen
            att minska. Denna omvälvning kan leda åt två håll. Den ena vägen
            kan leda oss in i ett totalt programmerat och teknokratiskt samhälle.
            Den andra vägen kan leda oss till ett fritt samhälle där den nödvändiga
            produktionen inte fyller mer än en mycket begränsad del av vår
            tid och där arbetet (lönearbetet) följaktligen inte längre utgör
            den viktigaste verksamheten. Den senare vägen ger uttryck för
            en kreativ syn på teknologins möjligheter och anknyter till Marx
            tes om en befrielse från lönearbetet. Den moderna teknologin ställer
            oss på tröskeln till vad Marx talade om som ”frihetens” i motsats
            till ”nödvändighetens” rike. Lönearbetet är inte något mål i sig.
            Målet är i stället en fri och rik existens och förutsätter att
            människorna också, och långt mer än nu, får utveckla autonoma
            verksamheter. Men om arbetet inte längre skall vara det högsta
            i samhället, utan blir en verksamhet bland andra så måste vi radikalt
            ändra vårt sätt att tänka, vår allmänna inriktning till arbetets
            nödvändighet. Sedan tvåhundra år styrs vårt samhälle av den produktivistiska
            etiken, med dess hyllning till arbetet som tukt, uppoffring och
            försakelse att leva, njuta och vara sig själv. Det blir ingen
            småsak att likvidera denna etik till förmån för frivilligt samarbete,
            självbestämmande, skapande och kvaliteten på förhållandet till
            nästan och naturen är de viktigaste värdena. Hur man än ser på
            eller vill förhålla sig till den nya tekniken — om man ser den
            som en frigörelse eller som ett hot — så kommer den att ställa
            oss inför en skiljeväg. Den nya tekniken kommer med all sannolikhet
            att medföra en mycket stor arbetslöshet. Denna arbetslöshet kan
            till viss del mötas med en allmän kraftig arbetstidsförkortning
            om alla skall kunna arbeta, arbeta mindre och arbeta ”bättre”.
            Men även med en arbetstidsförkortning kommer det ändå att bli
            ”tid över”. Den nya tekniken gör det nödvändigt att nu skaffa
            oss en beredskap inför olika framtidsperspektiv där frågan om
            en allmän ekonomisk grundtrygghet blir den viktigaste grundstenen.
            Redan i dag ligger arbetslösheten på 10-20 96 i vissa västeuropeiska
            länder. Det finns beräkningar som visar på en stigande arbetslöshet
            uppemot 30-50 90 bland den aktiva befolkningen omkring sekelskiftet.
            I OECD:s
          </p>
          <pb facs="riksdagen-motions-pdf/data/198485/mot_198485__2779/mot_198485__2779-002.pdf"/>
          <fw xml:id="i-Q9y9YbDyqVbAQ5uP4R4vgY">
            Mot. 1984/85:2779 11
          </fw>
          <p xml:id="i-M5dksWCm7tn4AiZWLMr5Qw">
            prognoser kommer arbetslösheten att bestå och förvärras. I en
            av de mest seriösa amerikanska prognoserna, från Stanford Research
            Institute, räknar man med att 80 20 av de manuella arbetena skall
            vara automatiserade vid samma årtal. Det betyder att 20 miljoner
            av de nuvarande 25 miljonerna av manuella arbeten kommer att försvinna.
            Enligt General Motors kommer det löpande bandarbetet att vara
            borta i de amerikanska bilfabrikerna 1988. Deras maskinpark kommer
            då att till 90 96 styras av datorer och 50 96 av tempoarbetet
            kommer att vara avskaffat. Den tredje generationen robotar kommer
            att finnas utvecklade omkring 1990. På kontor och i fabriker kommer
            dessa nya robotar att kunna höra och följa order, som ges till
            dem med en röst. 1974 kostade en robot fortfarande fem till åtta
            gånger mer än den klassiska utrustningen för samma produktion.
            I dag kostar en robot inte mer än omkring 100 000 kr. och den
            amorteras på mindre än ett år. I en japansk fabrik, Fujitsu Fanucs,
            svarar hundra arbetare för en produktion som i en traditionell
            fabrik skulle ha krävt femhundra personer. 1986 räknar samma fabrik
            med att ha tvåhundra arbetare anställda för en produktion som
            för bara några år sedan skulle ha krävt 2 800 arbetare. Hos Hitachi
            säger man: ”1986 räknar vi med att få bort alla arbetare ur tillverkningshallarna.
            Kvar i fabriken blir bara några underhållstekniker och kontorsanställda.”
            I Frankrike har under de gångna tio åren redan en miljon arbeten
            (dvs. ett av tio) försvunnit inom industrin. Och ändå har automatiseringen
            knappt börjat där. Automatiseringen av telefonväxlarna har redan
            fått telefonisterna att försvinna. Automatiseringen inom postsortering
            har fått ned antalet anställ- da som krävs för att sortera och
            stämpla 27 600 brev i timmen till tre anställda. Hos Citroén räckte
            det 1980 med att anställa 551 arbetare för att täcka nyanställningsbehovet,
            mot 7754 år 1977. Inom den västtyska informations- och kontorssektorn
            gick antalet anställda ned med 27,5 I (1970-1977) medan produktionen
            ökade med 48,9 20. ATT i USA minskade under samma tid sina anställda
            till hälften. Philips förutspår att man före år 1990 skall kunna
            få bort hälften av de 380 000 anställda, trots en årlig produktionstillväxt
            på 3 90. Siemens, som är det dominerande företaget inom tysk elektromekanik
            och kontorsservice, ville lära känna den marknad som skulle öppna
            sig för det automatiserade kontorsarbetet. Man gjorde en undersökning
            av branschty- piska företag av alla storlekar med tillsammans
            2,7 miljoner kontorsanställ- da. Av denna totalsiffra skulle mellan
            700 000 och 900 000 tjänster kunna automatiseras fram till 1990,
            konstaterade Siemens. I en förlängning av dessa siffror drog det
            västtyska företaget slutsatsen att inom offentlig tjänst skulle
            72 Jo av verksamhetsposterna kunna ”formaliseras”, dvs. kodifieras
            och göras stereotypa, i ett första steg mot datorisering, och
            28 90 skulle kunna automatiseras.
          </p>
          <pb facs="riksdagen-motions-pdf/data/198485/mot_198485__2779/mot_198485__2779-003.pdf"/>
          <fw xml:id="i-BYdZLwMMWCbAZED7ayoPdt">
            Mot. 1984/85:2779 12
          </fw>
          <p xml:id="i-378KaSEN2yNgrTFRB8JumF">
            Vad händer i Sverige?
          </p>
          <p xml:id="i-4mJmcBndYPXLQZEyvFM9GQ">
            Ovan redovisade siffror är hämtade ur internationella beräkningar.
            Huruvida ovannämnda tendenser direkt kan översättas till svenska
            förhål- landen är svårt att veta men att den nya tekniken och
            dess följdverkningar också kommer att slå igenom i vårt land är
            dock säkert. Den svenska arbetslösheten är, mätt med internationella
            mått, relativt liten, även om man sammanräknar de personer som
            av olika skäl inte kan beredas sysselsättning på den öppna marknaden
            och som 1982 motsvarade hela 14 96 av arbetskraften. I socialdemokraternas
            framtidsprogram räknar man med en långsiktig produktionsökning
            på 2-3 Yo per år. Professor Lars Ingelstam har jämfört de siffrorna
            med beräkningen i den senaste industripropositionen, där man räknar
            med effektivitetsförbättringar på 5 96 per år inom de flesta branscher.
            Är båda dessa antaganden riktiga skulle det innebära 340 000 till
            480 000 färre industriarbeten fram till år 2000. Anders Forsman,
            forskare i Uppsala, har räknat ut att dagens åtstramningspolitik
            inom den offentliga sektorn betyder ytterligare några hundratusen
            arbetslösa inom en tioårsperiod. Inför detta perspektiv, som egentligen
            inte tar hänsyn till den nya teknikens effekter och därför också
            redovisar mindre alarmerande siffror än dem vi kan läsa ut från
            de internationella beräkningarna, måste den sjunkande syssel-
            sättningen dels pareras med en fördelningspolitik som i detta
            sammanhang gäller arbetstiden, dels måste vi våga tänka nya tankar
            i fråga om arbetets nödvändighet och dels måste människors sociala
            och ekonomiska grund- trygghet säkras. Hittills har i denna motion
            bara tagits upp tänkbara framtidsperspektiv och utifrån dessa
            har sedan tankar förts fram om hur detta perspektiv skall mötas.
            Men redan i dag möter många människor ekonomiska svårigheter.
            Att människor tvingas söka samhällets hjälp för sitt uppehälle
            beror på olika orsaker. Arbetslöshet, dyrtid och försämrade reallöner
            är de vanligaste orsakerna till människors behov av ekonomiskt
            bistånd. 1980-talets första år har kännetecknats av sjunkande
            reallöner. En industriarbetarfamilj med två barn och heltidsarbetande
            pappa och deltidsarbetande mamma har fått sin disponibla inkomst
            minskad med 10 96 mellan åren 1976 och 1981. Dessa år har också
            kännetecknats av stigande vinster för företagen och en växande
            arbetslöshet för löntagarna. Samtidigt har en ihållande hög inflation
            gett näring åt en växande spekulation. I ett sådant läge ökar
            de fördelningsmässiga spänningarna. Man räknar med att en tredjedel
            av dem som i dag får socialhjälp får det på grund av att deras
            arbetsinkomster, trots att man i många fall har en heltids- och
            en halvtidsarbetande i familjen, inte räcker till för att täcka
            de nödvändiga utgifterna. I t. ex. Snösätra utanför Stockholm
            tvingas 25 I av alla dem som bor där att ha socialhjälp på grund
            av att hyran är hög för att normala inkomster skall räcka till
            den (2 954 kr./mån. i dec. 1984).
          </p>
          <pb facs="riksdagen-motions-pdf/data/198485/mot_198485__2779/mot_198485__2779-004.pdf"/>
          <fw xml:id="i-KpmdoeczCpCrBqRJXmRz7T">
            Mot. 1984/85:2779 13
          </fw>
          <p xml:id="i-5EHiaidmegi42iPYCDy9VX">
            En tredjedel av socialbidragen utbetalas på grund av arbetslöshet.
            Detta var ett betydligt mindre vanligt problem under 1960-talet.
            Då rörde det sig i så fall om arbetslöshet i kombination med annan
            social problematik. Nu är den rena arbetslösheten vanlig orsak
            till socialbidrag, antingen därför att den arbetslöse aldrig har
            kommit in i arbetslöshetsförsäkringen eller har blivit utförsäkrad
            därifrån. Ytterligare en tredjedel av socialbidragen utbetalas
            av mer traditionella skäl. ä Socialbidragen är den yttersta utposten
            i det sociala skyddsnätet och de är därför en bra indikator på
            när sociala missförhållanden och ekonomiska orättvisor sprider
            sig i samhället. Kommunernas kostnader för socialbidrag har de
            senaste två åren ökat med 51 96 eller med en miljard kronor, från
            1,75 till 2,70 miljarder. Mellan 5 96 och 6 96 av befolkningen
            eller en halv miljon människor behöver nu hjälp av samhället för
            att klara sin försörjning. Nyligen har socialstyrelsen fastställt
            ”Allmänna råd” angående socialbi- dragens storlek. För 1985 bör
            en ensamstående få 2 090 kr. i månaden och ett par 3452 kr. De
            ”allmänna råden” bygger dels på riksskatteverkets rekommendation
            att socialbidragen inte bör vara lägre än existensminimum, dels
            på kalkyler som konsumentverket gjort. Det betyder en norm på
            mellan 98,5 20 och 115 Jo av basbeloppet, som för 1985 är 21800
            kr., för ensamstående och 190 96 för sammanboende. Det är de fattigaste
            kommunerna som har de största utgifterna för socialbidragen. Nivåskillnaderna
            på bidragens storlek är stora mellan olika kommuner. Eftersom
            levnadskostnaderna nu bedöms lika stora över hela landet måste
            dessa skillnader anses vara en stor orättvisa. Enligt socialstyrelsens
            siffror från i maj 1984 ligger dessutom 173 kommu- ner under det
            s.k. existensminimum när det gäller socialbidragens storlek. Kommunernas
            normer för socialbidrag för ensamstående varierar mellan 75 Jo
            och 140 96 av basbeloppet. Det betyder skillnader på runt 1 000
            kr. i månaden för ensamstående vuxna och runt 2 500 kr. för en
            trebarnsfamilj. Det kan inte vara rimligt att människor skall
            ha olika ekonomiska bistånd beroende på i vilken kommun de råkar
            bo. Enhetliga, rättvisa och skäliga normer för socialbidragen
            behövs. Det rimliga vore att införa en allmän riksnorm. Socialbidragens
            utveckling visar på brister som är generella i samhället. Stora
            delar av behovet av socialbidrag bottnar i arbetslöshet eller
            otillräckli- ga inkomster. I detta läge är det rimligt att staten
            tar på sig ett större ansvar för människors trygghet. Detta kan
            ske i form av ett genomförande av det gamla förslaget om ett socialförsäkringstillägg
            eller i form av ett riktat statligt stöd till kommunerna för deras
            socialbidragskostnader. Av dessa båda alternativ är det förra
            att föredra. För att garantera människors ekonomiska och sociala
            grundtrygghet behövs åtgärder både av kortsiktig och av långsiktig
            karaktär. Att göra socialbidragen rättvisa och införa något slags
            socialförsäkringstillägg skall betraktas såsom kortsiktiga åtgärder.
          </p>
          <pb facs="riksdagen-motions-pdf/data/198485/mot_198485__2779/mot_198485__2779-005.pdf"/>
          <fw xml:id="i-JpogKwcHJKQ9SewBUbVx8h">
            Mot. 1984/85:2779 14
          </fw>
          <p xml:id="i-QmzjsUfXSHr8fsyLHnPkcr">
            Beträffande mer långsiktiga åtgärder skall jag återknyta till
            motionens början, där olika framtidsperspektiv beroende på den
            nya teknikens möjligheter och effekter skissades. Samhället måste
            skaffa sig en beredskap inför de olika perspektiv som den nya
            tekniken kan föra med sig. Vpk har i många tidigare motionsförslag
            krävt ett införande av en allmän socialförsäkring. En sådan allmän
            grundförsäkring skulle kunna ersätta folkpensioner, KBT, studiestöd,
            bostadsbidrag, socialbidrag, olika former av arbetslöshetsunderstöd
            och andra liknande transfereringar. Principen skulle vara att
            grundtryggheten skulle garantera alla en levnadsnivå som i alla
            lägen av livets skeden skulle anses vara skälig. Kostnaderna för
            ett allmänt grundtrygghetssystem torde bli stora och om systemet
            skall kunna genomföras krävs en omläggning av dagens inkomst-
            skattesystem. Det är min övertygelse att någon form av ett ekonomiskt
            grundtrygghets- system måste utarbetas inte minst med tanke på
            de hotande arbetslöshetssiff- rorna som kommer att följa i den
            nya mikroelektronikens spår.
          </p>
          <p xml:id="i-PMMvz4Harbox1ATjX3tXy6">
            Hemställan
          </p>
          <p xml:id="i-EsN1mDSwVuuHEzgDSX1KsB">
            Med stöd av ovanstående hemställs” 1.att riksdagen begär att
            regeringen utreder formerna för ett införande av ett totalövergripande
            ekonomiskt och socialt grund- trygghetssystem, 2. att riksdagen
            uttalar att i avvaktan på detta grundtrygghetssystem frågan om
            socialförsäkringstillägg åter aktualiseras av regeringen.
          </p>
          <p xml:id="i-LgH9xiA1Q4bXDDEsBiQavb">
            Stockholm i januari 1985
          </p>
          <p xml:id="i-6CBQ5fDviXgspdaHmfajQu">
            INGA LANTZ (vpk)
          </p>
          <p xml:id="i-RKEmV8vaqEPjnauuiaTBpG">
            "Se även motion 1984/85:2780.
          </p>
        </div>
      </div>
    </body>
  </text>
</TEI>
