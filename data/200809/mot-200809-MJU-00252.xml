<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00252">
  <teiHeader>
    <fileDesc>
      <titleStmt>
        <title>Upphävande av målen om produktion och offentlig konsumtion av certifierade ekologiska livsmedel</title>
        <author corresp="i-Q1WPoNtt1578KMfEZ5TLkK i-425Q6s5GbQ4PVf8MroZHeD">av Betty Malmberg och Sven Yngve Persson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphävande av målen om produktion och offentlig konsumtion av certifierade ekologiska livsmedel</title>
          <idno type="rdwebb">GW02MJ252</idno>
          <rs type="number">MJ252</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ252/text</ref>
          <ref type="dokument_url_html">http://data.riksdagen.se/dokument/GW02MJ252</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ252</ref>
          <ref type="doc">http://data.riksdagen.se/fil/35C66FD7-D06F-4767-8090-B63FE5DD1BA2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-425Q6s5GbQ4PVf8MroZHeD</idno>
            <name>Sven Yngve Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LJPsGHREjtozbuznDBc9Nb" type="signed"/>
        <correspContext corresp="i-LJPsGHREjtozbuznDBc9Nb">
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-425Q6s5GbQ4PVf8MroZHeD"/>
        </correspContext>
        <correspAction type="numbering" xml:id="i-V51ptayyHpzY9drJ9QXx5i">
          <date when="2008-10-02"/>
        </correspAction>
        <correspAction type="submission" xml:id="i-SUeCJbzjXkynpVvviRNMrX">
          <date when="2008-10-01"/>
        </correspAction>
        <correspAction type="transfer" xml:id="i-4yiTBNsw84dnGeVLExiby3">
          <date when="2008-09-29"/>
        </correspAction>
        <correspAction type="assigned" xml:id="i-Q9s7Xu9eY9v8v9BAyMxLDz"/>
        <correspContext corresp="i-Q9s7Xu9eY9v8v9BAyMxLDz">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JMxYY1K84ayxwhZdMcEnLD">
            Förslag till riksdagsbeslut
          </head>
          <list style="ol">
            <item xml:id="i-JfEcG8mS1XUuFyqZVvaW9L">
              Riksdagen tillkännager för regeringen som sin mening vad som
              anförs i motionen om att upphäva målet som anger att den certifierade
              ekologiska odlingen vid utgången av 2010 minst bör uppgå till
              20 % av landets jordbruksmark.
            </item>
            <item xml:id="i-3nRtTyzRBtXB5VT9fx93B9">
              Riksdagen tillkännager för regeringen som sin mening vad som
              anförs i motionen om att upphäva målet som anger att 25 % av den
              offentliga konsumtionen av livsmedel ska avse certifierade ekologiska
              livsmedel 2010.
            </item>
          </list>
        </div>
        <div type="motContent">
          <head type="h1" xml:id="i-NdonmV9nauQnTir6NabwUH">
            Motivering
          </head>
          <p xml:id="i-D29SFrradk57Y88wLSiJfX">
            Ända sedan 1994 har riksdagen satt upp mål för att stimulera
            den ekologiska odlingen i landet. Hur stor andel av jordbruksmarken
            som ska brukas med ekologiska förtecken har sedan dess ökats på
            successivt och den 16 juni 2006 beslutade riksdagen inte bara
            om nya mål för produktionen utan även för den offentliga konsumtionen.
            Beslutet innebär att minst 20 % av landets jordbruksmark ska drivas
            ekologiskt och att kommunernas och landstingens inköp av ekologiska
            livsmedel ska uppgå till 25 %.
          </p>
          <p xml:id="i-NiAn9zxHquup9jGsRL3whE">
            Med de mål som riksdagen har satt upp skapas en förtäckt känsla
            av att ekologisk produktion och ekologiskt odlade livsmedel skulle
            vara mycket bättre för miljön och hälsan än de livsmedel som produceras
            i konventionell odling. Det är en olycklig och orättfärdig motsättning
            som målas upp för konsumenterna. I synnerhet som det svenska jordbruket
            idag är världsledande på såväl miljöområdet som djurskyddsområdet.
          </p>
          <p xml:id="i-QPv5ARvjVDFNkTqN8FSeMJ">
            Under åren har det betalats ut ett mycket omfattande stöd till
            ekoproducenterna. Det första statliga stödet lanserades redan
            för 30 år sedan, men trots att det ekonomiska stödet lockat många
            att ställa om till ekologisk produktion drivs fortfarande ca 80
            procent av odlingsarealen konventionellt. Detta trots att producentpriset
            för ekologiska jordbruksprodukter är betydligt högre än för konventionella
            produkter och att lönsamheten i ekologisk produktion är god och
            i vissa fall bättre än i konventionell livsmedelsproduktion. Jordbruksverket
            har nyligen kartlagt orsakerna till varför inte den ökande efterfrågan
            på ekologiska produkter har genererat fler ekologiska producenter.
            De intervjuer med jordbrukare som utredningen till viss del bygger
            på visar att det finns flera skäl till att de tvekar att ställa
            om sitt jordbruk. Ett är att de naturliga förutsättningarna på
            gården inte är gynnsamma för ekologisk produktion. Jordart, förhållandet
            mellan åker och bete och de investeringar som gjorts i byggnader
            binder producenten till traditionell produktion. Andra skäl handlar
            om att det är svårt att få bukt med ogräs och skadegörare på ett
            effektivt sätt, vilket visar att den ekologiska produktionen inte
            är långsiktigt hållbar. Även osäkerheten kring lönsamhet och attityder
            till ekologisk produktion är skäl för att inte ställa om.
          </p>
          <p xml:id="i-QxWWzeCa1dFKcNuvxRLSR9">
            Allt fler gör idag anspråk på Sveriges och världens jordbruksmark.
            Spannmålslagren i världen minskar samtidigt som den växande befolkningen
            ökar efterfrågan på densamma, oljebristen och ett växande klimathot
            ökar efterfrågan på biobränslen, kommunerna vill ha tomtmark för
            att få nya invånare etc. Vi måste alltså odla mer och effektivare
            för att klara vår miljö och mätta den växande befolkningen. Att
            i det läget proklamera att 20 procent av jordbruksproduktionen
            måste vara ekologisk är märkligt, i synnerhet som vi vet att den
            ekologiska odlingen bara förmår att producera ca 60 procent av
            en normalskörd vid konventionell odling. Vilket i sin tur leder
            till att miljöpåverkan per kilo producerat livsmedel blir minst
            lika stor som vid konventionell odling.
          </p>
          <p xml:id="i-RphDLZ3DbeTTrpxLyyuGqv">
            För oss som tror på marknadskrafterna är det självklart att det
            ska finnas ekologiska livsmedel eftersom konsumenterna efterfrågar
            det. Men vi tycker inte att det är ekonomiskt försvarbart att
            snedvrida konkurrensen med subventioner respektive straffavgifter
            på endera produktionsformen. Inte heller kan det vara acceptabelt
            att tvinga skolkök och sjukhuskök runt om i landet att en fjärdedel
            av de varor de köper ska vara ekologiskt producerade, när det
            kan finnas konventionellt odlade grödor i närområdet. Det är inget
            mindre än en skandalös dubbelmoral att sätta mål som kan legitimera
            att det fraktas mat runt halva jordklotet, bara för att den är
            ekomärkt, då närodlade produkter finns att tillgå. Eftersom inköpsmålet
            för ekologiska produkter dessutom torde fördyra matinköpen för
            den offentliga verksamheten gör riksdagen därvid också ett allvarligt
            intrång i den kommunala beslutanderätten. Vi anser därför att
            både målet om en ekologisk produktion och det om offentlig konsumtion
            ska upphävas.
          </p>
        </div>
        <div type="motSignatures">
          <list>
            <item xml:id="i-E8DpT163VHJu4w4djQdyrK">
              Betty Malmberg (m)
            </item>
            <item xml:id="i-PUpRJRQRc4sk6mh8YApBpL">
              Sven Yngve Persson (m)
            </item>
          </list>
        </div>
      </div>
    </body>
  </text>
</TEI>
