<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00289">
  <teiHeader>
    <fileDesc>
      <titleStmt>
        <title>Riskbedömning vid vårdnadstvister m.m.</title>
        <author corresp="i-BZ7PcK8D1efvHXsafGEMKE">av Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riskbedömning vid vårdnadstvister m.m.</title>
          <idno type="rdwebb">GZ02C289</idno>
          <rs type="number">C289</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C289/text</ref>
          <ref type="dokument_url_html">http://data.riksdagen.se/dokument/GZ02C289</ref>
          <ref type="dokumentstatus_url_xml">http://data.riksdagen.se/dokumentstatus/GZ02C289</ref>
          <ref type="doc">http://data.riksdagen.se/fil/67EA01C2-3D2E-4786-924A-AD52B8CFD01E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3e6QCdJRaCUZZ6KAodCxws" type="signed"/>
        <correspContext corresp="i-3e6QCdJRaCUZZ6KAodCxws">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-3staS5kH4McJcQ3pF8PwdK" type="numbering">
          <date when="2011-10-06"/>
        </correspAction>
        <correspAction xml:id="i-At9ab2odxcyesxNwpXkoXs" type="submission">
          <date when="2011-10-04"/>
        </correspAction>
        <correspAction xml:id="i-Mu2hsetnvdUtaUdkrEEc2p" type="transfer">
          <date when="2011-10-04"/>
        </correspAction>
        <correspAction xml:id="i-LHKihjy3b8MiHQDRa1NreP" type="assigned"/>
        <correspContext corresp="i-LHKihjy3b8MiHQDRa1NreP">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-T1sKBXYYNfTCH6vChqrE58">
            Förslag till riksdagsbeslut
          </head>
          <list style="ol">
            <item xml:id="i-4C8tuCgze1MxpnX4MVAD8k">
              Riksdagen tillkännager för regeringen som sin mening vad som
              anförs i motionen om fortsatt utbildning i riskbedömning för domare.
              1
            </item>
            <item xml:id="i-D9zAAaQ9MjLservRcnpjZ">
              Riksdagen tillkännager för regeringen som sin mening vad som
              anförs i motionen om uppföljning av rättstillämpningen när det
              gäller riskbedömningar vid beslut om vårdnad och umgänge.
            </item>
            <item xml:id="i-UApEZEESUq2zv4Lr5nQfsd">
              Riksdagen tillkännager för regeringen som sin mening vad som
              anförs i motionen om en översyn av lagstiftningen om riskbedömningar
              vid beslut om vårdnad och umgänge.
            </item>
          </list>
          <p xml:id="i-UcEfTCh286U3LhikdekgZa">
            1 Yrkande 1 hänvisat till JuU.
          </p>
        </div>
        <div type="motContent">
          <head xml:id="i-KCTBjXRoQd9X6myhKfEorh" type="h1">
            Motivering
          </head>
          <p xml:id="i-TbuDkRexbGXEYvH49nTMfL">
            1) Pojke, 5 år, vars mor bor i Sverige. Pojken och modern bodde
            på kvinnohus på grund av att pojken utsattes för ett kidnappningsförsök
            av fadern på dagis när domstolen gav fadern rätt till umgänge
            med pojken, trots att modern i rätten lyfte fram risken för att
            pojken skulle kidnappas. Fadern kidnappade sedermera pojken till
            Iran. Detta inträffade år 2009, när pojken var 5 år. Pojken återfördes
            till Sverige av faderns bror i juli 2011 p.g.a. att fadern var
            efterlyst för andra brott i Iran. Fadern kom till Sverige några
            veckor senare och har idag väckt talan för att få umgänge med
            sonen. Modern och barnet lever med skyddad identitet och besöksförbud.
            2) Flicka, 7 år, och hennes 5-årige bror. Deras mor bor i Sverige.
            En sakkunnig riskbedömning angav att det förelåg hög risk för
            att fadern skulle föra bort barnen om han fick tillfälle. Domstolen
            beslutade interimistiskt om övervakat umgänge mellan fadern och
            barnen. Barnen kidnappades av fadern i oktober 2010. Rikslarm
            utfärdades dock inom en timma och mannen hann inte lämna landet
            med barnen, utan återlämnade barnen trefyra dagar senare. 3) Flicka,
            5 år, vars mor bor i Sverige. Domstolen gav fadern rätt till umgänge
            med flickan, tros att modern i rätten lyfte fram risken för att
            flickan skulle kidnappas. Domstolen nöjde sig med att skriva in
            i beslutet att fadern inte fick ta barnet till ett land som inte
            är anslutet till Haagkonventionen. Fadern kidnappade flickan till
            Palestina i december 2010, vid första umgängestillfället.
          </p>
          <p xml:id="i-JEnaTBXJ7oN5e4168kfKFP">
            Det här är tre exempel på att svenska domstolar har fattat beslut
            i vårdnadsärenden på ett sätt som fått mycket allvarliga konsekvenser
            för de berörda barnen. Det finns tyvärr fler liknande exempel.
          </p>
          <p xml:id="i-XzXvmLL681NVVYndqBRRw4">
            Vid vårdnadstvister förekommer det varje år ett antal fall, då
            barn förs bort av den ena föräldern mot den andra förälderns vilja.
            I en del av dessa fall förs barnen utomlands. År 2008 kom 105
            ärenden av sistnämnt slag in till Utrikesdepartementet (UD). Det
            är angeläget att motverka och minimera olovligt bortförande av
            barn.
          </p>
          <p xml:id="i-M3zRgkSHGMV3mkiEWhBuDE">
            Det är aldrig möjligt att göra helt säkra prognoser om hur människor
            kommer att agera, till exempel om en förälder kommer att olovligt
            föra bort sitt barn. Forskning visar dock att det finns ett antal
            riskfaktorer, vilkas förekomst innebär en ökad risk för att en
            förälder kommer att föra bort barnet. Mot bakgrund av denna kunskap,
            kan man göra bedömningar av hur hög risken för olovligt bortförande
            av barnet är.
          </p>
          <p xml:id="i-G17QPiS2brYcEamszHvQfQ">
            Domstolarna är skyldiga att göra riskbedömningar av detta slag
            i samband med att de avgör ärenden om vårdnad och umgänge. Det
            framgår av 6 kap. 2a § föräldrabalken i dess lydelse från och
            med den 1 juli 2006 (prop. 2005/06:99). Socialnämnden och domstolen
            ska vid bedömningen av barnets bästa fästa avseende särskilt vid
            risken för att barnet eller någon annan i familjen utsätts för
            övergrepp eller att barnet olovligen förs bort eller hålls kvar
            eller annars far illa. Riskbedömningen ska, enligt propositionen
            (s. 4144), grundas bland annat på vad som är utrett om tidigare
            inträffade händelser och om andra faktiska omständigheter.
          </p>
          <p xml:id="i-Xa5Wr9NBTMrw5TVqKjAxre">
            Det förefaller dock som om kvaliteten på dessa riskbedömningar
            är skiftande och i en del fall tycks någon riskbedömning inte
            alls göras. Det kan leda till att domstolarna fattar beslut som
            ökar risken för att barnet ska föras bort, i värsta fall föras
            utomlands, till exempel genom att ge en förälder, beträffande
            vilken det föreligger en klart förhöjd risk att vederbörande ska
            föra bort sitt barn olovligt, rätt till umgänge med barnet. De
            tre fallen ovan är exempel på detta.
          </p>
          <p xml:id="i-DfHjJpHRWET8AyF2NdCvyR">
            I andra länder, bland annat ett antal amerikanska delstater,
            har man i sin familjerättsliga lagstiftning tagit in detaljerade
            regler om vilken typ av riskbedömningar som domstolar och sociala
            myndigheter har skyldighet att göra i samband med vårdnadsärenden.
            Det är en lagstiftningsteknik som är främmande för svensk rätt,
            men det är angeläget att svenska domare blir bättre på att genomföra
            dessa riskbedömningar. I betänkande 2010/11:JuU1 anförde justitieutskottet,
            som kommentar till en motion liknande denna, att det under Domstolsakademins
            första verksamhetsår, 2009, anordnades vidareutbildning för domare
            i familjerätt och att särskilt intresse ägnades åt bland annat
            riskbedömning och umgänge med kontaktperson. Detta är självfallet
            utmärkt, men att döma av de båda avgörandena från 2010 som refereras
            ovan finns det behov av att i än högre tempo säkerställa domarnas
            kompetens vad avser riskbedömningar. Det är av största vikt att
            de riskbedömningar som görs är strukturerade, enhetliga över landet
            och att de bygger på evidensbaserad forskning om vad risk är.
            Polis, socialtjänst och domstolar som ska hantera dessa fall måste,
            för att kunna följa gällande lag och förebygga att barn olovligen
            förs bort, ha kunskap om de riskfaktorer och skyddsfaktorer som
            forskningen har identifierat.
          </p>
          <p xml:id="i-MUxmjKVRSdDVQ1o1tMKYoX">
            Felaktiga beslut i vårdnads- och umgängesärenden där risk för
            bortförande utomlands föreligger hör i en mening till de allvarligaste
            misstag en svensk domstol kan göra. Vid de flesta andra domstolsavgöranden
            finns möjlighet till rättelse genom överklagande eller i sista
            hand resning. Om ett umgängesbeslut av domstol medför att ett
            barn olovligt förs till ett annat land innebär det inte sällan
            att barnets och den kvarvarande förälderns hela liv slås i spillror,
            utan att det finns någon möjlighet att rätta till misstaget i
            efterhand.
          </p>
          <p xml:id="i-GqZ8oXDxVnwzGaLmTaJnFh">
            Mot bakgrund av det ovan sagda är det tydligt att det också finns
            ett behov av att följa upp hur domstolarna uppfyller lagens krav
            på att riskbedömningar ska göras i samband med att beslut ska
            fattas om vårdnad och umgänge. Görs riskbedömningar i samtliga
            fall där lagen så kräver? Vilken kvalitet har riskbedömningarna?
            Hur vanligt förekommande är det att barn har kunnat föras bort
            som ett resultat av domstols beslut om vårdnad eller umgänge?
            Det är några av de frågor som behöver kartläggas.
          </p>
          <p xml:id="i-S9gfRLnkdRthgTWbwWrKwq">
            Efter en sådan genomgång kan det finnas behov av att överväga
            om lagstiftningen angående krav på riskbedömningar vid handläggning
            av vårdnadsärenden behöver förtydligas och/eller skärpas.
          </p>
        </div>
        <div type="motSignatures">
          <list>
            <item xml:id="i-R7SyEQ6VkgSEx5QNRim6qT" who="i-BZ7PcK8D1efvHXsafGEMKE">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
