<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00202">
  <teiHeader>
    <fileDesc>
      <titleStmt>
        <title>Våld och hot i skola, vård, omsorg och samhällsservice</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld och hot i skola, vård, omsorg och samhällsservice</title>
          <idno type="rdwebb">GZ02Fi202</idno>
          <rs type="number">Fi202</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi202/text</ref>
          <ref type="dokument_url_html">http://data.riksdagen.se/dokument/GZ02Fi202</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi202</ref>
          <ref type="doc">http://data.riksdagen.se/fil/B681CE97-C9E5-4296-A657-6D1947C8FA9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8YsFCbJsQgMd2sUcurv7d6" type="signed"/>
        <correspContext corresp="i-8YsFCbJsQgMd2sUcurv7d6">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-UniyVdBD8H1Cgdezv7aRgY" type="numbering">
          <date when="2011-09-27"/>
        </correspAction>
        <correspAction xml:id="i-VyURxMAZa8wfGjXZYu2CL4" type="submission">
          <date when="2011-09-20"/>
        </correspAction>
        <correspAction xml:id="i-RrMALkqTTFKS9PPiHSxntT" type="transfer">
          <date when="2011-09-20"/>
        </correspAction>
        <correspAction xml:id="i-C5J5g8BD5pvsDHH6WvQUrZ" type="assigned"/>
        <correspContext corresp="i-C5J5g8BD5pvsDHH6WvQUrZ">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BYU9Vmcsu86cQowRi9WAg2">
            Förslag till riksdagsbeslut
          </head>
          <list style="ol">
            <item xml:id="i-M1CxLGa8GwQw5gYgo4bAp2">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över konsekvenserna av minskad personaltäthet i offentliga
              välfärdsverksamheter och myndigheter med serviceuppdrag och av
              de regeländringar som genomförts i rätten till ekonomiskt bistånd,
              ersättning från sjukförsäkringen och arbetslöshetsförsäkringen,
              med avseende på våld och hot och psykosocial arbetsmiljö för offentligt
              anställda.
            </item>
            <item xml:id="i-551qYZDBDqBy8DBhdUK6t9">
              Riksdagen tillkännager för regeringen som sin mening vad som
              anförs i motionen om att lagen om offentlig upphandling måste
              ändras så att krav på kollektivavtal ställs vid all offentlig
              upphandling.
            </item>
            <item xml:id="i-VVG1PGoYywUVmGXM81bnFL">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på en ändring i lagen om offentlig upphandling som innebär att
              det vid all offentlig upphandling ska krävas en strategi för att
              minska riskerna för hot och våld på grund av underbemanning, ensamarbete
              och bristfällig utbildning.
            </item>
          </list>
        </div>
        <div type="motContent">
          <head xml:id="i-HCsJTRdM12oP9Zk9cnbGoZ" type="h1">
            Offentligt anställdas arbetsmiljö
          </head>
          <p xml:id="i-PXZhmm32LvVvKj6jXhB1e5">
            Hot och våld har blivit en av de vanligaste anledningarna till
            skador på jobbet. Var tionde allvarliga arbetsolycksfall, sådana
            som leder till kraftiga psykiska eller fysiska besvär i minst
            30 dagar, orsakas av hot och våld. Hälften av dessa skador inträffar
            inom kommuner och landsting. De omfattande och tilltagande inslagen
            av våld och hot i arbetslivet är oacceptabelt. Människor ska inte
            behöva vara rädda för att gå till jobbet.
          </p>
          <p xml:id="i-Hbhr6dLRiSzKyERWpWEeBM">
            Offentligt anställda ger i sitt arbete service till medborgarna
            i enlighet med politiskt fattade beslut och verkställer politiskt
            beslutad myndighetsutövning. Det är därför ett politiskt ansvar
            att offentligt anställda inte utsätts för våld och hot i sitt
            arbete. Det är rimligt att riksdagen ges möjlighet att väga in
            och ta hänsyn till konsekvenser för offentligt anställdas arbetssituation
            innan beslut om ekonomiska medel till offentlig verksamhet och
            när regeländringar som berör välfärdssystemen planeras.
          </p>
          <p xml:id="i-4NMt1FT1vZSZ9TLpdo9AKS">
            Hot och våld förekommer oftast där yrkesutövningen handlar om
            att människor är i beroendeställning till yrkesutövaren. Risken
            att utsättas för våld och hot ser olika ut för olika yrkesgrupper.
            Vårdbiträden, undersköterskor och sjuksköterskor utsätts för risker
            vid påklädning, sängläggning och toalettbesök. Vanligast är att
            bli klöst, riven eller få handleden omvriden. Sparkar och knytnävsslag
            förekommer också. Mentalvårdare och mentalskötare utsätts för
            mer regelrätta konfrontationer med ilska och konflikter. Våldet
            är grövre och vårdtagarna oftast yngre. Arbetstagarna blir hotade,
            sparkade och klösta. I skolan inträffar det mesta av det fysiska
            våldet i undervisningen, när läraren tillrättavisar elever eller
            försöker ingripa i konflikter. Hot och sparkar är vanligast. Bland
            barnskötare, förskollärare och fritidspedagoger uppstår skador
            oftast när de lugnar eller tillrättavisar aggressiva barn. Det
            är också vanligt att bli sparkad eller skallad av barnen. Psykologer
            och socialsekreterare utsätts för verbala hotelser och blir ofta
            sparkade, klösta och rivna när de ingriper i konflikter mellan
            andra personer. Inom socialtjänsten och Försäkringskassan har
            de alltmer restriktiva och repressiva reglerna för ekonomiskt
            bistånd och sjukpenning ökat de anställdas utsatthet för klienters
            frustration och ilska. Efter regeringens försämringar av arbetslöshetsförsäkringen
            upplever också anställda på arbetsförmedlingar en ökning av antalet
            hotelser och incidenter med frustrerade och aggressiva arbetssökande.
          </p>
          <p xml:id="i-Uj6soeRuWpJANSez3qdKx4">
            Personaltätheten är väsentligt lägre i dag än i början av 1990-talet.
            Det gäller såväl skola, hälso- och sjukvård, äldreomsorg, socialtjänst
            som Försäkringskassan. Färre anställda utför lika mycket, eller
            mer, jobb än tidigare. Det ökar pressen på de anställda och även
            frustrationen hos de medborgare som tar del av de offentliga tjänsterna.
            Därmed ökar också risken för aggressivitet och hotfulla situationer.
          </p>
          <p xml:id="i-5UZPfVUmFtFB2JSz5MH66A">
            Den ökade förekomsten av hot och våld mot anställda inom skola,
            vård, omsorg och samhällsservice kan kopplas både till de nedskärningar
            som genomförts och till försämrade regler i bl.a. sjuk- och arbetslöshetsförsäkringarna.
            Den strukturella underbemanning som präglat många offentliga verksamheter
            alltsedan 1990-talets stora personalnedskärningar och omfattande
            förändringar i regler och praxis som rör myndighetsutövningen
            har förändrat villkoren för många offentliganställda.
          </p>
          <p xml:id="i-YNiU7TzmMNseJ2AGJcRvhN">
            Urholkad välfärd och ökad otrygghet för den enskilde medborgaren
            drabbar också de offentligt anställda, som till skillnad från
            de beslutsfattande politikerna varje arbetsdag står öga mot öga
            med människor som drabbats av välfärdsförluster, t.ex. elever,
            sjuka, vård- och biståndsbehövande och arbetssökande.
          </p>
          <p xml:id="i-MW6pgzZNFhBJ2YXaywc4AK">
            Mot bakgrund av vad som anförts bör regeringen tillsätta en utredning
            som ser över konsekvenserna av minskad personaltäthet i offentliga
            välfärdsverksamheter och myndigheter med serviceuppdrag och de
            regeländringar som genomförts i rätten till ekonomiskt bistånd,
            ersättning från sjukförsäkringen och arbetslöshetsförsäkringen,
            med avseende på våld och hot och psykosocial arbetsmiljö för de
            offentligt anställda. Utredningens resultat kan ge ett värdefullt
            underlag för framtida diskussioner och beslut som rör offentligt
            finansierad verksamhet. Detta bör riksdagen som sin mening ge
            regeringen till känna.
          </p>
          <head xml:id="i-Bz2zisjq27RVCpJFDWJT9K" type="h1">
            Ökad förekomst av hot och våld i privatiserad verksamhet
          </head>
          <p xml:id="i-ENzS7r8EuSvqE3LzPU5K8L">
            Även privatiseringar av offentlig verksamhet ökar förekomsten
            av hot och våld. En arbetsmiljöundersökning bland dem som arbetar
            i spårtrafiken kan utgöra exempel på detta. Undersökningen visar
            på en kraftig ökning av hot och våld. Sex av tio anställda som
            arbetar ombord på tågen uppger att våld och hot förekommer på
            den egna arbetsplatsen. Hälften har själva blivit utsatta under
            det senaste året och var tredje uppger att förekomsten av hot
            och våld har ökat det senaste året. Tre av fyra ombordanställda
            uppger att det förekommer mer hot och våld i samband med ensamarbete
            och hälften uppger att underbemanningen är ett hot mot säkerheten.
            Av de anställda är 44 procent rädda att bli utsatta för hot och
            våld och 41 procent är rädda för att bli utsatta för rånförsök.
            Även stressnivån har ökat, särskilt bland städpersonalen.
          </p>
          <p xml:id="i-Vm7QLg7cE9kDdqGtTgZjJ1">
            Avregleringen och att trafiken upphandlas för korta perioder
            är en viktig orsak till ökningen av våld och hot. Alltför många
            företag är nu verksamma inom spårtrafikområdet och upphandlingsprocesserna
            har tvingat tågföretagen att pressa sina kostnader. Konsekvensen
            blir minskad personalstyrka, trots att resenärerna blir allt fler.
            Ensamarbetet har ökat, vilket ökar risken för att bli utsatt för
            hot och våld.
          </p>
          <p xml:id="i-JNGY9DtdvevPJqYsWcMnrJ">
            Vänsterpartiet menar att såväl tågtrafiken som den lokala och
            regionala kollektivtrafiken bör drivas i offentlig regi, men så
            länge trafiken upphandlas måste upphandlingsprocesserna förbättras
            så att inte personalen tvingas betala pressade kostnader med sämre
            arbetsmiljö.
          </p>
          <p xml:id="i-Sk7mzF35R3SPdZD2gNpeUp">
            Vi föreslår först och främst att lagen om offentlig upphandling
            måste ändras så att krav på kollektivavtal ställs vid all offentlig
            upphandling. Detta bör riksdagen som sin mening ge regeringen
            till känna.
          </p>
          <p xml:id="i-VVtKRTHP22beNuZzqCNAtc">
            Det är inte acceptabelt att arbetstagare utsätts för ökad risk
            för våld och hot till följd av privatiseringar. Vänsterpartiet
            menar därför att det vid all offentlig upphandling ska krävas
            en strategi för att minska riskerna för hot och våld p.g.a. underbemanning,
            ensamarbete och bristfällig utbildning. Regeringen bör återkomma
            med förslag på hur en sådan ändring i lagen om offentlig upphandling
            kan utformas. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-3qnkE5FSrjAts52i5g5Wxr" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-Ddu32eeCzrRkYVg7QwMr7k" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-F7HxUE2AraxyYLTs1uuPaV" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-23pA6PjaTQRguwfnQfhVY4" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-tFQHakMsKgGJzZTvHrdbA" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-Km321nzNUrpUE9i57kL45X" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
