<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00437">
  <teiHeader>
    <fileDesc>
      <titleStmt>
        <title>Fosterdiagnostik</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fosterdiagnostik</title>
          <idno type="rdwebb">GZ02So437</idno>
          <rs type="number">So437</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So437/text</ref>
          <ref type="dokument_url_html">http://data.riksdagen.se/dokument/GZ02So437</ref>
          <ref type="dokumentstatus_url_xml">http://data.riksdagen.se/dokumentstatus/GZ02So437</ref>
          <ref type="doc">http://data.riksdagen.se/fil/80118562-E80C-458C-B719-4361F1C22D1F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9TAAsYD5zVhGG576Bf1rMA" type="signed"/>
        <correspContext corresp="i-9TAAsYD5zVhGG576Bf1rMA">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-9quMHseNtvwjbqcWk6NLNF" type="numbering">
          <date when="2011-10-06"/>
        </correspAction>
        <correspAction xml:id="i-PM8NREJdPf9LfTQRiVEg5m" type="submission">
          <date when="2011-10-04"/>
        </correspAction>
        <correspAction xml:id="i-UFiwaNotnfYDCDLbXrgPsY" type="transfer">
          <date when="2011-10-04"/>
        </correspAction>
        <correspAction xml:id="i-XaCiHJRgKiGobak9Zb6keG" type="assigned"/>
        <correspContext corresp="i-XaCiHJRgKiGobak9Zb6keG">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lnzbz6badVVYzZRnG47sgm" type="motBody">
        <div xml:id="i-RdegucSA4jHhdT3b1skcdG" type="motProposal" subtype="förslag">
          <head xml:id="i-TD9b5etDK2YjVHUyuDspWE">
            Förslag till riksdagsbeslut
          </head>
          <p xml:id="i-JLps6dhv3mdysxse5h2Nre">
            Riksdagen tillkännager för regeringen som sin mening vad som
            anförs i motionen om att överväga formerna för fosterdiagnostiska
            metoder som lämnar fostrets rätt till liv obeaktad.
          </p>
        </div>
        <div xml:id="i-522Qj6tSydBZ2vJrXZyGuP" type="motContent">
          <head xml:id="i-Fnq71AaAyPNpMN1xK4MNMe" type="h1">
            Motivering
          </head>
          <p xml:id="i-V9Uwt416WTQGAAwWjsvdMv">
            År 1920 gav tyskarna Karl Binding och Alfred Hoche ut sin bok
            Om att tillåta förgörandet av livsodugliga liv (Die Freigabe der
            Vernichtung Lebensunwertem Lebens). Bokens tankar och terminologi
            slog snart rot i ett Europa som var starkt påverkat av rasbiologi.
          </p>
          <p xml:id="i-V4wo58ewNzw3Aioeu2fs8i">
            Dessa tankar har inte förkunnats offentligt i Sverige på länge,
            men vi har i dag en oroande utveckling då de steg för steg åter
            börjar föras in i debatt och praktik. Redan i dag erbjuder fosterdiagnostiken
            en möjlighet att upptäcka Downs syndrom och många andra genetiska
            sjukdomar eller handikapp, varefter föräldrar bereds möjligheten
            att abortera sitt barn.
          </p>
          <p xml:id="i-D1iqAAGKJmaG1nPRZCNbYk">
            Detta har fått drastiska resultat. I Danmark föddes under 2009
            endast 26 av 160 ofödda med Downs syndrom. Resten aborterades.
          </p>
          <p xml:id="i-6B3VmffsJnqAXxu2nArby3">
            Filosofiprofessor Torbjörn Tännsjö, även ledamot av Socialstyrelsens
            etiska råd, drar ut hela linjen av resonemanget, och menar bland
            annat att samhället borde göra det möjligt att upptäcka och avlägsna
            foster som bär på alla sorters ärftligt betingade kroppsliga eller
            mentala svagheter. Hit kan exempelvis dyslexi eller färgblindhet
            räknas.
          </p>
          <p xml:id="i-NmGPHM3W91ScgQsq5xmF8Q">
            År 1989 kom en statlig utredning om fosterdiagnostik, som slog
            fast att denna enbart var tänkt att undersöka om ett barn var
            så skadat att det ändå skulle dö vid eller strax efter förlossningen.
            Metoden skulle dock inte få användas för att utsortera människor
            eller gradera människoliv, och utredningen slog fast att ett foster
            är en individ i vardande vars rätt till liv inte kan lämnas obeaktad.
            Positionerna har dock sedan dess flyttats drastiskt framåt. Eller,
            kanske rättare sagt: bakåt.
          </p>
          <p xml:id="i-EGKy83y3XLAtbyb1cYGqob">
            I dag används exempelvis metoder som NUPP- och KUB-test för att
            upptäcka kromosomavvikelser. Vid årsskiftet 2009/10 var det 14
            av Sveriges 21 landsting som erbjöd samtliga gravida kvinnor KUB-testet.
            Det är dock inte självklart att människan behöver veta allt som
            det är medicinskt möjligt att ta reda på. I Hallands län tog exempelvis
            alliansmajoriteten beslutet att avstå från att erbjuda KUB-testet,
            och de gjorde det av uttalat etiska skäl.
          </p>
          <p xml:id="i-A6FLeGzgHnvXvYkjBgGEUp">
            Socialministern underströk hösten 2009 människovärdesperspektivet
            i ett tal inför landets barnmorskor:
          </p>
          <p xml:id="i-EDNqyrQF1fzQqQnHbXTNUY">
            För vad är det för samhälle vi skulle få om personer klassificerades
            och ratades redan innan de ens blivit födda? Vad är det för en
            människosyn som utvecklas ur ett sådant beteende? Jag tror säkert
            att man i Kina kan ställa upp en mängd olika argument för varför
            det skulle vara nyttigt och praktiskt att föräldrarna fick göra
            på det här sättet, men det spelar faktiskt ingen roll. Nyttoaspekter
            kan man anlägga på mycket här i världen, men inte på allt.
          </p>
          <p xml:id="i-VGeLyKRRNn2uabxLbxX6sH">
            Imorgon kommer tekniken att ha nått ännu längre. Den nya cff-dna-metoden
            används i dag på prov. Här blir det möjligt att redan i graviditetsvecka
            sex ta ett enkelt blodprov och få information om kromosomavvikelser
            och vissa sjukdomar; hela tiden med den outtalade möjligheten
            att låta abortera de barn som bär på den genetiska avvikelsen
            i fråga. Dessa metoder, som alltför ofta fungerar som verktyg
            för gradering och utsortering av ofödda människor, ligger i tydlig
            strid med det absoluta människovärde som alltid bör ligga till
            grund för den politik som förs i såväl ideologi som praktik.
          </p>
          <p xml:id="i-8f9Gv1H2iR2ChTsWc2YAn2">
            Det är positivt att kunna vidta åtgärder inför förlossningar,
            tack vare fosterdiagnostiken, som annars skulle kunna innebära
            risk för skador på barnet eller kvinnan. Fosterdiagnostiken ska
            också användas för att diagnostisera sjukdomar eller tillstånd
            där en insats kan bota och förebygga sjukdom, lindra smärta och
            lidande eller på annat sätt skydda barnet. Jag anser också att
            det är viktigt att hälso- och sjukvården erbjuder mångsidig information
            och stöd till föräldrar inför beslut om eventuell undersökning
            och när ett analysresultat ges. När det visar sig att diagnostik
            och tester används på ett sätt som systematiskt sorterar bort
            foster med vissa egenskaper bör man överväga formerna för hur
            och när sådan diagnostik ska erbjudas.
          </p>
        </div>
        <div xml:id="i-YK7GGuwD1dLbTbPdZpC43R" type="signatureBlock">
          <list xml:id="i-Up2JonNH17XmtqokCmC5zA">
            <item xml:id="i-uDLpTLfZ7uJcghhbHjakR" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
