<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00505">
  <teiHeader>
    <fileDesc>
      <titleStmt>
        <title>Plattskatt</title>
        <author corresp="i-NirXfc8JiwP3Ssuz3NR6e2 i-Wy2PicSNE32mpPkdNvVhLm">av Annie Johansson och Fredrick Federley (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Plattskatt</title>
          <idno type="rdwebb">GW02Sk505</idno>
          <rs type="number">Sk505</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk505/text</ref>
          <ref type="dokument_url_html">http://data.riksdagen.se/dokument/GW02Sk505</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk505</ref>
          <ref type="doc">http://data.riksdagen.se/fil/67390E42-4063-4603-A457-6046C87F956E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CMNZLHWLy3sa1YU3nZ6czo" type="signed"/>
        <correspContext corresp="i-CMNZLHWLy3sa1YU3nZ6czo">
          <note type="signatory" corresp="i-NirXfc8JiwP3Ssuz3NR6e2"/>
          <note type="signatory" corresp="i-Wy2PicSNE32mpPkdNvVhLm"/>
        </correspContext>
        <correspAction xml:id="i-NntRo8FqnAxtPSGKVTgVEo" type="numbering">
          <date when="2008-10-09"/>
        </correspAction>
        <correspAction xml:id="i-6MnJiH95umWpYrhUPuJPYs" type="submission">
          <date when="2008-10-07"/>
        </correspAction>
        <correspAction xml:id="i-2xnHUThZ6G5H2uZLWY7gZu" type="transfer">
          <date when="2008-10-03"/>
        </correspAction>
        <correspAction xml:id="i-TKLfB3pyd8GyBv95SNvBox" type="assigned"/>
        <correspContext corresp="i-TKLfB3pyd8GyBv95SNvBox">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KyahLDC5ca89fVrgmDfb9m" type="motBody">
        <div xml:id="i-VEtr7kTRED55m9uQb8gPRw" type="motProposal" subtype="förslag">
          <head xml:id="i-LmhWk62EFAWcswrMggahcQ">
            Förslag till riksdagsbeslut
          </head>
          <list xml:id="i-CHkfHjG22YbnNwNpqkxZpe" style="ol">
            <item xml:id="i-YYv9F49q5F68EK5hi1iqzv">
              Riksdagen tillkännager för regeringen som sin mening vad som
              anförs i motionen om utredande av en samordnad platt skatt.
            </item>
            <item xml:id="i-9T91tbjx2Bszwq25R7wNT3">
              Riksdagen tillkännager för regeringen som sin mening vad som
              anförs i motionen om att arbetsgivaravgifterna tydligt ska framgå
              på lönebeskedet.
            </item>
            <item xml:id="i-U88BrzTBYUAZQheZbBJfHd">
              Riksdagen tillkännager för regeringen som sin mening vad som
              anförs i motionen om att skattesats ska påföras vid tillfället
              då varan betalas.
            </item>
          </list>
        </div>
        <div xml:id="i-C9eKhYxT8Pr7jW6ptNRhgm" type="motContent">
          <head xml:id="i-6wv9BJfqkq1RFhdUpTHvnC" type="h1">
            Motivering
          </head>
          <p xml:id="i-Gw8zXncaxLsqPY77ZhihTp">
            Det svenska skattesystemet behöver reformeras i grunden. Att
            skatter i viss mån behövs står klart för alla. Skattesystemets
            utformning måste bygga på att det alltid ska löna sig att arbeta,
            att det alltid ska löna sig att få ökade inkomster och att systemet
            ska vara lättförståeligt och transparent. Det är också ett rimligt
            krav att skattesystemet har en acceptans hos medborgarna genom
            att det anses rättvist.
          </p>
          <p xml:id="i-HpFJs3BCCgxgvc4H3FwkuG">
            Den progressiva skatten har visat sig ha många brister. Den tar
            en större del av lönen för dem som tjänar över brytpunkten för
            att betala statlig inkomstskatt. Drivkraften att öka sin lön över
            brytpunkten minskar med den ökade beskattningen. Det är kanske
            inte en slump att den genomsnittliga lönen för företagare hamnar
            strax under nivån för att betala statsskatt.
          </p>
          <p xml:id="i-RGMK1riFBJA43kk9CmZMsT">
            Den gamla parollen att betala efter förmåga har en stor acceptans
            bland de svenska medborgarna. Att betala efter bärkraft eller
            förmåga kan på inget sätt, som idag, innebära att den som tjänar
            mer också procentuellt skall betala mer av sin lön i skatt. Samma
            skattesats för alla gör att den som tjänar dubbelt av medelinkomsten
            betalar dubbelt så mycket pengar i skatt som den som har medelinkomst.
          </p>
          <p xml:id="i-EutnamejAdf4ehooPforNv">
            En slopad statsskatt är ett första steg i riktning mot ett mer
            rättvist skattesystem som uppmanar till hederlighet och arbete.
            Den platta skatten borde av genomskinlighets- och enkelhetsskäl
            samordnas med en bolagsskatt och moms på samma nivå som riktpunkten
            för den platta skatten.
          </p>
          <head xml:id="i-XDFyuSPQknGJfgnna4ehVc" type="h2">
            Platt skatt för större tillväxt
          </head>
          <p xml:id="i-GbbfAiGGGK9w2QWDJ9MAzn">
            Den progressiva skatten har länge varit ifrågasatt som en tillväxthämmande
            faktor. Värnare av den progressiva skatten har framfört argument
            om omfördelningspolitiska effekter för att bevara skattesystemet.
            Idag visar det sig att endast en minimal del av skatterna omfördelas
            medan lejonparten endast transfereras inom systemet, ofta till
            enorma kostnader.
          </p>
          <p xml:id="i-NbziM9TY2t6pkGDg5XyyGE">
            I flera av de forna sovjetstaterna har man valt att införa ett
            system med platt skatt. Däribland vårt grannland Estland. Där
            har skattesystemets utformning varit en viktig del i att få fart
            på de nya ekonomierna. Med samordnade skattenivåer har man i många
            fall också kommit att få en tydlighet i skattesystemet som är
            klart gynnsamt för såväl enskilda medborgare som företag och staten
            samtidigt som kommunernas möjlighet att sätta skattenivå bevaras.
          </p>
          <p xml:id="i-FMSKYwARvDQQf61BHKQd91">
            Debatten om platt skatt stannar inte, som många hävdar, i de
            forna sovjetstaterna. I Österrike, Schweiz och England diskuteras
            frågan livligt liksom i Grekland. Island, ett nordiskt välfärdsland,
            har redan genomfört reformen med goda resultat.
          </p>
          <p xml:id="i-KZVejkt9jmX53TCUj8ovro">
            De länder som infört platt skatt i en eller annan form har blivit
            några av Sveriges största konkurrenter. För att klara konkurrensen
            med dessa länder men också för att stärka den svenska ekonomin
            är det hög tid att se över det svenska skatteystsmet och gå mot
            ett system med samordnad platt skatt.
          </p>
          <p xml:id="i-5yMovsq8jjajn3UDaScZYV">
            Det finns rapporter och studier som visar att den progressiva
            skatten hindrar tillväxten och får den svenska ekonomin att släpa
            efter. Även arbetsutbudet hindras av statsskatten. Det finns beräkningar
            som visar att en borttagen statsskatt till och med skulle ge större
            skatteintäkter på grund av den ökande arbetsviljan än vad statsskatten
            i sig ger. Försiktigare bedömningar visar att cirka 66 % av bortfallet
            skulle kompenseras genom mer arbete. FIEF Fackföreningarnas institut
            för ekonomisk forskning har visat att ett slopande av statsskatten
            på bara några år skulle betala sig självt genom ett ökat arbetsutbud.
            Därtill skulle statens intäkter från momsen öka.
          </p>
          <p xml:id="i-2k3yxVVCVbYmbAnCTtPq31">
            I en opinionsundersökning från Temo i april 2004 visas att det
            svenska folket stöder ett skattesystem där vi betalar procentuellt
            lika andel av vår lön. 63 % svarar att ett sådant skattesystem
            är att föredra.
          </p>
          <p xml:id="i-Tu5L42kvDcXL1pNF11pied">
            Ytterligare en dimension av skatternas utformning är att på kapitalinkomster
            tillämpas redan idag en platt skatt på 30 %. Att vanligt förvärvsarbete
            ska beskattas hårdare kan varken anses logiskt eller rättvist.
          </p>
          <p xml:id="i-HuQE9VyWT2NWXXZCqY7PKQ">
            Det förenklade systemet skulle också ge en lång rad positiva
            fördelar för den som temporärt eller säsongvis har en högre lön.
            Samtidigt är systemet okänsligt för inflation. Argumenten för
            platt skatt är många och hållbara.
          </p>
          <p xml:id="i-CE5XjausZWV5rbHG2g5ud2">
            En utredning bör snarast tillsättas för att se över vilka former
            av platt skattesystem som finns i vårt närområde. Utredningen
            bör också göra en analys av vilka konsekvenser systemet skulle
            få för svensk ekonomi samt föreslå förslag till färdriktning för
            ett införande av ett sådant system i Sverige.
          </p>
          <head xml:id="i-4UBj1LGuqj6TkmFedgV1PS" type="h2">
            Utred formen för skatteupptag
          </head>
          <p xml:id="i-Y6vmtuspaCbeDujNwSSJEr">
            Det bör inte vara en omöjlighet att behålla den kommunala skatteuppbörden
            i ett system med platt skatt. Därför är det rimligt att tala om
            en riktpunkt för den platta skatten i stället för att ange den
            som en fast nivå lika i hela landet. Det kommunala självstyret
            bör få genomslag också på inkomstskatter. Det innebär med självklarhet
            att skatten kan komma att vara högre i någon kommun och lägre
            i en annan, precis som idag.
          </p>
          <p xml:id="i-LPugxM3XUQPahwBDZbfY1B">
            Det finns också stora värden i en institutionell konkurrens mellan
            kommunerna samt att det finns en djupt demokratisk aspekt av kommunal
            skatteuppbörd. De som får förtroendet att sköta kommunen i kommunalvalen
            ska också kunna påverka dess ekonomi.
          </p>
          <p xml:id="i-PdBR9nFxPijNtkhgVJ3MeW">
            Många har i debatten fört fram att endast en statlig inkomstskatt
            kan utgöra grunden för ett platt skattesystem. Inget kunde vara
            mer felaktigt. Slopandet av statsskatten är den del av reformen
            som är det väsentliga för att få fram ett proportionellt skatteupptag.
          </p>
          <head xml:id="i-XHDshpvZY4kjgHYkx9kvBb" type="h2">
            Samordna skatterna
          </head>
          <p xml:id="i-6m6Zxzk6UdLTScRz49M2Qb">
            För att skapa ett än mer slagkraftigt näringsliv och ytterligare
            förenkla det svenska skattesystemet är det rimligt att se över
            beskattningen för de svenska företagen. Dagens bolagsskatt bör
            sänkas till samma nivå som riktpunkten för inkomstskatten. På
            samma sätt bör momsen göras enhetlig och sammanföras till samma
            nivå som bolagsskatt och riktpunkten för inkomstskatten.
          </p>
          <p xml:id="i-Tg8H57eXkW3gAENSEuDA5E">
            Genom att bygga ett enhetligt skattesystem som är lättöverskådligt
            tjänar så väl enskilda som företag på förenklingarna.
          </p>
          <head xml:id="i-76NEJgDjnzf2svcpVH6jDU" type="h2">
            Extravinster
          </head>
          <p xml:id="i-M2F6Roc3QSXGHa3rt6pP9s">
            Med all säkerhet följer en lång rad extravinster med platt skatt.
            De går inte att kartlägga, men självklara effektivitetsvinster
            är minskad skattelagstiftning, minskat behov av kontroller och
            en decimerad byråkrati. Vidare kan räknas in ökad konsumtion,
            ökade investeringar och ett mer transperent system som i sig är
            en värdefull förbättring.
          </p>
          <head xml:id="i-7wfGGejXW2U75WVNcLrhtX" type="h2">
            Synliggör arbetsgivaravgiften på lönebeskedet
          </head>
          <p xml:id="i-9BDn5teSPwy9AHEewEgZam">
            Arbetsgivaravgiften är en stor del av ett företags lönekostnad.
            Därför är det glädjande att regeringen nu tagit steg i rätt riktning
            med att dels sänka den generellt, dels gjort riktade sänkningar
            för vissa känsliga grupper. Det stimulerar jobbtillväxten och
            minskar företagens kostnader.
          </p>
          <p xml:id="i-8htZC3ypNPMhroU7Eju7Wr">
            Ett viktigt synliggörande av denna stora kostnad, som ligger
            ovanpå den kostnad som är synlig för arbetstagaren (bruttolön),
            vore att visa arbetstagaren på lönebeskedet den verkliga bruttokostnaden
            som man senare minskar med kostnaden för arbetsgivaravgiften och
            inbetalning av inkomstskatt.
          </p>
          <head xml:id="i-7qUfT8Aq912CEG9EYPodQs" type="h2">
            Synliggör skatten på konsumtionsvaror
          </head>
          <p xml:id="i-XZ9S4vFKtAZ3itgJgh3CjF">
            I många av de länder vi reser i läggs skatten på först vid notan
            eller först vid kassan. För många svenskar ett irriterande moment
            då man anser att den köpta varan fick ett dyrare slutpris. Samtidigt
            är det ett viktigt medvetandegörande av hur stor del den svenska
            staten får av veckohandlingen eller av klädinköpet. Detta bör
            ges regeringen till känna.
          </p>
        </div>
        <div xml:id="i-AWJ4rCsMiVrA41Nk2i7ZkH" type="motSignatures">
          <list xml:id="i-Nqjpaf6XKc74fU9FHbtnf3">
            <item xml:id="i-Gqzxg9CmVzFHGcVffAv4cY" who="i-NirXfc8JiwP3Ssuz3NR6e2">
              Annie Johansson (c)
            </item>
            <item xml:id="i-HmqUi9ex9CaZ3gujUuogap" who="i-Wy2PicSNE32mpPkdNvVhLm">
              Fredrick Federley (c)
            </item>
          </list>
        </div>
      </div>
    </body>
  </text>
</TEI>
