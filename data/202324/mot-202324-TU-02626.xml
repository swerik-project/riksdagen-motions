<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-02626">
  <teiHeader>
    <fileDesc>
      <titleStmt>
        <title>Digitaliseringspolitik för klimat, trygghet och tillväxt</title>
        <author corresp="i-6Y7QyEzZ7gFrVaMjjyMzXk">av Gunilla Svantorp m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2626 av Gunilla Svantorp m.fl. (S)</title>
          <idno type="rdwebb">HB022626</idno>
          <rs type="number">2626</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB022626/text</ref>
          <ref type="dokument_url_html">https://data.riksdagen.se/dokument/HB022626</ref>
          <ref type="dokumentstatus_url_xml">https://data.riksdagen.se/dokumentstatus/HB022626</ref>
          <ref type="pdf">https://data.riksdagen.se/fil/B160DE9A-12F3-46C7-A39D-DF4284AB54CD</ref>
          <ref type="docx">https://data.riksdagen.se/fil/74BC7F1B-CD5D-4150-9773-DA7FB8F12D10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-L9CZiXn8bTbPsWkiSbzSLm</idno>
            <name>Mattias Ottosson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6UNFa2V25wnCzLT178t6sh</idno>
            <name>Carina Ödebrink</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JGSgrRM98pxtJjMzUEkHuS</idno>
            <name>Kadir Kasirga</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ca4vSGXLUHJmoroaLz9BvD</idno>
            <name>Åsa Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JohWyHK5wjKsQnLvxsZ3Ln</idno>
            <name>Inga-Lill Sjöblom</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Swns2VJiq8mNPgw8cBRfJ9</idno>
            <name>Jamal El-Haj</name>
            <state type="partyAffiliation" ref="Q105112">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7en6mPph4tyQ4HaaooWq9v" type="signed"/>
        <correspContext corresp="i-7en6mPph4tyQ4HaaooWq9v">
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-L9CZiXn8bTbPsWkiSbzSLm"/>
          <note type="signatory" corresp="i-6UNFa2V25wnCzLT178t6sh"/>
          <note type="signatory" corresp="i-JGSgrRM98pxtJjMzUEkHuS"/>
          <note type="signatory" corresp="i-Ca4vSGXLUHJmoroaLz9BvD"/>
          <note type="signatory" corresp="i-JohWyHK5wjKsQnLvxsZ3Ln"/>
          <note type="signatory" corresp="i-Swns2VJiq8mNPgw8cBRfJ9"/>
        </correspContext>
        <correspAction xml:id="i-EvNFZDZe4JdASseX68KWHB" type="submitted">
          <date when="2023-10-05"/>
          <time when="16:59:58"/>
        </correspAction>
        <correspAction xml:id="i-AArWBgqxs9Jw1ixUzjsA2d" type="reviewed">
          <date when="2023-10-05"/>
          <time when="20:30:15"/>
        </correspAction>
        <correspAction xml:id="i-5nE4EpWACYVXXjuBsYqo4b" type="referred">
          <date when="2023-10-17"/>
        </correspAction>
        <correspAction xml:id="i-MXmjR2CR3Fe75JsLsd8DSS" type="assigned">
          <date when="2024-04-16"/>
          <time when="14:34:53"/>
        </correspAction>
        <correspContext corresp="i-MXmjR2CR3Fe75JsLsd8DSS">
          <ref type="assignedTo">Trafikutskottet</ref>
        </correspContext>
        <correspAction xml:id="i-NgQa9J9edLWk7gR2B6RAW4" type="behandlas_i"/>
        <correspContext corresp="i-NgQa9J9edLWk7gR2B6RAW4">
          <ref type="uppgift">2023/24:AU3</ref>
          <ref type="ref_dok_id">HB01AU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU3</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DT4mQ6UwwLp7DzCQr6qDM1" type="behandlas_i"/>
        <correspContext corresp="i-DT4mQ6UwwLp7DzCQr6qDM1">
          <ref type="uppgift">2023/24:KU9</ref>
          <ref type="ref_dok_id">HB01KU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU9</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4g8hUoxrRgoXZAtv7om8sw" type="behandlas_i"/>
        <correspContext corresp="i-4g8hUoxrRgoXZAtv7om8sw">
          <ref type="uppgift">2023/24:TU16</ref>
          <ref type="ref_dok_id">HB01TU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU16</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2626 av Gunilla Svantorp m.fl.
          (S) Digitaliseringspolitik för klimat, trygghet och tillväxt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Fv6JTrMwSuh3Tdj4bEhADU">
            Förslag till riksdagsbeslut
          </head>
          <list>
            <item xml:id="i-5oKPC5oDUNuYj1uhuyQ84w" sortKey="Yrkande 1">
              Riksdagen ställer sig bakom det som anförs i motionen om att
              vässa målet för digitaliseringspolitiken till att också vara bäst
              i världen på att utveckla digitaliseringens möjligheter och tillkännager
              detta för regeringen.
            </item>
          </list>
          <list>
            <item xml:id="i-7YbyT6Y7H75PsuBnLa777b" sortKey="Yrkande 2">
              Riksdagen ställer sig bakom det som anförs i motionen om att
              bejaka teknikutveckling som bidrar till att öka hållbarheten och
              tillkännager detta för regeringen.
            </item>
          </list>
          <list>
            <item xml:id="i-S8SkNKAgteY8AZiUQzahVD" sortKey="Yrkande 3">
              Riksdagen ställer sig bakom det som anförs i motionen om att
              regeringen behöver fortsätta beakta stöd för utbyggnad av bredband
              i områden där marknadskrafterna inte räcker till, och detta tillkännager
              riksdagen för regeringen.
            </item>
          </list>
          <list>
            <item xml:id="i-S4RkFU6U6yNc8P73EtvE4t" sortKey="Yrkande 4">
              Riksdagen ställer sig bakom det som anförs i motionen om att
              den nationella bredbandsstrategin behöver uppdateras och anpassas
              till det förändrade säkerhetsläget och tillkännager detta för
              regeringen.
            </item>
          </list>
          <list>
            <item xml:id="i-2ruACmkYKr6GVkwDmxN857" sortKey="Yrkande 5">
              Riksdagen ställer sig bakom det som anförs i motionen om att
              kompetensbristen inom bl.a. systemutveckling, artificiell intelligens,
              it-säkerhet och användbarhetsdesign måste åtgärdas och tillkännager
              detta för regeringen.
            </item>
          </list>
          <list>
            <item xml:id="i-3CvmkDgg4SsSCoPM6szz55" sortKey="Yrkande 6">
              Riksdagen ställer sig bakom det som anförs i motionen om att
              utbyggnaden av 5G och utvecklingen av 6G och 7G måste vara en
              högt prioriterad fråga och tillkännager detta för regeringen.
            </item>
          </list>
          <list>
            <item xml:id="i-P6N5ec1qYkmr1DKuvMMrxc" sortKey="Yrkande 7">
              Riksdagen ställer sig bakom det som anförs i motionen om att
              Myndigheten för digital förvaltning bör främja offentliga aktörers
              förmåga att dela och nyttiggöra data och tillkännager detta för
              regeringen.
            </item>
          </list>
          <list>
            <item xml:id="i-RKf3ZGANi5cRQY4yEGQQeU" sortKey="Yrkande 8">
              Riksdagen ställer sig bakom det som anförs i motionen om att
              se över om tillgången till data kan öka då det är avgörande för
              teknikutvecklingen och tillkännager detta för regeringen.
            </item>
          </list>
          <list>
            <item xml:id="i-DHjXEebZFBPa5Ef6mREBnt" sortKey="Yrkande 9">
              Riksdagen ställer sig bakom det som anförs i motionen om att
              uppdatera AI-strategin där perspektiven klass och rättvisa ska
              finnas med och tillkännager detta för regeringen.
            </item>
          </list>
          <list>
            <item xml:id="i-FeNXqFz6dJcYmLnysZr2M9" sortKey="Yrkande 10">
              Riksdagen ställer sig bakom det som anförs i motionen om att
              se över möjligheten till utbildning i AI för medborgare samt möjligheten
              till omställning när arbetsuppgifter förändras, och detta tillkännager
              riksdagen för regeringen.
            </item>
          </list>
          <list>
            <item xml:id="i-XkNXgRjytTaHuj4uEM2d7k" sortKey="Yrkande 11">
              Riksdagen ställer sig bakom det som anförs i motionen om att
              se över tillgången till digitala betaltjänster för att garantera
              att inte grupper exkluderas, och detta tillkännager riksdagen
              för regeringen.
            </item>
          </list>
          <list>
            <item xml:id="i-HFpoMMQaxYUf44zPAWktKD" sortKey="Yrkande 12">
              Riksdagen ställer sig bakom det som anförs i motionen om att
              staten bör ta nästa steg för att införa ett statligt nationellt
              övergripande elektroniskt identifieringssystem och tillkännager
              detta för regeringen.
            </item>
          </list>
          <list>
            <item xml:id="i-JEQqDyC9CPDAuRjWwFcwgm" sortKey="Yrkande 13">
              Riksdagen ställer sig bakom det som anförs i motionen om att
              tydliggöra ansvaret för ägare av digitala plattformar för att
              den digitala världen ska vara schyst och säker och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-4WgTyqGmPZkT62BF5tU9jG" type="h1">
            Motivering
          </head>
          <p xml:id="i-XFLDVuWg9Sk6Wv29cLvA2X">
            Hela världen blir allt mer digitaliserad, och det kräver att
            människor kan vara upp­kopplade i hela landet, kan tillägna sig
            färdigheter som krävs och känna sig trygga med teknikutvecklingen.
            Pandemin visade oss på möjligheterna med utvecklingen, som då
            också gick i rekordfart, som att kunna jobba hemma – om man har
            ett jobb där det är möjligt – delta i digitala möten och slippa
            resa för kortare möten, och också undervisning visade sig fungera
            digitalt. Vi ser också i utvecklingen att teknik kan användas
            för att transportera varor till avlägset befolkade delar eller
            för att utföra kontroller och besikt­ningar av verksamheter som
            ligger otillgängligt. Mycket av det som händer är positivt och
            vi socialdemokrater bejakar självklart teknikutveckling som också
            bidrar till att ställa om till hållbarhet.
          </p>
          <p xml:id="i-PMHxyv425nMxCFA1w11cyj">
            Men det finns också faror som vi måste vara medvetna om och arbeta
            emot. I dessa tider som genererar oändligt mycket data är det
            viktigt att säkerställa ramar och regler som garanterar att bara
            behöriga personer har tillgång till data liksom att det tydliggörs
            vad de ska användas till. Att arbeta för en ökad säkerhet och
            emot intrång är fokus. Men den digitala revolutionen har också
            skapat nya risker för demokratin. Den ökade informa­tionsmängden
            kan leda till desinformation, falska nyheter, polarisering och
            manipulation. Den digitala revolutionen har också gjort det möjligt
            för auktoritära regimer att över­vaka, censurera och kontrollera
            sina medborgare. Den digitala revolutionen har alltså också potential
            att underminera demokratin och kränka mänskliga rättigheter.
          </p>
          <p xml:id="i-CUZScbvPWceLaN3n8Q9hdY">
            Vi behöver också säkerställa att infrastruktur som är viktig
            ur olika säkerhets­aspekter inte är möjlig att sälja ut; hit hör
            i allra högsta grad allt det som digitaliseringen möjlig­gör.
            Nationen måste ha kvar kontrollen.
          </p>
          <head xml:id="i-TdeHSsBMUc9PbEdMmfxH4Y" type="h2">
            Mål för digitaliseringspolitiken
          </head>
          <p xml:id="i-14EAfdEWMJo39D3CrZdLwm">
            Socialdemokraternas mål för digitaliseringspolitiken är att Sveriges
            ska vara bäst i världen på att använda digitaliseringens möjligheter
            med två delmål:
          </p>
          <list style="ol">
            <item xml:id="i-3wqX5GYytwUGDj4sMKstSa">
              Sverige ska ha bredband i världsklass.
            </item>
            <item xml:id="i-BuELYUfaZEUbmm5TEkcfbo">
              Alla hushåll och företag bör ha goda möjligheter att använda
              sig av elektroniska samhällstjänster och service via bredband.
            </item>
          </list>
          <p xml:id="i-XwhLvG3XDdiqbHqdsz68KF">
            Elektronisk kommunikation ska vara effektiv, säker och robust
            samt tillgodose användarnas behov. Staten ska ha ett ansvar på
            områden där allmänna intressen inte enbart kan tillgodoses av
            marknaden. Vi socialdemokrater menar att vi måste vässa målet
            till att också vilja vara bäst i världen på att utveckla digitaliseringens
            möjligheter.
          </p>
          <p xml:id="i-6YUJTrYx8Bnah4cFDAwSBr">
            Socialdemokraternas mål för digitaliseringen av den offentliga
            förvaltningen är en enklare vardag för medborgare, en öppnare
            förvaltning som stöder innovation och delaktighet samt högre kvalitet
            och effektivitet i verksamheten. Dessa mål förtydligar och preciserar
            delar av det förvaltningspolitiska målet om en innovativ och samverkande
            statsförvaltning som är rättssäker och effektiv, har väl utvecklad
            kvalitet, service och tillgänglighet och som därigenom bidrar
            till Sveriges utveckling och ett effektivt EU-arbete.
          </p>
          <head xml:id="i-AaqHEDhTGPDaWQLWijeFYv" type="h3">
            Bredband i världsklass
          </head>
          <p xml:id="i-9Fw9MVNZQd5VBsKqwF33E2">
            Sverige har i internationell jämförelse en mycket väl utbyggd
            bredbandsinfrastruktur. Under de socialdemokratiska regeringarna
            har uppkopplings- och bredbandsfrågan fått än mer fokus. Den socialdemokratiska
            regeringen tillförde ytterligare 3 miljarder kronor till stöd
            för Post- och telestyrelsens arbete med bredbandsutbyggnad från
            2023 med fokus på områden med särskilda utmaningar med låg utbyggnadsgrad
            av bredband. I detta sammanhang bör beslutet om ett undantag från
            lokaliseringsprincipen lyftas fram. Staten måste ta ett än större
            ansvar vad gäller bredbandsutbyggnaden. För att åstad­komma bredbandsutbyggnad
            i områden där marknadskrafterna inte räcker till, har regeringen
            möjliggjort stöd för bredbandsutbyggnad. Detta måste fortsatt
            beaktas. Den nationella bredbandsstrategin behöver uppdateras
            och anpassas till det förändrade säkerhetspolitiska läget. Robusthet,
            redundans, tillförlitlighet och tillgänglighet måste garanteras.
          </p>
          <head xml:id="i-PX8bm5wSwLHD1Az6QddWnN" type="h3">
            Digitalisering
          </head>
          <p xml:id="i-F6tJmgCDcnxbJzganTWEzp">
            Medel behöver tillföras för att utveckla välfärdens digitala
            infrastruktur – i enlighet med devisen att ”den mest tidsbesparande
            och miljövänliga resan är den som inte behöver göras alls”. Sverige
            placerar sig högt inom flera av digitaliseringens huvudområden.
            Sverige har i jämförelse med andra av Europeiska unionens medlemsstater
            en hög andel it-specialister i arbetskraften, men efterfrågan
            på kvalificerad arbetskraft är fortsatt större än tillgången och
            det är en skev fördelning mellan könen. Kompetensbristen inom
            bl.a. systemutveckling, artificiell intelligens (AI), it-säkerhet
            och användbarhetsdesign måste åtgärdas – för dessa områden är
            inte bara centrala för näringslivets utveckling utan även för
            den offentliga sektorns digitala omställning.
          </p>
          <p xml:id="i-3z69TsQJyiTqxLUA1SNEmm">
            Ett annat område Sverige behöver bli bättre på är när det handlar
            om digitaliseringen av den offentliga förvaltningen. Tillgängligheten
            till digital offentlig service behöver bli bättre. Vi behöver
            använda verktyget att hela tiden utgå från medborgarnas livsresor
            och behov i det som erbjuds.
          </p>
          <p xml:id="i-6SWCTVp6r6HJDYrF66SaYE">
            Personer med funktionsnedsättning ska ha tillgång till viktiga
            kommunikations­tjänster på likvärdiga villkor och i samma utsträckning
            som andra. PTS måste fortsätta sitt viktiga arbete med att stötta
            äldre och personal som stöttar äldre bland annat inom områdena
            videosamtal, fjärrstyrningstjänster samt e‑handel av mat och medicin.
            Alla former av digitalt utanförskap måste motverkas. Den digitala
            klyftan mellan generationer ska slutas.
          </p>
          <p xml:id="i-VHud3DDhxSe9bSQRM6YLsL">
            På industrisidan finns ett program som heter ”Avancerad och innovativ
            digitalisering”, ett program som finansieras av både företagen
            och staten. Programmet hålls ihop av Vinnova. Tyvärr väljer nu
            regeringen att kraftigt minska anslagen till Vinnova, något som
            kan medföra att viktiga satsningar som denna försvinner. Ett nästa
            steg hade annars varit att ta fram ett liknande program för offentlig
            sektor. Men regeringen väljer alltså att satsa på höginkomsttagare
            före att satsa på teknikutveckling.
          </p>
          <p xml:id="i-AoYHd8qic4GZhT5AifHtzF">
            Myndigheten Digg har konstaterat att det finns en besparingspotential
            på hela 140 miljarder kronor om den offentliga sektorn ökar andelen
            digitaliserad verksamhet. Men vi behöver ha ett mål om att de
            ska göra det. Det behövs mer nationell styrning och tydligare
            nationella mål om ökad nytta för medborgarna vid omvandling av
            olika samhällstjänster till digitala tjänster. Ett första steg
            kan vara att reformera den digitala infrastrukturen i vården och
            göra den enhetlig och gemensam istället för att 21 regioner ska
            utveckla och underhålla sina egna system. System som dessutom
            inte pratar med varandra.
          </p>
          <head xml:id="i-WW7cKnKMi7dVHc5x91AW4N" type="h3">
            Elektronisk kommunikation förutsätter en utbyggnad av nätet
          </head>
          <p xml:id="i-LkgogTnZXMphE5nvUGKJij">
            Utbyggnaden av 5G, utvecklingen av 6G och så småningom 7G, måste
            vara en mycket högt prioriterad fråga om Sverige ska behålla sin
            plats som en ledande nation inom it och digitalisering. En viktig
            fråga för statsmakten i detta sammanhang är att leda säker­hetsarbetet
            på området. Utan ett fungerande nät så stannar all annan digital
            utveckling av, så det är en förutsättning för AI, hälsotjänster
            och annat som krävs i ett modernt digitalt samhälle.
          </p>
          <head xml:id="i-L7RfEs2K1VNWGm56tAsPNu" type="h3">
            En uppdaterad AI-strategi som inte diskriminerar eller förstärker
            orättvisor
          </head>
          <p xml:id="i-81tz8szPWNqgh1XuLapGWp">
            Användningen av artificiell intelligens (AI) måste öka i Sverige.
            Möjligheterna med AI är flera. Den gör att stora mängder data
            kan behandlas och processas på mycket kort tid. Det finns således
            stora vinster med AI-användning inom verksamheter där det idag
            krävs mycket tid och kraft för att samla in och behandla data,
            särskilt komplicerade sådana. AI kan exempelvis bidra till att
            sätta sjukdomsdiagnoser tidigare och underlätta vid handläggning
            av förvaltningsbeslut. Ett tydligt exempel på hur AI används är
            Chat GPT. Stora mängder data samlas in för att besvara frågor
            och AI lär sig av sina misstag genom att rätta de svar som blir
            fel.
          </p>
          <p xml:id="i-WcR5Yy3W2JMBF333wT2ZFe">
            Men det finns också risker med AI. Till exempel finns risken
            att många arbeten i framtiden automatiseras bort genom AI vilket
            kan skapa utmaningar med arbetslöshet. Ojämlikhet och sociala
            spänningar kan tänkas öka i spåren av en sådan utveckling.
          </p>
          <p xml:id="i-SNGvXCP8s4Y1WQmUnnuUTx">
            Det finns vidare redan nu en utveckling där AI används i övervakningssyfte
            i auktoritära regimer, exempelvis i Kina och i Sydostasien. Vidare
            finns risken att AI blir intelligentare än människor. Det är därför
            av vikt att användningen av AI regleras och att området i sin
            helhet inte överlämnas till ingenjörer och forskare, även om frågan
            vid första anblick kan kännas som någon form av science fiction.
          </p>
          <p xml:id="i-2duVfYiRfWkbaaXn8mtBjp">
            Socialdemokratin har aldrig varit negativt inställd till teknikutveckling.
            Fler behöver få utbildning i AI och de som förlorar jobbet till
            följd av AI måste få stöd till omställning. Ingen får hamna utanför
            omställningen när AI får en allt större roll i samhället. Något
            som regelbundet lyfts upp av företrädare för offentlig sektor
            är att tillgången till data behöver underlättas för att landets
            kommuner och regioner ska kunna använda AI i större utsträckning.
            AI är beroende av data och nuvarande regelverk gör att det är
            svårt för det offentliga att få tillgång till data. Här finns
            ett arbete att göra som med all sannolikhet skulle tas emot väl
            av landets kommuner och regioner samt med all sannolikhet även
            av statsförvaltningen. Samtidigt kan flera av dessa verksamheter
            behöva stöd i användningen av AI. Avvägningen kring individens
            fri- och rättigheter, individens rätt till sina egna data samt
            risken för läckage av data måste dock också vägas in i denna diskussion.
          </p>
          <p xml:id="i-UziuJQfKUQmhAoTM1AU1x9">
            Det är vidare viktigt att vi även gällande AI har en säkerhetspolitisk
            aspekt med. Detta då alla partier i Försvarsberedningen påpekat
            att konsekvenserna av cyberangrepp kan bli lika stora för samhällsviktig
            verksamhet och kritisk infrastruktur som ett konventionellt militärt
            angrepp.
          </p>
          <p xml:id="i-S5J4xytBZZQRsMx8yYBd8V">
            Även inom EU pågår viktigt arbete inom detta område. Den rättsakt
            om artificiell intelligens som just nu är aktuell behöver behandlas
            snabbare. Under det svenska ordförandeskapet har inte tillräckligt
            mycket hänt med förslaget.
          </p>
          <p xml:id="i-91Vpb3kEWYEtuFT58vWqRK">
            Mot bakgrund av den snabba utvecklingen bör regeringen snarast
            ta initiativ till en kommitté där riksdagens partier finns representerade
            och som snarast börjar diskutera vad som kan göras politiskt kring
            AI. Statsministern aviserade i regeringsförklaringen att en AI-kommission
            ska tillsättas men det är viktigt att strategin beslutas politiskt
            med hänsyn till alla de perspektiv som behöver finnas med, inte
            minst ur klass- och rättvise­perspektiv.
          </p>
          <p xml:id="i-CgLViZhH622s6Jf33E1gAB">
            Sverige får regelbundet kritik av teknikbranschen för att inte
            ta på sig en ledande roll i EU vad gäller digitaliseringen. Kritiken
            innefattar också att Sverige engagerar sig för sent i frågorna.
            Kritiken kommer från stora företag men också från annat håll.
            Det är viktigt att regeringen engagerar sig i frågor som rör digitalisering
            och AI på ett tidigt stadium. Det är för sent att bry sig om frågorna
            när slutförhandling sker i ministerrådet eller liknande.
          </p>
          <p xml:id="i-Xq625TbeoHC64fUkZKr5T5">
            Regeringen bör även se över om det statliga stödet till landets
            kommuner och regioner för att använda AI kan öka. Detta innefattar
            möjligheterna för kommuner och regioner att använda data men även
            att använda AI överhuvudtaget.
          </p>
          <p xml:id="i-Jy6o4t1sj5nYBgC6BxE7aY">
            AI Sweden har framfört att den svenska AI-strategin från 2018
            är otillräcklig i förhållande till vad som nu krävs. Som jämförelse
            har AI Sweden använt Frankrike som har en betydligt mer omfattande
            AI-strategi. Den svenska AI-strategin behöver därför uppdateras.
          </p>
          <head xml:id="i-HvWWx19jnvJvvgahUqC3ua" type="h3">
            Alla ska ha tillgång till grundläggande betaltjänster till rimliga
            priser
          </head>
          <p xml:id="i-YYBdMFyYeUh7mPAxKbt7VP">
            Alla i samhället ska ha tillgång till grundläggande betaltjänster
            till rimliga priser. På de orter och den landsbygd där marknaden
            inte tillgodoser behovet av grundläggande betaltjänster måste
            staten vara beredd att gå in med stödjande insatser eller ekonomiska
            bidrag.
          </p>
          <p xml:id="i-WQivZ3oMdvnAkZMNeYgWH3">
            Samtidigt är det också viktigt att digitala tjänster utformas
            så att de är tillgängliga för alla; det behöver säkerställas att
            också människor med funktionsvariationer kan utnyttja digitala
            betalmedel. Idag utfärdar banker inte bank-id till personer som
            inte kan underteckna själva, och inte heller får god man, anhörig
            eller stödperson använda sin huvudmans e‑legitimation. Kontokort
            kan heller inte användas om personen inte kan slå sin kod. Detta
            behöver ses över för att inte exkludera den grupp av människor
            som har svårt att använda teknologi eller som har speciella behov.
          </p>
          <head xml:id="i-JRuwUpHnC1Po43KXDzVNZ4" type="h3">
            Vi behöver ett nationellt id-system som är transparent
          </head>
          <p xml:id="i-GYjogmPWSmuxfYJpXmAWVN">
            Den vanligast förekommande e‑legitimationen Bank-id utfärdas
            av Finansiell ID-Teknik BID AB och kan erhållas av personer som
            är kunder hos en bank och har ett svenskt personnummer. Enligt
            statistik från Finansiell ID-Teknik BID AB från mars 2021 har
            ca 8 miljoner bankkunder Bank-id, varav ca 7,8 miljoner har mobilt
            Bank-id.
          </p>
          <p xml:id="i-NhyEmwEmzhcpjpCHRRBMGe">
            Det är mycket bra att detta system initierat och ägt av de fyra
            storbankerna har etablerats. Samtidigt måste vi se den möjliga
            sårbarheten i ett system som stora delar av samhällsfunktionerna
            vilar på. Som komplettering och skyddsnät bör staten ta nästa
            steg för att införa ett statligt nationellt övergripande elektroniskt
            identifieringssystem – för åtkomst och användning av olika former
            av digitala samhällsbärande funktioner. En viktig aspekt på tillit
            till digitala tjänster är individens möjlighet till insyn och
            kontroll av data som finns om individen. Detta måste ständigt
            beaktas och värnas och kan aldrig nekas på grund av affärssekretess.
          </p>
          <head xml:id="i-UNCnUsz6Z49jAUMysxWPSd" type="h3">
            Vi måste bejaka alla goda krafter som kämpar mot otrygghet
          </head>
          <p xml:id="i-TPL2mfV924znpXFd2pSZs7">
            Svenska forskare har tagit fram ett AI-verktyg som kan användas
            i kampen mot terrorism. ”Dechefr” är ett verktyg för hotbedömning
            av digital kommunikation och letar efter spår i skriftlig kommunikation
            som kan avslöja ensamagerande våldsmän. Det största terror­hotet
            mot Sverige bedöms vara personer som agerar på egen hand och är
            svåra att hitta. Människor har inte möjlighet att läsa igenom
            all form av kommunikation som skulle kunna vara problematisk.
          </p>
          <p xml:id="i-LXbpqzUgShxUFqVb95qVbs">
            Politiska krafter i Sverige – inte minst trollfabriker och propagandacentraler
            på den extrema högerkanten – underblåser krafter som vill försvaga
            vår demokrati. Det är oacceptabelt. De stora digitala plattformarna
            med användargenererat innehåll har blivit viktiga förmedlare av
            det fria ordet och en del av det demokratiska samtalet, samtidigt
            som de tjänar stora pengar på polariserande innehåll. Vi måste
            ställa krav på företagen att deras plattformar inte blir frizoner
            för hat, hot eller påverkansoperationer. Frågorna måste tas på
            allvar om vi ska värna vår demokrati, och Socialdemokraterna anser
            att en ny strategi mot hot och hat behöver tas fram.
          </p>
          <p xml:id="i-X1bqGT2jZZcEDAekfqoxLR">
            Här behövs också ett bättre regelverk och tydligare ansvar för
            ägare av olika digitala plattformar för att den digitala världen
            är schyst och säker och bidrar till den tekniska och demokratiska
            utvecklingen. Cybersäkerhet måste vara i fokus. Likaså måste arbetet
            med civilt försvar och krisberedskap fortsätta där den digitala
            infrastrukturens robusthet kan vara avgörande.
          </p>
        </div>
        <div type="motSignatures">
          <list>
            <item xml:id="i-2Jhd7pTFpd8jw4at7B3iWz" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-PX7BUGqvRfbBHZt1ByXPmK" who="i-L9CZiXn8bTbPsWkiSbzSLm">
              Mattias Ottosson (S)
            </item>
            <item xml:id="i-PQZe5VuUGfhzGsXgtADrwF" who="i-6UNFa2V25wnCzLT178t6sh">
              Carina Ödebrink (S)
            </item>
            <item xml:id="i-EypEAaK7J9PnKroQuVzf23" who="i-JGSgrRM98pxtJjMzUEkHuS">
              Kadir Kasirga (S)
            </item>
            <item xml:id="i-JRx1kRQzo1RGF8fFaDdwja" who="i-Ca4vSGXLUHJmoroaLz9BvD">
              Åsa Karlsson (S)
            </item>
            <item xml:id="i-7nezmtgw9YQMAwv5N3sU1H" who="i-JohWyHK5wjKsQnLvxsZ3Ln">
              Inga-Lill Sjöblom (S)
            </item>
            <item xml:id="i-UWRr4yBeBifpCwZuYjw9d3" who="i-Swns2VJiq8mNPgw8cBRfJ9">
              Jamal El-Haj (S)
            </item>
          </list>
        </div>
      </div>
    </body>
  </text>
</TEI>
