<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-00976">
  <teiHeader>
    <fileDesc>
      <titleStmt>
        <title>En handlingsplan för övergång till djurfri forskning</title>
        <author corresp="i-MRoARQLVygJYbBWvcAjNcB">av Elin Lundgren (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:976 av Elin Lundgren (S)</title>
          <idno type="rdwebb">H702976</idno>
          <rs type="number">976</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H702976/text</ref>
          <ref type="dokument_url_html">http://data.riksdagen.se/dokument/H702976</ref>
          <ref type="dokumentstatus_url_xml">http://data.riksdagen.se/dokumentstatus/H702976</ref>
          <ref type="docx">http://data.riksdagen.se/fil/780A911A-1D67-4CDD-9795-025B3A09D3D8</ref>
          <ref type="pdf">http://data.riksdagen.se/fil/3EF5F619-5F5A-4A5C-A1A5-9F212A7AF9AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MRoARQLVygJYbBWvcAjNcB</idno>
            <name>Elin Lundgren</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6j72PKnguSBT2rY9k4q1MD" type="signed"/>
        <correspContext corresp="i-6j72PKnguSBT2rY9k4q1MD">
          <note type="signatory" corresp="i-MRoARQLVygJYbBWvcAjNcB"/>
        </correspContext>
        <correspAction type="submitted" xml:id="i-J1X5cudCy8aFqvm2m1gpVf">
          <date when="2019-10-01"/>
          <time when="13:44:04"/>
        </correspAction>
        <correspAction type="reviewed" xml:id="i-M4PNPT7cSYuKyrxpe5PLwU">
          <date when="2019-10-01"/>
          <time when="14:28:19"/>
        </correspAction>
        <correspAction type="referred" xml:id="i-KWJ3FXNeTEHFQxcLNPU1EZ">
          <date when="2019-10-11"/>
        </correspAction>
        <correspAction type="assigned" xml:id="i-B4U51gamJrPRzEFdk1iLXs">
          <date when="2020-05-07"/>
          <time when="16:32:31"/>
        </correspAction>
        <correspContext corresp="i-B4U51gamJrPRzEFdk1iLXs">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-3hRn87ujQ2HRpBXmUr6dxK"/>
        <correspContext corresp="i-3hRn87ujQ2HRpBXmUr6dxK">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:976 av Elin Lundgren (S) En handlingsplan för övergång till djurfri forskning</div>
      </div>
      <div type="motBody">
        <div type="motProposal" subtype="förslag">
          <head xml:id="i-qwrEPQwbVTBpDrGNS8UJU">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-3pbPZk43vFoQ8dktUnXhQc">
              Riksdagen ställer sig bakom det som anförs i motionen om att
              se över behovet av att ta fram en handlingsplan för övergång till
              djurfri forskning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-C11KiVsu2KRvv58eQMFXJN">
            Motivering
          </head>
          <p xml:id="i-9sVmxXJZd4Wfhu7ZfPfzvb">
            EU har slagit fast att så snart det är vetenskapligt möjligt
            ska samtliga djurförsök på levande djur i vetenskapliga syften
            och i undervisningssyfte ersättas med andra forskningsmetoder
            (2010/63/EU). Att så också sker snarast möjligt är av avgörande
            betydelse för att vi i Sverige ska gå mot en mer effektiv, etisk
            och modern forskning och därigenom öka våra konkurrensförutsättningar
            gentemot andra länder. Genom att ta fram en nationell handlingsplan
            för övergång till djurfri forskning och handlingsplaner för minskning
            av djurförsök inom olika forskningsområden kan vi ta ett viktigt
            steg i denna riktning.
          </p>
          <p xml:id="i-W1JdTUj2JN3RMn7HcrA2WF">
            I Sverige avslutades år 2016 försök på 612 311 djur och provfiske
            omfattade 6 416 730 fiskar och bläckfiskar. Djurförsök innebär
            att djur utsätts för smärta, ångest och annat lidande. Inte sällan
            är det svårt att direkt överföra resultaten från djur till människa
            och ofta upptäcks nya biverkningar och bristande effekt först
            vid kliniska studier på människor. Administrationen och genomförandet
            av djurförsök är också både tidskrävande och kostsamma. Av de
            djurfria metoder som har tagits fram hittills har flera visat
            sig vara mer effektiva och bedöms kunna ge tydligare och bättre
            forsknings­resultat. En övergång till djurfri forskning skulle
            därför innebära många fördelar i form av minskat lidande, ökad
            träffsäkerhet och högre effektivitet inom den medicinska forskningen.
          </p>
          <p xml:id="i-9vtaxu46SzHKTzC5nERdnQ">
            Satsningar som det relativt nyinrättade 3R-centret, som samordnar
            och främjar arbetet med alternativa metoder, de 13 miljoner kronor
            som varje år tilldelas forskning för att utveckla alternativa
            metoder och 2 miljoner kronor för valideringsstudier är viktiga
            för att föra arbetet framåt, men mer behövs för att kunna göra
            verklig skillnad.
          </p>
          <p xml:id="i-MN2bA3YRHnKia6yqbbifP5">
            En tydlig handlingsplan på nationell nivå och handlingsplaner
            inom olika forsk­ningsområden behövs därför för att staka ut en
            väg framåt. Det finns redan idag alterna­tiva etiska forskningsmetoder,
            såsom cellmodeller i provrör (in vitro), datormodeller (in silico)
            och kemiska metoder (in chemico). Det behövs mycket mer forskning
            för att utveckla sådana metoder. Metodutvecklingen är en investering
            både i framtida forsk­ning och i bilden av Sverige som en ledande
            forskningsnation.
          </p>
          <p xml:id="i-TXZP9Z9FtqiBXQyuXhHx8f">
            Ett av de länder som valt att gå före är Nederländerna som har
            tagit ett viktigt steg i riktning mot utfasningen av djurförsök.
            De har utarbetat en plan för övergång till djurfri forskning och
            ett av målen är att till djurförsök för att testa kemiska produkter
            år 2025 ska ha ersatts med alternativa testmetoder. De efterlyser
            nu samarbete med fler länder i arbetet med utveckling av alternativa
            forskningsmetoder. Låt Sverige bli ett av dessa länder.
          </p>
        </div>
        <div type="motSignatures">
          <list>
            <item xml:id="i-896QbnALvsZPmPSfLL1DZp" who="i-MRoARQLVygJYbBWvcAjNcB">
              Elin Lundgren (S)
            </item>
          </list>
        </div>
      </div>
    </body>
  </text>
</TEI>
