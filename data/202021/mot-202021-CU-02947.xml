<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-02947">
  <teiHeader>
    <fileDesc>
      <titleStmt>
        <title>Hållbar konsumentpolitik</title>
        <author corresp="i-TqkCALix3mzcE3yNqV7Nee">av Martina Johansson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2947 av Martina Johansson m.fl. (C)</title>
          <idno type="rdwebb">H8022947</idno>
          <rs type="number">2947</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8022947/text</ref>
          <ref type="dokument_url_html">http://data.riksdagen.se/dokument/H8022947</ref>
          <ref type="dokumentstatus_url_xml">http://data.riksdagen.se/dokumentstatus/H8022947</ref>
          <ref type="docx">http://data.riksdagen.se/fil/8CD8CDCA-F73B-4E1C-8B23-81A957599F2B</ref>
          <ref type="pdf">http://data.riksdagen.se/fil/3D5A7C21-73B4-40A3-B6DE-41DA03CDC896</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7B2HhnfgeB22ydcnA7zbz7" type="signed"/>
        <correspContext corresp="i-7B2HhnfgeB22ydcnA7zbz7">
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-SE8ApXFZ7ex7Favbm7aCMu"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-Uwm3eggnWKqmERZ766iV6a"/>
        </correspContext>
        <correspAction xml:id="i-77yTAAjVYUR7UxhEqbSkCF" type="submitted">
          <date when="2020-10-06"/>
          <time when="10:49:30"/>
        </correspAction>
        <correspAction xml:id="i-8qLvJgXj5qQPsFHR1j4ErR" type="reviewed">
          <date when="2020-10-06"/>
          <time when="11:44:14"/>
        </correspAction>
        <correspAction xml:id="i-ApVfX5SjagnQ7Pcz9oaAFa" type="referred">
          <date when="2020-10-14"/>
        </correspAction>
        <correspAction xml:id="i-KJZPTmNMvFHWFyBKuLq87o" type="assigned">
          <date when="2021-09-03"/>
          <time when="15:54:58"/>
        </correspAction>
        <correspContext corresp="i-KJZPTmNMvFHWFyBKuLq87o">
          <ref type="assignedTo">Civilutskottet</ref>
        </correspContext>
        <correspAction xml:id="i-8rjfeguphq9LBSi9LqUgqj" type="behandlas_i"/>
        <correspContext corresp="i-8rjfeguphq9LBSi9LqUgqj">
          <ref type="uppgift">2020/21:FiU22</ref>
          <ref type="ref_dok_id">H801FiU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Vw6dk15xKiu8vV9u443qvU" type="behandlas_i"/>
        <correspContext corresp="i-Vw6dk15xKiu8vV9u443qvU">
          <ref type="uppgift">2020/21:CU10</ref>
          <ref type="ref_dok_id">H801CU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU10</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EFxWLzwpzpBFvsZBGfZGgb" type="behandlas_i"/>
        <correspContext corresp="i-EFxWLzwpzpBFvsZBGfZGgb">
          <ref type="uppgift">2020/21:CU12</ref>
          <ref type="ref_dok_id">H801CU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BDRQNSLKbFw7JzHZ4dK9v" type="motHeader">
        <div xml:id="i-WwxuJuQgG2LtFPHj2mP95k" type="motTitle">
          Motion till riksdagen 2020/21:2947 av Martina Johansson m.fl.
          (C) Hållbar konsumentpolitik
        </div>
      </div>
      <div xml:id="i-5k9PjL46gpkbFtRsP5qjed" type="motBody">
        <div xml:id="i-9RhveJ1JHfHtxjZ48TtqFV" type="motProposal" subtype="förslag">
          <head xml:id="i-LQXVXn3m6rC1V7XC65LKDS">
            Förslag till riksdagsbeslut
          </head>
          <list xml:id="i-CP5iM6kZLhEWX2DpJ1ePip" style="ol">
            <item xml:id="i-EPfxeRZiAwH4m2kYRofSd6">
              Riksdagen ställer sig bakom det som anförs i motionen om kommunernas
              konsumentvägledning och tillkännager detta för regeringen.
            </item>
            <item xml:id="i-Uv1HeSVgs2MrxvrcWKYjGH">
              Riksdagen ställer sig bakom det som anförs i motionen om en bredare
              översyn av de konsumenträttsliga regelverken och tillkännager
              detta för regeringen.
            </item>
            <item xml:id="i-2uBQNXZiVnn6W1yc16NbPY">
              Riksdagen ställer sig bakom det som anförs i motionen om att
              löpande följa upp lagstiftningen kring snabblån och tillkännager
              detta för regeringen.
            </item>
            <item xml:id="i-8c11yh5NGzt6rcxDEtMnjr">
              Riksdagen ställer sig bakom det som anförs i motionen om att
              lotterier och speltjänster ska omfattas av distansavtalslagen
              och tillkännager detta för regeringen.
            </item>
            <item xml:id="i-YMmT8mFpKv7Dx4YHgXAhqu">
              Riksdagen ställer sig bakom det som anförs i motionen om att
              se över det konsumenträttsliga skyddet för framför allt barn och
              unga i digitala miljöer och tillkännager detta för regeringen.
            </item>
            <item xml:id="i-LgLagEvZxgDGFpymiGTTmA">
              Riksdagen ställer sig bakom det som anförs i motionen om Sveriges
              hållning avseende internationella regler i fråga om marknadsföring
              riktad mot barn och tillkännager detta för regeringen.
            </item>
            <item xml:id="i-LLzgbdAwxwki2eFxf3uCzM">
              Riksdagen ställer sig bakom det som anförs i motionen om en översyn
              av befintlig lagstiftning i syfte att öka tryggheten vid köp av
              begagnade bilar och tillkännager detta för regeringen.
            </item>
            <item xml:id="i-KmL4QTEk6qcdT87QDuCZCx">
              Riksdagen ställer sig bakom det som anförs i motionen om att
              utreda hur djursjukvården skulle kunna omfattas av konsumenttjänstlagen
              och tillkännager detta för regeringen.
            </item>
            <item xml:id="i-DznvxsKef5BUqkmEVtAiTu">
              Riksdagen ställer sig bakom det som anförs i motionen om rätten
              till nummerportabilitet avseende bankkontonummer och tillkännager
              detta för regeringen.
            </item>
            <item xml:id="i-7uB5A61u6vJCxSzJBq3YPh">
              Riksdagen ställer sig bakom det som anförs i motionen om stärkt
              kontroll av att varor och tjänster uppfyller lagstadgade krav
              och säkerhetsföreskrifter samt information till konsumentkollektivet
              om risker när produkter inte uppfyller sådana krav, och detta
              tillkännager riksdagen för regeringen.
            </item>
            <item xml:id="i-ArQqiP45hSKBaWk9gAuwC3">
              Riksdagen ställer sig bakom det som anförs i motionen om en förlängning
              av företags konsumenträttsliga bevisbörda för ursprungliga fel
              och tillkännager detta för regeringen.
            </item>
            <item xml:id="i-VxNEhY31YvbFmkJizZDXi3">
              Riksdagen ställer sig bakom det som anförs i motionen om att
              reklamationsrätten ska följa varan i stället för att stanna vid
              den ursprungliga köparen eller ägaren och tillkännager detta för
              regeringen.
            </item>
            <item xml:id="i-DM4JiCdeHFd34f51WBEZiw">
              Riksdagen ställer sig bakom det som anförs i motionen om en betalningsplan
              på tre år vid skuldsanering och tillkännager detta för regeringen.
            </item>
            <item xml:id="i-YGUrzWocXTfnSBzCimR2TY">
              Riksdagen ställer sig bakom det som anförs i motionen om en utredning
              med uppdraget att ta fram förslag på stödåtgärder för barn till
              överskuldsatta föräldrar och tillkännager detta för regeringen.
            </item>
          </list>
        </div>
        <div xml:id="i-HYrPA815wBs3X8Dvf9Nuqv" type="motContent">
          <head xml:id="i-Lwp4je1xSG1ia3s2ZxoL9Y" type="h1">
            Motivering
          </head>
          <p xml:id="i-LjjMHhDqSiBu6nouVPpRV1">
            Utvecklingen av handeln har på många sätt gynnat konsumenterna.
            Utbudet av varor och tjänster är idag mycket stort och det finns
            gott om olika alternativ att välja mellan. Den enskilde konsumenten
            har stor valfrihet, tillgång till fler försäljningskanaler och
            större makt och möjligheter att göra aktiva val. Konkurrensen
            har också lett till sänkta priser. Utvecklingen har dock haft
            en mycket allvarlig baksida, framför allt i form av en ohållbar
            miljöbelastning. I förlängningen kommer detta att påverka oss
            alla, konsumenter inräknade, på ett mycket negativt sätt. Därför
            är det helt avgörande att beslutsfattare på alla nivåer ser till
            att lagar och regler värnar en långsiktig hållbarhet (socialt,
            ekonomiskt och ekologiskt), säkerställer regelefterlevnad och
            att miljövärden, ändliga resurser och gemensamma tillgångar tillmäts
            sitt rätta värde, och att långsiktiga kostnader beaktas.
          </p>
          <p xml:id="i-Axhw8Zdv23PuKv7hQgRHyk">
            Utvecklingen har även inneburit att det har blivit allt svårare
            för konsumenter att göra välgrundade val. Komplexiteten hos varor
            och tjänster har ökat. E-handeln och den digitala utvecklingen
            har också medfört att även konsumenter handlar på en internationell
            marknad. Konsumentens möjlighet att överblicka sådant som exempelvis
            tillverkningsförhållanden, en produkts totala miljöpåverkan, eller
            innehåll av skadliga kemikalier, är ofta försumbar. Även förutsättningen
            att som konsument kommunicera med tillverkaren kan vara begränsad.
            Samtidigt uttrycker många konsumenter ett starkt engagemang och
            vill göra medvetna val. Anmälningarna till Allmänna reklamations­nämnden
            (ARN) har ökat och medvetenheten om konsumtionens miljöavtryck
            uppmärksammas allt mer. Behovet av konsumentvägledning är alltså
            stort. En del av konsumentvägledningen ligger idag på kommunal
            nivå. Tanken är att på så sätt erbjuda ett mer direkt och personligt
            stöd, inte minst till konsumenter med särskilda behov, men också
            att kunna erbjuda fysiska möten. Antalet kommuner som erbjuder
            konsumentväg­ledning har dock minskat drastiskt. Ofta är det personer
            som har stort behov av hjälp med vägledning i konsumentfrågor
            som råkar illa ut av detta. En konsumentvägledning som bidrar
            till att konsumenterna gör färre misstag och därmed får färre
            problem skulle bidra till att reducera samhällets kostnader för
            konsumentproblem, men även till att reducera handelns kostnader
            för klagomål. Bristen på konsumentvägledning torde vara av intresse
            för såväl kommuner som företag varför en lösning skulle kunna
            vara att kommunerna i högre grad samverkar med företag kring detta.
            Regeringen bör också se över hur Konsumentverket och Allmänna
            reklamationsnämnden kan bidra till kommunal konsumentvägledning
            för att skydda den svaga konsumenten.
          </p>
          <p xml:id="i-GNPkdTqpLWU5CYaH8yTZvn">
            Enligt Centerpartiets mening finns det också behov av att göra
            en bredare översyn av de konsumenträttsliga regelverken i syfte
            att åstadkomma en mer sammanhållen konsumentlagstiftning. Det
            finns mycket att vinna i fråga om tydlighet och över­skådlighet
            på en bättre sammanhållen konsumentlagstiftning. Vid en sådan
            översyn skulle det också vara möjligt att ta ett helhetsgrepp
            i frågan om företagens information till konsumenten. Det är angeläget
            att se till att informationen till konsumenten fyller sitt syfte.
            En större mängd information kan uppfattas som svårtillgänglig.
            En stor mängd information riskerar också att medföra att konsumenten
            mer slentrianmässigt trycker på godkänt vid exempelvis konsumentavtal
            på internet.
          </p>
          <p xml:id="i-7Jsp7AFxCaEJE7tLCjxaic">
            År 2018 ändrades lagstiftningen för att säkerställa en mer ansvarsfull
            marknad för snabblån och högkostnadskrediter. Genom att införa
            ett ränte- och kostnadstak för den här typ av krediter ville man
            skydda låntagarna. Snabblån inbjuder till impulsiva ekonomiska
            beslut och leder lätt till en destruktiv cirkel. Konsumenter som
            ofta använder sig av snabblån är också en grupp som löper högre
            risk att stöta på svårigheter med återbetalning. Centerpartiet
            värnar denna grupp och vill att regeringen ska följa upp och säkerställa
            att den befintliga lagstiftningen fyller sitt syfte.
          </p>
          <p xml:id="i-DnKNCFPtaGe7Xq6mLGmgHy">
            Från 1 september 2018 gäller skriftlighetskrav vid telefonförsäljning
            för närings­idkare som på eget initiativ kontaktar en konsument
            per telefon i syfte att ingå ett avtal enligt distansavtalslagen.
            Skriftlighetskravet omfattar alla varor och tjänster förutom lotterier/spel
            och paketresor. Argumenten för varför lotteritjänster inte ska
            omfattas av distansavtalslagen är svaga. Undantaget innebär ökad
            utsatthet för konsumenter som exempelvis inte ges laglig möjlighet
            att ångra ett abonnemangsköp av lotter. Center­partiet vill därför
            att lotterier och speltjänster omfattas av distansavtalslagen
            och därmed även av skriftlighetskravet vid telefonförsäljning.
          </p>
          <p xml:id="i-4WEdD9PnB24aWBLEDCQVCM">
            Barn spenderar allt mer av sin tid i digitala forum. I dagsläget
            saknas det förbud mot riktad barnreklam på internet och i appar.
            Inte sällan erbjuds möjligheten, även i sådana digitala miljöer
            som främst riktar sig till barn, att göra olika former av köp
            inuti exempelvis en app eller ett onlinespel. Detta kan leda till
            ett starkt köptryck hos den unge. Centerpartiet anser därför att
            det finns ett behov av att se över det konsument­rättsliga skyddet
            för framför allt barn och unga i digitala miljöer. Centerpartiet
            anser också att det är angeläget att i EU-sammanhang fortsätta
            att värna den hårdare svenska lagstiftningen i fråga om marknadsföring
            riktad mot barn och att verka för att internationella regler utvecklas
            i denna riktning.
          </p>
          <p xml:id="i-VbiBNSjXRmeSEDKPmu8KLY">
            Försäljning av begagnade bilar är tyvärr ett område som utnyttjas
            för bedrägerier av olika slag. Även om det är möjligt att kontrollera
            fordonets skulder via Transport­styrelsens hemsida eller myndighetens
            röststyrda kundtjänst, kan varken Transport­styrelsen eller kronofogden
            lämna en fullständigt uppdaterad bild över alla utfärdade fordonsrelaterade
            skulder som finns för ett visst fordon. Det beror på att det tar
            tid innan vissa skulder uppdateras eller registreras i vägtrafikregistret.
            Köparen riskerar därmed att få överta skulder eller att få fordonet
            beslagtaget av kronofogden. Centerpartiet anser därför att det
            behövs en översyn av det regelverk som reglerar dessa affärer.
          </p>
          <p xml:id="i-KC6iEuTP56ELpmeK5rFPx5">
            De senaste åren har kostnaderna för djursjukvård ökat. Djursjukvård
            och veterinärtjänster, liksom förvaring av levande djur, omfattas
            inte av konsument­tjänstlagen. För att motverka orimligt höga
            veterinärkostnader och skydda djurägande konsumenter vill Centerpartiet
            se en utredning som undersöker hur djursjukvården skulle kunna
            omfattas av konsumenttjänstlagen. Utredningen ska också kartlägga
            hur regleringen av kostnader inom djursjukvården har förändrats
            över tid och hur försäkringarna har påverkats.
          </p>
          <p xml:id="i-9XPtyZFLYmADbhui75iEP1">
            Att byta mobilabonnemang är idag lätt då kunden har rätt att
            ta med sig sitt gamla telefonnummer. Det är praktiskt då många
            tjänster är knutna till det specifika numret och tanken med telefonen
            är att den som behöver kontakta dig vet numret i fråga. Samma
            sak gäller i viss mån kontonumret i din bank. Autogiron och e-fakturor
            är många gånger knutna inte bara till din person utan till ditt
            kontonummer. Ett av de krångligare och tidsödande momenten för
            den som byter bank är därmed att registrera om sig på olika autogiron
            m.m. Rätten till nummerportabilitet – det vill säga möjlig­heten
            att behålla sina kontonummer för den som byter bank – skulle ge
            en flexiblare marknad för banker. Det skulle även gynna konsumenterna
            som, genom att det blir enklare att byta bank, kan ställa högre
            krav och få bättre villkor.
          </p>
          <p xml:id="i-NcSkAeXembMuEYe9vpLDtx">
            Ökad prispress leder i vissa fall till varor av sämre kvalitet
            som i värsta fall kan få konsekvenser för säkerhet, liv och hälsa.
            Konsumenten har svårt att veta om en vara uppfyller de säkerhetsföreskrifter
            och standarder som vanligen gäller för varor av samma slag. Centerpartiet
            är av uppfattningen att det därför behövs tydligare och mer välspridd
            information till konsumentkollektivet om risker som kan följa
            vid köp utomlands eller via e-handel. Det är också angeläget att
            ytterligare stärka myndig­heternas kontroll av att varor och tjänster
            uppfyller lagstadgade krav och säkerhets­föreskrifter. Detta är
            både en viktig del i att stärka konsumenternas trygghet, men också
            avgörande för att säkerställa konkurrens på lika villkor mellan
            producenter.
          </p>
          <p xml:id="i-9ZvMJVAstGzaSBVYzwFeR1">
            Ju längre en vara håller, desto bättre för miljön. Ett starkt
            konsumentskydd skapar incitament för tillverkare att producera
            varor som håller längre. Centerpartiet vill därför utöka den lagstadgade
            konsumenträtten för produkter så att företag har bevisbördan i
            ett år, istället för dagens sex månader, för att ett fel inte
            är ett ursprungligt fel. För att stödja återanvändning och vidareförsäljning
            av produkter som den enskilde inte längre behöver, samt för att
            förenkla för den som köper en begagnad sak, vill vi också att
            reklamationsrätten följer varan istället för att stanna vid den
            ursprungliga köparen. På samma sätt bör även den som köper en
            begagnad vara kunna reklamera tjänster, exempelvis reparations-
            eller renoveringstjänster, som utförts på varan.
          </p>
          <head xml:id="i-8JXVEqz3YqXXNf32YRt9wL" type="h2">
            Skuldsanering och överskuldsatta
          </head>
          <p xml:id="i-CKhektGz6N7wwuMEbZTgbF">
            Lagändringen 2016 gjorde det enklare att ansöka om skuldsanering.
            Efter lagändringen har antalet personer som ansöker om skuldsanering
            ökat kraftigt. Detta är positivt eftersom det är angeläget att
            överskuldsatta har möjlighet att få bukt med sin situation. En
            skuldsanering är ofta en livsavgörande vändning; en chans att
            återvända till ett liv där ekonomin inte alltid spelar huvudrollen.
            Det är också angeläget för samhället att den överskuldsatte inte
            hamnar i ett livslångt utanförskap. I utredningsbetänkandet Vägen
            tillbaka för överskuldsatta SOU 2008:82, som föregick lagändringen,
            förslog utredaren, uppbackade av bl.a. Konsumentverket och Kronofogdemyndigheten,
            att en betalnings­plan skulle sträcka sig över tre år. Lagändringen
            kom dock att resultera i en betalnings­plan på fem år, men med
            ett antal betalningsfria månader. Centerpartiet är av upp­fattningen
            att det är bättre att snabbt komma ur sin skuld än att få ett
            antal betalningsfria månader och menar därför att en treårig betalningsplan
            skulle underlätta och snabba på möjligheten att komma tillbaka
            till en normal levnadsstandard.
          </p>
          <p xml:id="i-FLdXUFYouqghJ4NZZWSCJr">
            Enligt den statliga utredningen Ut ur skuldfällan SOU 2013:72
            har närmre 40 procent av alla skuldsaneringsgäldenärer hemmavarande
            barn. Socialstyrelsen har beskrivit det som att dessa familjers
            livsvillkor sannolikt hör till de sämre i samhället. De barn som
            växer upp i familjer där föräldrarna är överskuldsatta präglas
            starkt, både på kort och lång sikt, av familjens ekonomiska svårigheter.
            Centerpartiet vill därför att det tillsätts en utredning med uppdraget
            att ta fram förslag på stödåtgärder för barn till överskuldsatta
            föräldrar.
          </p>
        </div>
        <div xml:id="i-AtdrTBKtTLNZy2BsNY2TnF" type="signatureBlock">
          <list xml:id="i-2DZ6wZscPGVZ7rFJM9sXMm">
            <item xml:id="i-2UxUpPZavg2siHhHRbAndK" who="i-TqkCALix3mzcE3yNqV7Nee" type="signature">
              Martina Johansson (C)
            </item>
            <item xml:id="i-N6bc6CgdKDP5WBcuvFWif1" who="i-RSqbTnBBX6dtdvF5RUM8Lr" type="signature">
              Ola Johansson (C)
            </item>
            <item xml:id="i-UZpSVdmGduyPsi9obscQS2" who="i-5FLxNWhtPm9nrMhcBeFsUk" type="signature">
              Johan Hedin (C)
            </item>
            <item xml:id="i-55PC12iPaySpQfk4fyAA6S" who="i-SE8ApXFZ7ex7Favbm7aCMu" type="signature">
              Per Schöldberg (C)
            </item>
            <item xml:id="i-8yqovWMSZEiFTXwoCvAwgM" who="i-A1NGMRYUqzQ6yvBRZ8XqFg" type="signature">
              Linda Modig (C)
            </item>
            <item xml:id="i-CZwweEh7crJVKeQmAxDAdf" who="i-LHNecLttGkFNptLa6AG81p" type="signature">
              Helena Vilhelmsson (C)
            </item>
            <item xml:id="i-V6Xyi6zgBcvfLHbDXhwqxQ" who="i-A4xHkoj5hLnWEChHnCCjS5" type="signature">
              Jonny Cato (C)
            </item>
            <item xml:id="i-6vCj7ByciX2Z7tSha8BTi9" who="i-Uwm3eggnWKqmERZ766iV6a" type="signature">
              Anne-Li Sjölund (C)
            </item>
          </list>
        </div>
      </div>
    </body>
  </text>
</TEI>
