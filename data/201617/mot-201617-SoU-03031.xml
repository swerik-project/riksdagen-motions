<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-03031">
  <teiHeader>
    <fileDesc>
      <titleStmt>
        <title>Från omsorg till förväntningar</title>
        <author corresp="i-VGvz17reDhSXFdrtvk1pwq">av Bengt Eliasson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3031 av Bengt Eliasson m.fl. (L)</title>
          <idno type="rdwebb">H4023031</idno>
          <rs type="number">3031</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4023031/text</ref>
          <ref type="dokument_url_html">http://data.riksdagen.se/dokument/H4023031</ref>
          <ref type="dokumentstatus_url_xml">http://data.riksdagen.se/dokumentstatus/H4023031</ref>
          <ref type="docx">http://data.riksdagen.se/fil/51378B19-13F7-4F0E-BA6E-E16239BFED92</ref>
          <ref type="pdf">http://data.riksdagen.se/fil/C00B9F23-9267-4BFF-8F59-0C580A717F05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-621ehbYrPLZSYdbLht525i" type="signed"/>
        <correspContext corresp="i-621ehbYrPLZSYdbLht525i">
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-Y687UrazW8EC2DjeshowhC" type="submitted">
          <date when="2016-10-05"/>
          <time when="14:51:31"/>
        </correspAction>
        <correspAction xml:id="i-KzA6fKPKFAcYXuX48M6BZr" type="reviewed">
          <date when="2016-10-05"/>
          <time when="20:28:47"/>
        </correspAction>
        <correspAction xml:id="i-AjiHtiHaDrtqAh44JgeRAD" type="referred">
          <date when="2016-10-14"/>
        </correspAction>
        <correspAction xml:id="i-6qtghJ7atRL4BfXEPQZiyQ" type="assigned">
          <date when="2018-05-03"/>
          <time when="16:41:34"/>
        </correspAction>
        <correspContext corresp="i-6qtghJ7atRL4BfXEPQZiyQ">
          <ref type="assignedTo">Socialutskottet</ref>
        </correspContext>
        <correspAction xml:id="i-Vd48RWDc4osyfGgDnMSkHt" type="behandlas_i"/>
        <correspContext corresp="i-Vd48RWDc4osyfGgDnMSkHt">
          <ref type="uppgift">2016/17:KrU4</ref>
          <ref type="ref_dok_id">H401KrU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU4</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UapVQ6P9xZD7K3dvAMoKdi" type="behandlas_i"/>
        <correspContext corresp="i-UapVQ6P9xZD7K3dvAMoKdi">
          <ref type="uppgift">2016/17:AU14</ref>
          <ref type="ref_dok_id">H401AU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU14</ref>
          <ref type="ref_dok_titel">Åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EmRY7RK8RfuXUfSA2dCzGv" type="behandlas_i"/>
        <correspContext corresp="i-EmRY7RK8RfuXUfSA2dCzGv">
          <ref type="uppgift">2016/17:UbU18</ref>
          <ref type="ref_dok_id">H401UbU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU18</ref>
          <ref type="ref_dok_titel">Skolväsendet - lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-29722Zn9uFURp1fRfJi6Pe" type="behandlas_i"/>
        <correspContext corresp="i-29722Zn9uFURp1fRfJi6Pe">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HwqxkGkKEwMQMsUp2WR7rK" type="behandlas_i"/>
        <correspContext corresp="i-HwqxkGkKEwMQMsUp2WR7rK">
          <ref type="uppgift">2016/17:SoU8</ref>
          <ref type="ref_dok_id">H401SoU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU8</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TV1Kf35M1TRXB1jLL4GXk8" type="behandlas_i"/>
        <correspContext corresp="i-TV1Kf35M1TRXB1jLL4GXk8">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W1yYNY9Tj8Fhg592XzeTQr" type="motHeader">
        <div xml:id="i-KffRaxfYe7JAfBUTnumT9L" type="motTitle">
          Motion till riksdagen 2016/17:3031 av Bengt Eliasson m.fl. (L)
          Från omsorg till förväntningar
        </div>
      </div>
      <div xml:id="i-4VYbqfRgsMpU2vC5UqPKVN" type="motBody">
        <div xml:id="i-LimDp2nw6UA48EtGQutKTW" type="motProposal" subtype="förslag">
          <head xml:id="i-74cr8arLaue4kfBi717GdK">
            Förslag till riksdagsbeslut
          </head>
          <list xml:id="i-BwgVk9Q6Yzq77DEiYjVdJ8" style="ol">
            <item xml:id="i-HDkx5mEA6SWgtboKuo2i56">
              Riksdagen ställer sig bakom det som anförs i motionen om nya
              direktiv till LSS-utredningen och tillkännager detta för regeringen.
            </item>
            <item xml:id="i-Dk9ca4gwyjTjo1oTCA13a2">
              Riksdagen ställer sig bakom det som anförs i motionen om att
              dra tillbaka uppdraget till Försäkringskassan om att bryta utvecklingen
              av antalet timmar inom assistansersättningen, och detta tillkännager
              riksdagen för regeringen.
            </item>
            <item xml:id="i-Y49pEbqXFL8X4yMrpV8EWx">
              Riksdagen ställer sig bakom det som anförs i motionen om att
              ta bort småföretagsundantaget när det gäller bristande tillgänglighet
              som en form av diskriminering och tillkännager detta för regeringen.
            </item>
            <item xml:id="i-4CGnRXMp5Qmfiq3C3D3E2x">
              Riksdagen ställer sig bakom det som anförs i motionen om samordning
              kring för tidigt födda barn och tillkännager detta för regeringen.
            </item>
            <item xml:id="i-9ZLs1mbUsokfa7H9SQVs5P">
              Riksdagen ställer sig bakom det som anförs i motionen om att
              förtydliga skollagen vad gäller fysisk tillgänglighet i skollokaler
              och tillkännager detta för regeringen.
            </item>
            <item xml:id="i-9dG6hsFfaaHcFnve4ACPW2">
              Riksdagen ställer sig bakom det som anförs i motionen om att
              lärare ska ha grundläggande kunskaper om elever med funktionsnedsättning
              och tillkännager detta för regeringen.
            </item>
            <item xml:id="i-M5mGPpwa11s99cobHcs3pt">
              Riksdagen ställer sig bakom det som anförs i motionen om att
              rektorsutbildningen ska innehålla krav på kunskaper om elever
              med funktionsnedsättning och tillkännager detta för regeringen.
            </item>
            <item xml:id="i-LNERskvHzoLvGVP8VAYLik">
              Riksdagen ställer sig bakom det som anförs i motionen om en aktiv
              fritid för personer med funktionsnedsättning och tillkännager
              detta för regeringen.
            </item>
          </list>
        </div>
        <div xml:id="i-HqaBDEbrD532bGv44L3Div" type="motContent">
          <head xml:id="i-TgoFCd5Kr6WNoTMdrmJxoF" type="h1">
            Motivering
          </head>
          <p xml:id="i-HUTkVmDB8dzeGhG6epy3EZ">
            För liberaler är det en självklarhet att människor är olika.
            Vi har olika kön, könsidentitet, sexuell läggning, ålder, härkomst
            och livsåskådning men också skiftande funktionalitet. Var fjärde
            svensk uppger sig ha någon form av funktionsnedsättning. Personer
            med funktionsnedsättningar finns i alla åldrar, klasser och yrkesgrupper,
            lever i staden och på landet, ensamma och i familjer, arbetar,
            är studerande, arbetslösa och sjukpensionärer, har olika värderingar
            och intressen, det vill säga är precis som alla andra.
          </p>
          <p xml:id="i-SK8eCfWxZuE3NYsWcmJU5h">
            När man talar om personer med funktionsnedsättning handlar det
            alltså inte om en homogen grupp av individer som det är synd om,
            som står utanför, som ska tas om hand eller som är utsatt. Det
            handlar om människor som finns överallt, här och nu, med ambitioner
            och livsdrömmar. Människor med förutsättningar som i vissa avseenden
            kan skilja sig från majoritetens, men som är en viktig del av
            samhällsgemenskapen och har rätt till delaktighet i den. Funktionshinderspolitik
            handlar om att förverkliga den rätten och om självständighet och
            självbestämmande. En liberal politik innebär att skapa förutsättningar
            för att alla ska kunna bli sitt bästa jag, också de som har funktionsnedsättningar.
          </p>
          <p xml:id="i-BJfyU84iYYhXYzG1yacKa2">
            Denna motion innehåller förslag för att värna och utveckla LSS-reformen,
            för tillgänglighet i allmänhet och i skolan i synnerhet. Den innehåller
            också förslag om hälsa för personer med funktionsnedsättning.
            Det pågår ett arbete i Liberalerna för att utveckla vår funktionshinderspolitik,
            och vi kommer att återkomma på viktiga områden som inte behandlas
            här, som till exempel jobbpolitiken och om hjälpmedel.
          </p>
          <head xml:id="i-8JWs3ntgzcxyCAyPgnQTBS" type="h2">
            Liv på lika villkor – värna och utveckla LSS-reformen!
          </head>
          <p xml:id="i-6jJR9mCbtuwPaZ4gPpTfXY">
            Att leva ett liv på lika villkor handlar om så mycket mer än
            att kunna gå på toaletten, få i sig mat och få kläder på kroppen.
            Det individuella stödet måste alltid anpassas till individens
            behov och egna önskemål. År 1993 beslutade riksdagen om LSS. Det
            mest uppmärksammade inslaget i reformen var införandet av rätt
            till personlig assistans. Tanken var just att människor som dagligen
            är beroende av olika stödinsatser skulle få ett reellt inflytande
            över sin livssituation, till exempel över vem som skulle ge hjälpen.
          </p>
          <p xml:id="i-2UXYJk9ZqdtXqKLdM1M5eM">
            Gradvisa förändringar har dock inskränkt och urholkat denna frihetsreform
            så att den inte längre har det innehåll som var tänkt.
          </p>
          <p xml:id="i-WrC2Wphvq5o8KHcuSwiTNo">
            Det finns en stor oro hos personer med funktionsnedsättning och
            deras anhöriga idag, en oro över att förlora sina personliga assistenter
            och sin frihet. Företrädare för funktionshindersorganisationer
            beskriver assistansen som akut hotad.
          </p>
          <head xml:id="i-J6efNW6YdjmagBfyYP6beL" type="h3">
            Nya direktiv till LSS-utredningen
          </head>
          <p xml:id="i-6nYh2oDCho882xNM6bcJMs">
            Den utredning som regeringen nyligen tillsatt för att se över
            LSS (dir. 2016:40) har spätt på oron i stället för att skingra
            den. Uppdraget är uttryckligen att kostnaderna för LSS ska minska
            – utan att man först gjort någon analys om varför de är högre
            än man räknade med vid reformens införande. I direktiven nämns
            ordet ”kostnader” 41 gånger, ”valfrihet” inte någon gång, och
            det enda resonemanget om ”goda levnadsvillkor” handlar om hur
            man ska kunna snäva in och begränsa vad det innebär.
          </p>
          <p xml:id="i-5pawYH8G2wjEjxA8KYC49f">
            Liberalerna motsätter sig inte en utredning av LSS-reformen,
            tvärtom. Den är lappad och lagad, samtidigt som samhället och
            situationen för personer med funktionsnedsättningar förändrats.
            Men utredningens fokus måste skifta från kostnadsbegräsningar
            till hur personer med omfattande funktionsnedsättningar ska få
            bästa möjliga förutsättningar att leva som andra.
          </p>
          <p xml:id="i-5kMMTyAtB5mhvUVYq4CGeZ">
            Utredningen bör få förnyade direktiv, där utgångspunkterna är
            följande:
          </p>
          <list xml:id="i-SztmTyaCF4vFgcVMoyBrCH" style="ul">
            <item xml:id="i-T3DQVF5QQ2Vv5AC6WtYKxx">
              Personkretsarna bör utgå från behov, inte från diagnoser.
            </item>
            <item xml:id="i-AL51QhTeRicZSThAVjqT2g">
              Insatskatalogen bör ses över. Gränsdragningarna mellan olika
              insatser inom och utanför LSS behöver bli mer flexibla.
            </item>
            <item xml:id="i-HjUDnrujp9n6yFhBPvUDri">
              Huvudmannaskapet för insatserna bör ses över, särskilt det delade
              huvudmannaskapet för personlig assistans. Oavsett huvudmannaskap
              behöver likvärdigheten över landet öka, och den som flyttar från
              en kommun till en annan ska inte behöva oroa sig för att förlora
              sitt stöd enligt LSS.
            </item>
            <item xml:id="i-S4oCq2xJnv5WzzduBq5CRx">
              Begreppet ”grundläggande behov” behöver förtydligas. Det har
              genom domar och politiska beslut avgränsats på ett otillfredsställande
              sätt och getts alltför mycket av ett omsorgsperspektiv i stället
              för ett delaktighetsperspektiv. Till de grundläggande behoven
              bör också räknas behov av hjälp för att kunna vara delaktig i
              samhället, till exempel att arbeta, studera eller ha annan meningsfull
              sysselsättning, att vara förälder samt att inneha förtroendeuppdrag.
            </item>
            <item xml:id="i-B87dGQiFeRgz7yST5CLp6j">
              Syftet med LSS är att personer med omfattande funktionsnedsättningar
              ska kunna leva som andra. Vad goda levnadsvillkor är, är olika
              för olika människor, och insatserna kan därför svårligen standardiseras.
            </item>
            <item xml:id="i-6jBYScWGUPsaKEnALkcfwJ">
              Samordningsbestämmelser behöver ses över och göras flexibla.
              Det är en rimlig princip att personer inte ska få dubbla stöd,
              men det får inte leda till fragmentisering. Kontinuitet för den
              enskilde bör vara vägledande.
            </item>
            <item xml:id="i-WuCgMuNKyoqcrs5igpeiLC">
              Det ska finnas valfrihet för alla insatser enligt LSS, mellan
              olika aktörer och över kommungränser.
            </item>
          </list>
          <p xml:id="i-Tas7C6RsRoxUdLzj7hUm8m">
            Utredaren bör även få möjlighet att lägga förslag som omfattar
            andra offentliga stöd och insatser till personer med funktionsnedsättning,
            som hjälpmedel, bilstöd och olika arbetsmarknadspolitiska insatser,
            om det har relevans för bättre måluppfyllelse enligt LSS.
          </p>
          <p xml:id="i-5GZpucrq1kKvNThCHbDnso">
            Varje översyn av kostnader måste också ta hänsyn till alternativkostnader.
            I en undersökning från STIL om personer som förlorat sin assistansersättning
            från Försäkringskassan och i stället fått stöd genom kommunen
            framgår att anhörigas insatser ökat från 18 timmar i veckan till
            34. Det innebär rimligen stora begränsningar för både den assistansberättigades
            frihet, för de anhörigas frihet och för bådas möjlighet att förvärvsarbeta.
            Den genomsnittliga timkostnaden för hemtjänst är mer än dubbelt
            så hög som timkostnaden för assistans. Varje kalkyl som bygger
            på besparingar genom att någon ska få hemtjänst i stället för
            personlig assistans innebär att de ska få mycket mer begränsat
            stöd än tidigare.
          </p>
          <p xml:id="i-2Ujm7MaSHydReLfvXyixCr">
            Personlig assistans är en stor post i statens budget. Den ger
            också mycket tillbaka. Det viktigaste är naturligtvis sådant som
            inte går att mäta i pengar, som ett värdigt liv för de allra mest
            utsatta. Att leva, inte bara överleva. Men den innebär också att
            personer med assistans kan arbeta och betala skatt, och att deras
            anhöriga kan delta fullt ut på arbetsmarknaden. Därutöver är yrket
            som personlig assistent ett vanligt första jobb, och en bra väg
            in på arbetsmarknaden.
          </p>
          <head xml:id="i-RAKKS3n8s1tBjP7ZRy6qTg" type="h3">
            Värna LSS på kort sikt
          </head>
          <p xml:id="i-YDppQ5hVjt2ReNXQn3XHWY">
            Utredningen är angelägen, men det behövs också åtgärder på kort
            sikt för att skingra oron och för att säkra innehållet i LSS i
            allmänhet och för den personliga assistansen i synnerhet. Det
            behövs tydliga besked att personer med omfattande funktionsnedsättningar
            ska få möjlighet att leva, inte bara överleva. Regeringen bör
            dra tillbaka det uppdrag som gavs i 2016 års regleringsbrev till
            Försäkringskassan om att den ”ska bidra till att bryta utvecklingen
            av antalet timmar inom assistansersättningen”. Uppdraget är tveksamt
            i princip, eftersom Försäkringskassans självständighet vad gäller
            beslut i ett ärende som rör myndighetsutövning mot en enskild
            är skyddad i grundlag (regeringsformen 12 kap. 2 §). Det är också
            tveksamt i sak, eftersom den riskerar att leda till att personer
            med stort behov av stöd inte får den hjälp de behöver och enligt
            lag har rätt till.
          </p>
          <p xml:id="i-KAm4uanDoLaA4AQ7cH9Aji">
            Liberalerna har hittills accepterat uteblivna och låga uppräkningar
            av schablonersättningen för assistans de senaste åren, eftersom
            det har pågått ett arbete med att reformera ersättningssystemet
            så att det blir rättvist, rättssäkert, förutsägbart och långsiktigt
            hållbart. Detta arbete tycks dock helt ha avstannat. Att långsamt
            urholka ersättningsnivåerna kommer inte att lösa några av de problem
            som finns med dagens modell. Tvärtom har de nu blivit så låga
            att många seriösa assistansanordnare har svårt att bedriva verksamhet
            med rimlig kvalitet.
          </p>
          <p xml:id="i-A64FGSYxhFeNboLazebp7f">
            Försäkringskassan har förvarnat kommunerna att de behöver ha
            beredskap att med kort varsel ta över assistans från anordnare
            som ger upp. Snart är det bara kommunerna och de allra största
            assistansföretagen som klarar de allt tuffare villkoren, och då
            försvinner en av grundtankarna med LSS, valfriheten.
          </p>
          <p xml:id="i-5fRDWxPtqFqng7ubPHQcqA">
            Liberalerna lägger i vår budgetmotion 1 000 miljoner kronor mer
            än regeringen på assistansersättning för att värna reformen.
          </p>
          <head xml:id="i-FqA9YbF6fQ7rqG3BXib1uY" type="h3">
            Bekämpa fusk, inte personer med funktionsnedsättning
          </head>
          <p xml:id="i-E9pwyZxKr3iD1KMPmuLYFP">
            Det förekommer fusk, ibland i form av omfattande och organiserad
            kriminalitet där mångmiljonbelopp förskingrats, samtidigt som
            personer med funktionsnedsättning vanvårdats. Det ska det vara
            nolltolerans emot, och Liberalerna har medverkat till flera skärpningar
            i regelverken för att komma åt det. Men det förklarar troligen
            bara en mycket liten del av kostnadsökningarna. Trots att Försäkringskassan
            gör systematiska uppföljningar och är skyldiga enligt lag att
            polisanmäla allt som förefaller vara fusk, hittar man ganska lite.
            2015 uppgick återkrav och skadestånd inom assistansersättningen
            till 38,9 miljoner kr.
          </p>
          <p xml:id="i-UU8uKGYqp5uxXNsXXiH937">
            Regeringens strategi och fokus mot fusk och felaktigheter är
            missriktad. I stället för att rikta in arbetet mot dem som är
            oseriösa eller kriminella, stramas villkoren åt för dem som verkligen
            behöver stöd. Samtidigt försämras villkoren för seriösa företag
            i assistansbranschen, så att de får allt svårare att göra ett
            bra jobb.
          </p>
          <head xml:id="i-136SnRVZABe7K7Ca8CyKne" type="h2">
            Delaktighet i samhället på lika villkor
          </head>
          <p xml:id="i-6FzqiKcNHsnW5BY2SLeAtd">
            Att kunna gå ut och äta med sina vänner, besöka utställningar
            och gå på bio och teater, delta i seminarier, vara föreningsaktiv
            eller träna för att må bra är en viktig del av livet. Möjligheten
            till delaktighet stoppas dock allt för ofta av bristande tillgänglighet.
            Det kan handla om allt från otillgänglig information till hinder
            i den fysiska miljön.
          </p>
          <p xml:id="i-C5cqvSgj3Z5224PmgdEYRK">
            Sedan år 1966 finns bestämmelser om tillgängligt och användbart
            byggande. Riksdagen beslutade år 1999 att enkelt avhjälpta hinder
            i befintlig miljö skulle vara borta senast vid utgången av år
            2010. Det målet nåddes inte. Det finns visserligen byggregler,
            en lag om kollektivtrafik och andra regelverk som ställer tydliga
            krav på tillgänglighet, men likväl utformas samhället fortfarande
            på ett sätt som utestänger. Många utestängs från det gemensamma
            samtalet då debatter inte teckenspråkstolkas, då möten ordnas
            utan hörselteknisk utrustning, då information inte finns tillgänglig
            i punktskrift eller digitalt.
          </p>
          <p xml:id="i-8Fu4JLQM4aoTB4L2wWjoZb">
            Liberalerna var starkt pådrivande för att bristande tillgänglighet
            ska vara en form av diskriminering i diskrimineringslagen, vilket
            blev verklighet 2015. Det innebär att det nu finns en lagstiftning
            som utgår från de individer som missgynnas när regelverk inte
            efterlevs och skäliga anpassningsåtgärder inte vidtas. Den enskilde
            kan då gå till domstol och få saken prövad.
          </p>
          <p xml:id="i-3bhQ5JzTbtiHNUiiqi8Bro">
            Vi välkomnar att regeringen remitterat förslag om att ta bort
            det så kallade småföretagsundantaget, och förutsätter att lagförslaget
            bereds skyndsamt. Lagen innebär i sak inte att kraven på tillgänglighet
            skärps, utan att det införs en individuell klagorätt när näringsidkare
            inte följt tillgänglighetskrav i till exempel plan- och bygglagen.
            Därutöver måste kraven på åtgärder vara skäliga, och hänsyn ska
            tas till bland annat de ekonomiska och praktiska förutsättningarna
            hos företaget. Verksamheten måste kunna bära kostnaden för tillgänglighetsökande
            åtgärder. Att utöver dessa hänsynstaganden ha ett undantag för
            småföretag innebär dels en onödig dubbelreglering, dels att det
            ges en felaktig bild av vad tillgänglighetsåtgärder kan innebära.
            Att förstärka belysningen eller flytta några starkt doftande blommor
            längre bort från kassan är knappast något som driver en småföretagare
            i konkurs. Undantaget sänder också en signal om att vissa bestämmelser,
            som näringsidkaren eller dennes lokalhållare redan omfattas av,
            inte behöver efterlevas.
          </p>
          <head xml:id="i-YRsiF28YZpqKRvofviECqS" type="h2">
            För tidigt födda barn
          </head>
          <p xml:id="i-JHiGTZ612VoJgvyWGSxg14">
            Varje år föds omkring 6 400 barn för tidigt i Sverige. Tack vare
            en neonatalvård i världsklass överlever de allra flesta, vissa
            med en så låg födelsevikt som 300 gram. Sverige är i dag ett av
            de länder som är bäst på att rädda de här barnen till livet.
          </p>
          <p xml:id="i-5cqSE92zHbizwnGohjM22U">
            Att få ett barn som föds för tidigt innebär en kris för de allra
            flesta av föräldrarna. Många lever i en känslomässig berg- och
            dalbana som kantas av oro, rädsla och fruktan. När barnet mår
            så pass bra att det skrivs ut från sjukhuset kan omgivningen lätt
            tro att allt är frid och fröjd. Men för många följer nu en tid
            av fortsatt oro, en tid av ständiga återbesök, undersökningar
            och kontroller. Glädjen av att ha fått ett barn som överlevt kan
            snabbt vändas till oro för hur det ska gå för den nyblivna familjemedlemmen.
          </p>
          <p xml:id="i-9fnEtdaN3Yxczo1WM4Tgot">
            För familjer med infektionskänsliga barn, som de för tidigt födda
            nästan alltid är, har förkylningssäsongen en helt annan innebörd.
            För ett infektionskänsligt barn kan samma sjukdom leda till akut
            behov av respiratorvård. Föräldrar till infektionskänsliga barn
            får ofta rådet av sjukvården att undvika förskolan. Istället tipsas
            det om dagmammor eller förlängd föräldraledighet. Men dessa familjer
            får inte fler föräldradagar än andra och dagmammor växer inte
            på träd i dagens samhälle.
          </p>
          <p xml:id="i-7VM5V9Wq2VvLwtMtKegzRL">
            Rent statistiskt går det två prematurfödda barn i varje klass.
            Trots att studier visar att för tidigt födda barn ofta presterar
            sämre i skolan, saknar både lärare och skolhälsovård kunskap om
            den här gruppen och om hur de kan hjälpa barnen att ta vara på
            sina förmågor och förbättra sina skolresultat.
          </p>
          <p xml:id="i-649ZEwD5wanDiSaqGTPpCk">
            Samhället är inte rustat för att ta emot dessa barn och deras
            specifika behov inom BVC, förskola och skola. Föräldrar vittnar
            om att deras barn inte blir sedda eller förstådda. För dessa måste
            samhället ta ett bredare och längre ansvar än vad som görs idag.
            Vården måste göras jämlik. Det ska inte spela någon roll i vilket
            landsting barnen växer upp. Skolan behöver få resurser för att
            fortbilda sin personal så att de bättre kan möta dessa barn och
            anpassa undervisningen till barnens behov, samt blir bättre på
            att identifiera dem som behöver extra stöd.
          </p>
          <p xml:id="i-8BK9XjCHVKgeA6zGdyKw2M">
            Vi anser därför att det måste tas fram ett samlat program för
            hur de för tidigt födda barnen och deras familjer bäst ska kunna
            hjälpas inom hälso- och sjukvården, i förskolan och skolan samt
            i arbetslivet. Socialstyrelsens vägledning från 2014 är välkommen
            och angelägen, men omfattar bara neonatalvårdens ansvar.
          </p>
          <head xml:id="i-Q2RjE2PihK8CcqNW3D6PRS" type="h2">
            En skola på lika villkor
          </head>
          <p xml:id="i-LsNPdhYw2yLCotd1Z7c2t1">
            Skolan är den plats där vi formas, bildar oss, möter vänner för
            livet. En bra skola och förskola är det bästa sättet att skapa
            jämlika möjligheter inför framtiden. I denna miljö, där vi ska
            ges förutsättningar för livet, är det särskilt viktigt att alla
            kan vara delaktiga och ha samma valfrihet.
          </p>
          <p xml:id="i-KE5qWz4UZE6q8UmVzhSE7w">
            FN:s konvention om personer med funktionsnedsättning är tydlig:
            Personer med funktionsnedsättning ska på lika villkor som andra
            få en utbildning med samma kvalitet.
          </p>
          <p xml:id="i-NAFncgUaHDdcgCUjPZV4ZX">
            Under den tid Liberalerna (då Folkpartiet liberalerna) ledde
            Utbildningsdepartementet drev vi igenom flera viktiga reformer
            för elever med funktionsnedsättning.
          </p>
          <p xml:id="i-6L2571dsZBvmxMwYq4wTQ7">
            I den nya skollagen har det blivit tydligare att särskilt stöd
            är en rättighet för de elever som behöver det, och att den som
            inte är nöjd med det stöd de får kan överklaga detta. Liberalerna
            var också pådrivande för att inrätta Skolinspektionen, som har
            större resurser och befogenheter än tidigare tillsynsmyndigheter
            att se till att skolorna faktiskt uppfyller sina skyldigheter.
          </p>
          <p xml:id="i-VPPTmqse1wB1j56QkNv69m">
            Liberalerna drev igenom ett förbättrat regelverk för stöd och
            särskilt stöd. Till exempel ska en elevs behov av särskilt stöd
            utredas skyndsamt om läraren eller föräldrar anmäler det till
            rektorn. Vi har också förtydligat i skollagen att elever som till
            följd av funktionsnedsättning har svårt att uppfylla de olika
            kunskapskraven ska ges stöd som syftar till att så långt som möjligt
            motverka konsekvenserna av funktionsnedsättningen, dvs. sådant
            stöd ska inte kunna upphöra för att eleven har nått betyget E.
            Vi har också drivit igenom att kommuner och rektorer måste fördela
            skolans resurser så att de som behöver mer får mer.
          </p>
          <p xml:id="i-LWZ8jHQt3ZuwScX4qqPpP6">
            Men mycket arbete återstår. I praktiken lever svensk skola inte
            upp till de mål vi själva satt upp, eller de mål som finns i FN:s
            barnkonvention och i FN:s konvention om rättigheter för personer
            med funktionsnedsättning.
          </p>
          <head xml:id="i-16numeMzDd2kahjNqUhprX" type="h3">
            Fysisk tillgänglighet i skolan
          </head>
          <p xml:id="i-JYo1ZURfsKwPrKPcXZ6oR4">
            Alltför många skolor har fortfarande alltför bristande fysisk
            tillgänglighet. Många unga med funktionsnedsättningar kan på grund
            av otillgängliga lokaler inte gå i samma skola som sina syskon
            eller kamrater. Istället skjutsas de dagligen långa sträckor till
            andra skolor. I värsta fall ökar segregeringen än mer när det
            är dags för gymnasiestudier. De otillgängliga skolorna är naturligtvis
            stängda också för lärare och annan personal med motsvarande funktionsnedsättningar.
            Även föräldrar med nedsatt rörelseförmåga begränsas i sitt fria
            val av skola för sina barn.
          </p>
          <p xml:id="i-8wYueunwYkEEz13L8GzqXe">
            De åtgärder som vidtas för att öka tillgängligheten utgår ofta
            från enskilda elevers behov och inte från ambitionen att generellt
            tillgängliggöra skolan.
          </p>
          <p xml:id="i-WCD4N4oGaWd1ycUmPGLf8x">
            Den bristande tillgängligheten innebär att ungas möjlighet att
            välja skola begränsas liksom deras möjlighet att tillgodogöra
            sig undervisningen och att vara socialt delaktiga. Barn med funktionsnedsättning
            kan inte vara med sina klasskamrater på rasterna eftersom skolgården
            och lekredskapen är otillgängliga.
          </p>
          <p xml:id="i-6RJeJ2L3DmCDEbBMYt4ihz">
            I den miljö där unga vistas en stor del av sin tid måste tillgängligheten
            vara god – för eleverna men också för lärare och annan personal
            och för föräldrar. Skollagen kräver att skolor ska vara ”ändamålsenliga”.
            Tolkningen av detta innebär dock i praktiken att friskolor tillåts
            bedriva sin verksamhet i otillgängliga lokaler. Även skolan omfattas
            av den nya bestämmelsen om bristande tillgänglighet som diskriminering.
            Det är bra, men otillräckligt. Det räcker inte att kräva tillgänglighetsanpassning
            vid om- eller tillbyggnad. Skollagen bör förtydligas så att det
            framgår att alla skolor som huvudregel ska ha grundläggande fysisk
            tillgänglighet.
          </p>
          <head xml:id="i-NcHtyzeAzU67ZNDDA9ytvE" type="h3">
            Stärk lärarutbildningen
          </head>
          <p xml:id="i-2MjPxkPsP7ukW5sJRosP4Y">
            För att få en lärarexamen måste studenten idag ”visa förmåga
            att identifiera och i samverkan med andra hantera specialpedagogiska
            behov”. Det kravet behöver skärpas och förtydligas. Alla lärare
            ska ha grundläggande kunskaper i hur de ska arbeta med elever
            med funktionsnedsättning, med insikten att detta inte nödvändigtvis
            innebär ett specialpedagogiskt behov. En elev med rörelsehinder
            eller synnedsättning kan till exempel behöva hjälpmedel och en
            tillgänglig fysisk miljö utan att för den skull behöva någon särskild
            anpassning av själva undervisningen. Även rektorsutbildningen
            måste innehålla tydliga krav på kunskaper om elever med funktionsnedsättning.
          </p>
          <head xml:id="i-H6Cct1xyJnUrAWjr4TeYot" type="h3">
            Idrott och hälsa – också för elever med funktionsnedsättning
          </head>
          <p xml:id="i-FnkeqQB7pzdj2RSa2sF2hd">
            Barn med funktionsnedsättning har samma rätt som andra barn att
            delta i skolans alla ämnen, och samma behov av att lära och utvecklas.
            Men ett ämne det särskilt slarvas med det är idrott och hälsa.
            Många elever deltar inte alls i undervisningen, varken på lektioner
            eller på friluftsdagar. De ”befrias” – rakt in i en ohälsofälla.
          </p>
          <p xml:id="i-MWGcpjbtoPCNdnUq8MiX1R">
            Den som är utestängd från undervisningen får sämre förutsättningar
            för en hälsosam och aktiv livsstil – trots att den som har en
            funktionsnedsättning inte sällan har större behov av fysisk aktivitet
            för att behålla och utveckla sina förmågor. Även särskolan misslyckas,
            trots sin specialisering, med fysisk aktivitet för sina elever.
          </p>
          <p xml:id="i-9hZAhqAa1mKNYo1mkyHd7q">
            Alla barn har rätt att delta i idrott och hälsa och på friluftsdagar.
            Det är skolans ansvar att anpassa undervisningen så att alla kan
            delta utifrån sina förutsättningar. Vi har redan konstaterat att
            skolor ska vara tillgängliga. Det gäller förstås också lokalerna
            för idrott och hälsa. Lärare i idrott och hälsa ska få utbildning
            och fortbildning i hur undervisningen kan anpassas utifrån olika
            elevers förutsättningar.
          </p>
          <head xml:id="i-YGDCTqhiT1uu5qMBqBMJJB" type="h2">
            Förutsättningar för en aktiv fritid
          </head>
          <p xml:id="i-CFG4ZCkVn1hLmBnJedmdsm">
            Den självskattade ohälsan är 10 gånger högre hos personer med
            funktionsnedsättning än bland övrig befolkning – och det handlar
            i hög grad om ohälsa som inte är en direkt följd av funktionsnedsättningen.
            En del av detta handlar om att en stillasittande fritid är mer
            än dubbelt så vanligt som bland befolkningen i stort.
          </p>
          <p xml:id="i-NNbEmTweb8VMpQRoZqJC3a">
            Fysisk aktivitet är en av de viktigaste faktorerna för en god
            hälsa, och offentligfinansierade verksamheter har ett särskilt
            ansvar att se till att det också blir möjligt för personer med
            funktionsnedsättning. Anläggningar för lek, aktivitet och spontanidrott,
            som lekplatser, utegym, badplatser och löparslingor måste vara
            tillgängliga. Idrottsanläggningar och sporthallar behöver vara
            tillgängliga, både på planen, i bassängen, i omklädningsrummet
            och på läktaren. Det behövs ”sportotek” där det går att låna idrottsutrustning
            och idrottshjälpmedel. Insatser som personlig assistans, kontaktperson,
            ledsagare och hjälpmedel måste ges i så stor utsträckning att
            det möjliggör ett aktivt liv.
          </p>
          <p xml:id="i-Fkr6U1sjh7nerbXmFEnpF5">
            Idrottsrörelsen måste samtidigt bli bättre på att inkludera personer
            med funktionsnedsättning. Riksidrottsförbundet har egna interna
            mål, och målen för statens stöd till idrotten är tydliga med att
            de ska verka inkluderande. Trots tydliga mål är idrott för personer
            med funktionsnedsättning satt på undantag, och där det finns sker
            det ofta som en verksamhet skild från andra barn och unga, inte
            integrerat. Regeringen bör ta initiativ till en dialog med idrotten
            om hur fler personer med funktionsnedsättning ska nås av och inkluderas
            i idrottsverksamhet.
          </p>
        </div>
        <div xml:id="i-C54Uao7hQ99Q2YqcMv1cVR" type="signatureBlock">
          <list xml:id="i-NsuJyoJwuG6WncxuQzENs7">
            <item xml:id="i-RGVrVifU9DxgSzG2wmUkSD" type="signature">
              Bengt Eliasson (L)
            </item>
            <item xml:id="i-HUwEZp3c4A4MNbUDEcffce" type="signature">
              Barbro Westerholm (L)
            </item>
            <item xml:id="i-4y3u3TWDwRc57XuuuEdwR3" type="signature">
              Christer Nylander (L)
            </item>
            <item xml:id="i-WLCEb4vRMmpb4bvTnLQmud" type="signature">
              Tina Acketoft (L)
            </item>
            <item xml:id="i-4N8TDyY25HVwa5x85uaqke" type="signature">
              Emma Carlsson Löfdahl (L)
            </item>
            <item xml:id="i-QwfZbDAMKqeCbcWgfZy6cW" type="signature">
              Mats Persson (L)
            </item>
            <item xml:id="i-M5YqjCMyb2BzXZc6931BDa" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
