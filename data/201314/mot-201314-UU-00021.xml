<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00021">
  <teiHeader>
    <fileDesc>
      <titleStmt>
        <title>med anledning av skr. 2013/14:114 Strategisk exportkontroll 2013 – krigsmateriel och produkter med dubbla användningsområden</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:114 Strategisk exportkontroll 2013 – krigsmateriel och produkter med dubbla användningsområden</title>
          <idno type="rdwebb">H102U21</idno>
          <rs type="number">U21</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U21/text</ref>
          <ref type="dokument_url_html">http://data.riksdagen.se/dokument/H102U21</ref>
          <ref type="dokumentstatus_url_xml">http://data.riksdagen.se/dokumentstatus/H102U21</ref>
          <ref type="doc">http://data.riksdagen.se/fil/397ADB96-C7A5-4BF9-B622-439368B26DC8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FqzQgfRecZHu3vusNFJTya" type="basedOn"/>
        <correspContext corresp="i-FqzQgfRecZHu3vusNFJTya">
          <ref>Regeringsskrivelse 2013/14:114</ref>
        </correspContext>
        <correspAction xml:id="i-XZkSy8maZjszkH9MJGZWW5" type="signed"/>
        <correspContext corresp="i-XZkSy8maZjszkH9MJGZWW5">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-Vg9wQCr7qJ2G7QMfDvLghL" type="referral">
          <date when="2014-04-09"/>
        </correspAction>
        <correspAction xml:id="i-HtXZZnSEuj8N2a3qWruBQk" type="referral">
          <date when="2014-04-09"/>
        </correspAction>
        <correspAction xml:id="i-Ex33VKMim5o14ntRut6Bx2" type="dismissal">
          <date when="2014-04-08"/>
        </correspAction>
        <correspAction xml:id="i-VPoUPxPHz6nzMHxjigmtyt" type="dismissal">
          <date when="2014-04-08"/>
        </correspAction>
        <correspAction xml:id="i-EpUCVtE7hoZ4Bmi4uU8kku" type="submission">
          <date when="2014-03-28"/>
        </correspAction>
        <correspAction xml:id="i-2bGez7GhsaxYWEdA3jM1ZM" type="transfer">
          <date when="2014-03-28"/>
        </correspAction>
        <correspAction xml:id="i-FmMVD2tG8oogS6WkZdrdod" type="assigned"/>
        <correspContext corresp="i-FmMVD2tG8oogS6WkZdrdod">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-EquWcjxGm26xjgtKVXH3aA" type="TOC">
          <head xml:id="i-UMA7Mu2o2ZQ3nrmT6r9Nt4">
            1 Innehållsförteckning
          </head>
          <list>
            <item>
              2 Förslag till riksdagsbeslut 1
            </item>
            <item>
              3 Inledning 3
            </item>
            <item>
              4 Kraftigt ökad svensk krigsmaterielexport 3
            </item>
            <item>
              5 Den globala ökningen av militära utgifter 4
            </item>
            <item>
              6 Regelverk med kryphål 4
            </item>
            <item>
              7 En reformering som kom av sig 5
            </item>
            <item>
              8 Framtidens regelverk 5
            </item>
            <item>
              9 Riktlinjer för krigsmateriel för strid och övrig krigsmateriel
              6
            </item>
            <item>
              10 Politik för global utveckling (PGU) 7
            </item>
            <item>
              11 Import och uthyrning av krigsmateriel 7
            </item>
            <item>
              12 Handel med tjänster 8
            </item>
            <item>
              13 Öppna upp Exportkontrollrådet 8
            </item>
            <item>
              14 Exportkrediter för krigsmaterielexport 9
            </item>
            <item>
              15 Krigsmaterielsamarbetet inom EU 10
            </item>
            <item>
              16 Militärt samarbete med Saudiarabien 10
            </item>
          </list>
        </div>
        <div type="motProposal" subtype="förslag">
          <head xml:id="i-RrxHECJvnQtQsvgMQ1hJA7">
            2 Förslag till riksdagsbeslut
          </head>
          <list style="ol">
            <item xml:id="i-M5um2j7fQCXJU5Bzc6TdWw">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett tilläggsdirektiv till Utredningen om översyn av exportkontrollen
              av krigsmateriel som ger den i uppdrag att undersöka hur framtidens
              regelverk för svensk krigsmaterielexport ska utformas så att det
              utesluter möjligheten att exportera krigsmateriel till länder
              som begår omfattande och grova brott mot de mänskliga rättigheterna.
            </item>
            <item xml:id="i-Gm983RfDZmN2Gh8AwFqsiU">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett tilläggsdirektiv till Utredningen om översyn av exportkontrollen
              av krigsmateriel som ger den i uppdrag att undersöka hur framtidens
              regelverk för svensk krigsmaterielexport ska utformas så att det
              utesluter möjligheten att exportera krigsmateriel till krigförande
              stater.
            </item>
            <item xml:id="i-9Qspno5dLujd9Lutj4bNvc">
              Riksdagen tillkännager för regeringen som sin mening vad som
              anförs i motionen om att en översyn bör göras av vad som räknas
              som krigsmateriel för strid och vad som räknas som övrig krigsmateriel.
            </item>
            <item xml:id="i-BzNu6tybaymkBDmWczrcEC">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som innebär att den svenska krigsmaterielexporten
              stämmer överens med Sveriges politik för global utveckling och
              inte motverkaar en hållbar utveckling.
            </item>
            <item xml:id="i-B6f6Wr89Q85MKX4gQ6qSsH">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett tilläggsdirektiv till Utredningen om översyn av exportkontrollen
              av krigsmateriel som ger den i uppdrag att även undersöka hur
              ett regelverk för den svenska krigsmaterielimporten skulle kunna
              utformas.
            </item>
            <item xml:id="i-K4EUKBUsyGaqGqcvDtrJnv">
              Riksdagen tillkännager för regeringen som sin mening vad som
              anförs i motionen om att regeringen bör återkomma til riksdagen
              med ett tilläggsdirektiv till Utredningen om översyn av exportkontrollen
              av krigsmateriel som ger den i uppdrag att även undersöka hur
              ett regelverk för uthyrning och utlåning av krigsmateriel kan
              utformas.
            </item>
            <item xml:id="i-QkoMoPesD39RQ1KUCeq9bJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett tilläggsdirektiv till Utredningen om översyn av exportkontrollen
              av krigsmateriel som ger den i uppdrag att även undersöka hur
              ett regelverk för handel med tjänster som är kopplade till krigsmateriel
              kan utformas.
            </item>
            <item xml:id="i-NK6Cw6LigAhyWtkibCT6u">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag på hur tillståndsgivningen för export av krigsmateriel
              samt Exportkontrollrådets arbete kan bli mer transparenta.
            </item>
            <item xml:id="i-7Mso3UWKp11nMJ2Yu7jc1G">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som innebär att svensk krigsmaterielexport inte
              ska understödjas av exportkrediter eller andra former av statligt
              exportstöd.
            </item>
            <item xml:id="i-Wap56r69uqNyi75xPta8bD">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag på hur Sverige ska motsätta sig alla riktlinjer
              och regelverk inom EU som kan leda till att Sveriges möjligheter
              att reglera vapenhandeln begränsas.
            </item>
            <item xml:id="i-3P9q3krvWqaDXLEfKpbAC4">
              Riksdagen tillkännager för regeringen som sin mening vad som
              anförs i motionen om att regeringen bör upphäva det militära samarbetsavtalet
              mellan Sverige och Saudiarabien.
            </item>
          </list>
        </div>
        <div type="motContent">
          <head xml:id="i-3s8WbaxMnEhZKLWLKf1UfA" type="h1">
            3 Inledning
          </head>
          <p xml:id="i-7fihCczy6wqRA4Z7KFsyMJ">
            Vänsterpartiet vill att Sverige ska vara ett land som konsekvent
            står upp för demokrati och folkstyre, ett land som aktivt och
            konsekvent arbetar för fred och nedrustning samt ett land som
            fördömer varje brott mot de mänskliga rättigheterna, oavsett var,
            av vem eller med vilka motiv det begås.
          </p>
          <p xml:id="i-9onehHopoEjZ94vsFEYPWi">
            Den svenska vapenexporten har ökat kraftigt på senare år och
            nära på fyrdubblats sedan 1994. Under bara det senaste året märks
            en ökning i värdet på faktisk krigsmaterielexport med 22 procent.
            Värdet på vapenexporten uppgår nu till nära 12 miljarder kronor
            årligen. Bland köparna återfinns en lång rad diktaturer, krigförande
            stater och länder som begår grova och omfattande brott mot de
            mänskliga rättigheterna. Vänsterpartiet har varit starkt kritiskt
            till denna utveckling; den står tydligt i strid med hur vi vill
            att Sverige ska agera i världen. Sverige kommer inte med trovärdighet
            att kunna agera för ökad respekt för de mänskliga rättigheterna
            och frihet i någon del av världen så länge vårt land beväpnar
            auktoritära regimer som samtidigt underminerar detta.
          </p>
          <p xml:id="i-Q27Y74cqVR75vGx1pNMeRz">
            Dubbelmoralen i svensk vapenexport har inte minst blivit tydlig
            under de folkliga protesterna i Nordafrika och Mellanöstern, när
            folket krävt frihet, demokrati och social rättvisa av auktoritära
            regimer som Sverige under en lång rad år exporterat vapen till.
            Behovet av grundläggande reformering av krigsmateriellagstiftningen
            har dessutom i synnerhet understrukits av Saudiaffären och Projekt
            Simoom, där det avslöjats att regeringen gett sitt godkännande
            till att Totalförsvarets forskningsinstitut (FOI) inlett ett samarbete
            med Saudiarabien med syftet att bistå saudierna i byggandet av
            en fabrik för antitankvapen. Det är uppenbart att Sveriges regelverk
            för export av krigsmateriel behöver förändras i grunden.
          </p>
          <p xml:id="i-VTNb4gfqVgPfNYLKKmxme9">
            Vänsterpartiets mål är tydligt – vi vill se en värld i fred,
            utan vapen. Därför menar vi att Sveriges vapenexport på sikt helt
            ska avvecklas. I denna motion lyfter vi en lång rad förslag på
            hur regelverket för svensk vapenexport kan förändras och bli mer
            restriktivt.
          </p>
          <head xml:id="i-BMZCrvJvvJair7W8jheahY" type="h1">
            4 Kraftigt ökad svensk krigsmaterielexport
          </head>
          <p xml:id="i-SPVqZtxP5yoY9hVZPUr1UM">
            I skrivelse 2013/14:114 Strategisk exportkontroll 2013 – krigsmateriel
            och produkter med dubbla användningsområden beskriver regeringen
            den svenska vapenexporten under 2013. Värdet på export av krigsmateriel
            under 2013 var 11,9 miljarder kronor. Thailand (3 319 miljoner
            kronor), Saudiarabien (750 miljoner kronor) och Indien (709 miljoner
            kronor) hör till några av de största enskilda mottagarländerna
            för svensk krigsmateriel. På mottagarlistan återfinns även Förenade
            Arabemiraten (271 miljoner kronor), Algeriet (161 miljoner kronor),
            Bahrain (24 miljoner kronor) och Brunei (16 miljoner kronor).
          </p>
          <p xml:id="i-SyiDMBHPVV3wqtEnsKmsLC">
            Under åren 2008–2012 var Sverige världens tolfte största vapenexportör
            enligt Stockholms internationella fredsforskningsinstitut (Sipri)
            och så sent som 2011 var Sverige världens största vapenleverantör
            i per capita-termer, enligt Svenska Freds.
          </p>
          <p xml:id="i-CgG6i7my328fvgZVWVDuSW">
            För ett år sedan kunde regeringen betona att exporten hade minskat
            jämfört med året dessförinnan. Sett till den markanta ökningen
            av vapenexporten under 2013 framstår minskningen under 2012 som
            ett undantag snarare än som början på en ny trend. Under en lång
            rad år på 1990-talet och fram till de första åren efter millennieskiftet
            låg den svenska krigsmaterielexporten runt 3 miljarder kronor
            per år. År 2003 fördubblades den nästan och fortsatte sedan att
            öka under de kommande åren.
          </p>
          <p xml:id="i-55NPsHh1Wjxu6FzezYw8iN">
            Uppställningen nedan visar hur krigsmaterielexporten har utvecklats
            sedan 1994. Trenden är mycket tydlig:
          </p>
          <table>
            <row xml:id="i-CxLT2VkxcGi9GumuwCZ1cE">
              <cell>
                1994
              </cell>
              <cell>
                1995
              </cell>
              <cell>
                1996
              </cell>
              <cell>
                1997
              </cell>
              <cell>
                1998
              </cell>
              <cell>
                1999
              </cell>
              <cell>
                2000
              </cell>
              <cell>
                2001
              </cell>
              <cell>
                2002
              </cell>
            </row>
            <row xml:id="i-BGVmKtBugGaiM9HLiJnZZX">
              <cell>
                3 181
              </cell>
              <cell>
                3 313
              </cell>
              <cell>
                3 087
              </cell>
              <cell>
                3 101
              </cell>
              <cell>
                3 514
              </cell>
              <cell>
                3 654
              </cell>
              <cell>
                4 371
              </cell>
              <cell>
                3 060
              </cell>
              <cell>
                3 440
              </cell>
            </row>
            <row xml:id="i-7tfXS5gZ1bKgMmjj26mHYX">
              <cell>
                2003
              </cell>
              <cell>
                2004
              </cell>
              <cell>
                2005
              </cell>
              <cell>
                2006
              </cell>
              <cell>
                2007
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
              <cell>
                2011
              </cell>
            </row>
            <row xml:id="i-W7B9zvNZbGmn4vebPVgB4u">
              <cell>
                6 479
              </cell>
              <cell>
                7 291
              </cell>
              <cell>
                8 628
              </cell>
              <cell>
                10 372
              </cell>
              <cell>
                9 604
              </cell>
              <cell>
                12 698
              </cell>
              <cell>
                13 561
              </cell>
              <cell>
                13 745
              </cell>
              <cell>
                13 914
              </cell>
            </row>
            <row xml:id="i-D2ExS13yncfe9hGttQkgKk">
              <cell>
                2012
              </cell>
              <cell>
                2013
              </cell>
            </row>
            <row xml:id="i-NjkEh8ujN4NYm4ukn4EHt5">
              <cell>
                9 760
              </cell>
              <cell>
                11 942
              </cell>
            </row>
          </table>
          <head xml:id="i-LdMkvu1DJA5APCEGCjKtmt" type="h1">
            5 Den globala ökningen av militära utgifter
          </head>
          <p xml:id="i-JfNtafi1SafnodcTgaAbjU">
            Globalt sett har militärutgifterna det senaste decenniet ökat
            dramatiskt. Mellan 2000 och 2010 ökade de med mer än 50 procent
            enligt Sipri. Under 2012 uppskattar Sipri att världens militära
            utgifter uppgick till 1 756 miljarder dollar (Sipris årsbok, 2013).
            Som en jämförelse skulle den summa världen satsade på vapenköp
            under två och en halv dagar i fjol enligt FN räcka till att rädda
            livet på sex miljoner mammor och barn.
          </p>
          <head xml:id="i-KsJsK9R6Pu78US6Lz3ozB4" type="h1">
            6 Regelverk med kryphål
          </head>
          <p xml:id="i-EXCib4mwHTgrxiobsgZ2aq">
            Den nuvarande svenska krigsmaterielexportlagstiftningen vilar
            formellt på grundprincipen att export av krigsmateriel är förbjudet,
            men att dispenser kan ges. Denna möjlighet till dispens uttrycks
            på följande sätt i den nuvarande lagstiftningen:
          </p>
          <p xml:id="i-HEo8CMGpmcaTuX3VAfLhWh">
            Tillstånd till utförsel av krigsmateriel, eller till annan samverkan
            med någon i utlandet avseende krigsmateriel, bör medges endast
            om sådan utförsel eller samverkan
          </p>
          <p xml:id="i-HZrJTScspN8HbMh3XYc2Wp">
            1. bedöms erforderlig för att tillgodose det svenska försvarets
            behov av materiel eller kunnande eller i övrigt är säkerhetspolitiskt
            önskvärd, samt
          </p>
          <p xml:id="i-U7qc4CZkJ7GvKHPR5MN1TB">
            2. inte står i strid med principerna och målen för Sveriges utrikespolitik.
          </p>
          <p xml:id="i-NPFxfRHtuuWNHyWwe9Gpf8">
            Till detta tillkommer EU:s Gemensamma ståndpunkt om vapenexport
            2008/944/Gusp som ska tillämpas vid den nationella tillståndsprövningen.
            Denna anger EU:s lägsta accepterade nivå på nationell vapenexportreglering
            och motsäger inte någon del av den svenska lagstiftningen samtidigt
            som den inte heller kräver strängare krav än de som redan åligger
            den svenska vapenexporten. Regeringens egen skrivelse bedömer
            att svensk lagstiftning i kombination med politiken för global
            utveckling (PGU) utgör ett fullgott substitut till EU:s gemensamma
            ståndpunkt. Lagstiftningen förefaller därmed vara nog så tydlig.
            Trots detta har breda omtolkningar urholkat den steg för steg
            och utvidgat möjligheterna för dispensutgivningen. Detta har möjliggjort
            den kraftiga ökningen av svensk vapenexport. Vänsterpartiet menar
            att många genomförda leveranser har stått i strid med de riktlinjer
            som citeras ovan.
          </p>
          <p xml:id="i-2Ee1TnGJzs1WVbZNteyvXt">
            För Vänsterpartiet är nedrustning, demokratisering och ökad respekt
            för de mänskliga rättigheterna centrala mål för den svenska utrikespolitiken.
            Den svenska vapenexporten strider mot samtliga dessa mål. Sverige
            exporterade förra året vapen till länder i väpnad konflikt, såsom
            Pakistan, samt till diktaturer som Bahrain och Brunei.
          </p>
          <head xml:id="i-ERJ3cDBidhCaaYwdtXoFdP" type="h1">
            7 En reformering som kom av sig
          </head>
          <p xml:id="i-PsYj5iMZeyKK21APm9xZb4">
            Vid behandlingen av 2011 års skrivelse fanns det en klar majoritet
            i riksdagen för att införa ett demokratikriterium, ett förbud
            mot vapenexport till icke-demokratier, i svensk krigsmateriellagstiftning.
            Trots det valde de fyra borgerliga partierna och Socialdemokraterna
            att ingå en överenskommelse som innebar att man i utrikesutskottets
            betänkande 2010/11:UU3 slog fast att regeringen ska återkomma
            till riksdagen med förslag till ny krigsmateriellagstiftning i
            syfte att skärpa exportkontrollen gentemot icke-demokratiska stater.
            Dock fastslogs inte vare sig när regeringen skulle återkomma eller
            vilka typer av skärpningar man önskade, och Vänsterpartiet valde
            på grund av dessa otydligheter att vidhålla sitt krav på ett skarpt
            demokratikriterium. Tre år senare kan vi konstatera att en utredning
            visserligen har tillsatts, men att den inte ska vara klar förrän
            den 15 december i år, dvs. efter kommande riksdagsval. Det kommer
            med andra ord att ta flera år innan en eventuellt reformerad krigsmateriellagstiftning
            kan vara på plats. Allt tyder med andra ord på att regeringen
            försöker förhala alla försök till skärpningar av den svenska krigsmateriellagstiftningen.
          </p>
          <head xml:id="i-9zGYEHwsnms2XjpkN1qHH" type="h1">
            8 Framtidens regelverk
          </head>
          <p xml:id="i-D3UxaeZxCupsFykZe64Tx3">
            Vänsterpartiet vill att Sverige ska vara en trovärdig röst för
            de mänskliga rättigheterna, för fred och för demokrati. För oss
            är det inte förenligt med att exportera vapen till länder som
            kränker de mänskliga rättigheterna, krigförande stater eller diktaturer.
            På dessa områden önskar vi att den svenska lagstiftningen skärps.
            Därför är det välkommet att den parlamentariska kommitté som ska
            utreda den framtida svenska exportkontrollen av krigsmateriel
            getts i uppdrag att undersöka på vilket sätt en skärpning ska
            göras av kontrollen av vapenexporten till icke-demokratier. Samtidigt
            menar vi att detta inte är tillräckligt.
          </p>
          <p xml:id="i-AC6qioQ5QRDNpp7Uz9qwd6">
            Regeringen bör återkomma med ett tilläggsdirektiv till utredningen
            om översyn av exportkontrollen av krigsmateriel som ger den i
            uppdrag att undersöka hur framtidens regelverk för svensk krigsmaterielexport
            ska utformas så att det utesluter möjligheterna för Sverige att
            exportera krigsmateriel till länder som begår grova och omfattande
            brott mot de mänskliga rättigheterna. Detta bör riksdagen som
            sin mening ge regeringen till känna.
          </p>
          <p xml:id="i-QcP1vWFdJDmg32HjQmnpiv">
            Den svenska lagstiftningen förbjuder i dag export till krigförande
            stater. Dock visar regeringens skrivelse hur Sverige exporterar
            vapen till en rad stater som deltar i väpnade konflikter eller
            som befinner sig i inbördeskrig. USA är fortfarande svårt att
            beteckna som något annat än ett land som befinner sig i krig genom
            sin militära närvaro i Afghanistan. Därtill går det inte att förneka
            att mottagarlandet Pakistan befinner sig i en blodig såväl som
            gränsöverspillande väpnad konflikt, något som tills nyligen stämt
            och enligt vissa bedömare fortfarande stämmer i fallet Thailand.
          </p>
          <p xml:id="i-TNYeJC3Z9ByjcA4q7yvyZ">
            Regeringen bör återkomma med ett tilläggsdirektiv till utredningen
            om översyn av exportkontrollen av krigsmateriel som ger den i
            uppdrag att undersöka hur framtidens regelverk för svensk krigsmaterielexport
            ska utformas så att det utesluter möjligheten för export av krigsmateriel
            till krigförande stater. Detta bör riksdagen som sin mening ge
            regeringen till känna.
          </p>
          <head xml:id="i-UeSUWCFW23UrxAmqhdBM4b" type="h1">
            9 Riktlinjer för krigsmateriel för strid och övrig krigsmateriel
          </head>
          <p xml:id="i-PszPgaBPGhQDnLK6dvKsy3">
            I Sverige delas krigsmateriel upp i två kategorier: krigsmateriel
            för strid (KS) och övrig krigsmateriel (ÖK). Som övrig krigsmateriel
            räknas en lång rad olika typer av krigsmateriel, från avancerade
            radarsystem och helikoptrar till jaktgevär och minröjningsutrustning.
            I ett par av dessa fall, som t.ex. minröjningsutrustning, kan
            det finnas goda skäl att ha mindre restriktiva riktlinjer än för
            krigsmateriel som kan användas i strid. Samtidigt ser vi i flera
            fall goda skäl för att produkter som i dag räknas som ÖK i stället
            borde klassificeras som KS och omfattas av mer restriktiva riktlinjer.
            Ett sådant exempel är radarsystemet Erieye, som räknas som ÖK
            och som är ett vapensystem som tydligt kan användas som en del
            i krigföring. Regeringen bör ges i uppdrag att göra en översyn
            av riktlinjerna för vad som räknas som krigsmateriel för strid
            och vad som räknas som övrig krigsmateriel. Detta bör riksdagen
            som sin mening ge regeringen till känna.
          </p>
          <head xml:id="i-ED5ETC3va1uomk3Wqms84D" type="h1">
            10 Politik för global utveckling (PGU)
          </head>
          <p xml:id="i-9VD4HKTcsa11poEp9CoYNz">
            I december 2003 beslutade en enig riksdag om en politik för global
            utveckling. Genom beslutet fastställdes att alla politikområden,
            inklusive handel med krigsmateriel, ska främja mänskliga rättigheter
            och bidra till fattigdomsbekämpning.
          </p>
          <p xml:id="i-4XM4HXdLuHHdLKLRo2SHad">
            I skrivelse 2011/12:167 tog regeringen upp ämnet om potentiella
            motsättningar mellan svenskt vapenexportfrämjande och Sveriges
            politik för global utveckling (PGU). I en tidigare skrivelse om
            PGU, 2007/08:89, konstaterade regeringen även att väpnade konflikter
            utgör det allvarligaste hindret för utveckling i många fattiga
            länder. Detta till trots exporterade Sverige 2013 krigsmateriel
            till länder som brottas med stora utvecklingsutmaningar och blodiga
            väpnade konflikter. Som vi visat tidigare är dessutom listan lång
            på länder där det förekommer grova och omfattande brott mot de
            mänskliga rättigheterna och där regimen har köpt vapen från Sverige.
          </p>
          <p xml:id="i-U8T9NW6L6NUKw2YF8SC2Fq">
            Vänsterpartiet anser inte att den svenska vapenexporten i dag
            står i överensstämmelse med PGU:s tydliga utgångspunkt: att alla
            politikområden ska präglas av ett rättighetsperspektiv och kännetecknas
            av de fattigas perspektiv på utveckling.
          </p>
          <p xml:id="i-TwqtxnSf3ocDF6acv8M7h4">
            Vänsterpartiet välkomnade PGU för elva år sedan, men konstaterar
            tyvärr att arbetet med att omsätta PGU går alldeles för sakta.
            Trots regeringens försäkran om att strävan är att effekter av
            den svenska krigsmaterielexporten som är negativa för ansträngningarna
            att bidra till en rättvis och hållbar global utveckling ska undvikas
            så fortsätter vapenexporten till länder som svensk lagstiftning
            såväl som EU:s gemensamma ståndpunkt tydligt avvisar vapenexport
            till. Vi menar att det borde vara en självklarhet att man genomför
            obligatoriska konsekvensanalyser utifrån PGU:s målsättningar varje
            gång man beviljar tillstånd för export av krigsmateriel. Regeringen
            bör därför återkomma med förslag som innebär att den svenska krigsmaterielexporten
            ska stämma överens med Sveriges politik för global utveckling
            och inte motverka en hållbar utveckling. Detta bör riksdagen som
            sin mening ge regeringen till känna.
          </p>
          <head xml:id="i-AGBh2xhbuuhU4UMrRj7WWn" type="h1">
            11 Import och uthyrning av krigsmateriel
          </head>
          <p xml:id="i-2zFBTqRQJLn7qz9GjHk2E9">
            Sveriges kanske största utrikespolitiska tillgång är dess internationella
            trovärdighet. Men vår trovärdighet kan inte tas för given. Hur
            det svenska regelverket för krigsmaterielexport utformas och vilka
            länder vi exporterar till påverkar självklart hur vi uppfattas
            av vår omvärld.
          </p>
          <p xml:id="i-9ibpNGhdRzQas3yFAP61Nw">
            Men svensk handel med krigsmateriel handlar även om svensk import
            av krigsmateriel. Också denna är en viktig del av den svenska
            utrikespolitiken, men till skillnad från exporten av krigsmateriel
            är importen i det närmaste oreglerad. Detta har inneburit att
            Sverige i modern tid importerat krigsmateriel från bl.a. Israel
            och Vitryssland. Det innebär att svenska skattemedel, via Försvarsmakten,
            gått rakt in i krigsmaterielindustrin i Israel och Vitryssland.
            För Vänsterpartiet är detta exempel på import som står i strid
            med målen för svensk utrikespolitik och som i grunden hotar vår
            internationella trovärdighet. Regeringen bör återkomma med ett
            tilläggsdirektiv till utredningen om översyn av exportkontrollen
            av krigsmateriel som ger den i uppdrag att även undersöka hur
            ett regelverk för den svenska krigsmaterielimporten skulle kunna
            utformas. Detta bör riksdagen som sin mening ge regeringen till
            känna.
          </p>
          <p xml:id="i-VYZ8eqVktfiUfkr4QAfK45">
            Likaså menar Vänsterpartiet att det ska finnas regler för uthyrning
            och utlåning av svensk krigsmateriel. Det har exempelvis förekommit
            uppgifter om att Försvarsmakten lånat ut krigsmateriel till den
            israeliska armén, vilket är mycket problematiskt sett till Israels
            agerande vad gäller de mänskliga rättigheterna.
          </p>
          <p xml:id="i-Sch9z1KNrHffWdcJoed9eo">
            Vänsterpartiet menar att det är orimligt att Försvarsmakten har
            möjlighet att låna eller hyra ut krigsmateriel till diktaturer,
            krigförande stater och länder som begår grova och omfattande brott
            mot de mänskliga rättigheterna. Tyvärr saknas regelverk på detta
            område. Regeringen bör därför återkomma med ett tilläggsdirektiv
            till utredningen om exportkontrollen av krigsmateriel som ger
            den i uppdrag att även undersöka hur ett regelverk för uthyrning
            och utlåning av krigsmateriel kan utformas. Detta bör riksdagen
            som sin mening ge regeringen till känna.
          </p>
          <head xml:id="i-PU7q6dSZL22rX64Tpf8jEY" type="h1">
            12 Handel med tjänster
          </head>
          <p xml:id="i-8Lmgy7KYTSNpJ7oxXYBVPX">
            Dagens krigsmateriellagstiftning omfattar handel med varor. Men
            dagens vapenexport inkluderar inte bara krigsmateriel i sig utan
            också olika former av tjänster kopplade till krigsmateriel. Projekt
            Simoom är ett tydligt exempel på detta. I detta fall handlade
            det i grunden inte om export av varor utan av tjänster. Vänsterpartiet
            menar att denna lucka i lagstiftningen bör täppas till. Regeringen
            bör återkomma med ett tilläggsdirektiv till utredningen om översyn
            av exportkontrollen som ger den i uppdrag att även undersöka hur
            ett regelverk för handel med tjänster kopplade till krigsmateriel
            kan utformas. Detta bör riksdagen som sin mening ge regeringen
            till känna.
          </p>
          <head xml:id="i-Y3JgrnrmBDVE6oGxT8qCA" type="h1">
            13 Öppna upp Exportkontrollrådet
          </head>
          <p xml:id="i-EcsTdc4798swBre3sogTvF">
            Beslut om tillstånd för utförsel och tillverkning av försvarsmateriel
            samt export av s.k. produkter med dubbla användningsområden fattas
            av den statliga myndigheten Inspektionen för strategiska produkter
            (ISP). Vid nya avtal och då förhållandena i mottagarlandet förändras
            rådfrågas Exportkontrollrådet, som är en politiskt sammansatt
            rådgivande nämnd. Arbetet i Exportkontrollrådet är omgärdat med
            mycket restriktiv sekretess. Ledamöterna har inte tillåtelse att
            föra vidare de uppgifter de får vid möten med nämnden. Därför
            var det mycket märkligt att försvarsminister Sten Tolgfors hävdade
            att partierna i riksdagen blivit informerade om Projekt Simoom
            med hänvisning till att Exportkontrollrådet informerades på våren
            2010. Hade representanterna i Exportkontrollrådet informerat sina
            partier om de uppgifter de fått hade de begått ett lagbrott.
          </p>
          <p xml:id="i-NWNFnvmW7BwvdiEkYabNLx">
            Vänsterpartiet menar att transparensen måste öka i hanteringen
            av svensk vapenexport. Kraven på sekretess är i dag orimligt höga;
            t.ex. borde det vara rimligt att kunna få information runt hur
            de olika företrädarna i Exportkontrollrådet röstat i olika ärenden.
            Regeringen bör återkomma till riksdagen med förslag på hur tillståndsgivningen
            för export av krigsmateriel samt Exportkontrollrådets arbete kan
            bli mer transparenta. Detta bör riksdagen som sin mening ge regeringen
            till känna.
          </p>
          <head xml:id="i-5qvKPh6a2Kz3k8oG6YZis5" type="h1">
            14 Exportkrediter för krigsmaterielexport
          </head>
          <p xml:id="i-NSdBFpU5UPv7pCJt7VFXyB">
            Delar av den svenska krigsmaterielexporten sker i dag med statligt
            stöd. Bland annat har i flera fall exportkrediter utfärdats för
            att underlätta för den svenska krigsmaterielindustrin att exportera
            sina produkter. Historiskt finns många exempel på tvivelaktiga
            affärer som har finansierats med svenska krediter. År 1979 utfärdade
            exempelvis Exportkreditnämnden (EKN) krediter i samband med en
            försäljning av tre kustbevakningsfartyg till Försvarsdepartementet
            i den då odemokratiska enpartistaten Liberia. Krediterna betalades
            aldrig tillbaka, och 2006 avsatte den borgerliga regeringen 200
            miljoner kronor från biståndsbudgeten för att finansiera avskrivningen
            av dessa skulder, något som dessutom gjordes i strid med gällande
            internationella regelverk.
          </p>
          <p xml:id="i-WpvJ914P51oe1BfvfkWYs1">
            Det generösa ramverket för exportkrediter till vapenindustrin
            som EKN i dag har motverkar svenska utrikespolitiska intressen
            samt svenska åtaganden när det gäller arbetet för de mänskliga
            rättigheterna. Under 2013 ställde EKN inte ut några garantier
            till vapenexporten, men så sent som 2006 uppgick vapenkrediterna
            till 16 miljarder kronor, eller 43 procent av all kreditgivning.
            Försäljningen av ett luftburet radarövervakningssystem till Pakistan
            låg då bakom den stora andelen. Det faktum att en riktad attack
            mot radarsystemet och tillhörande flygplan under 2012 ledde till
            omfattande förstörelse och flera dödsfall understryker det oroliga
            tillstånd som råder i Pakistan samt det tvivelaktiga i att svensk
            vapenexport i det här fallet skedde i enlighet med PGU.
          </p>
          <p xml:id="i-YZzZJWvt4FBdkdV7662XWK">
            Vänsterpartiet anser inte att det är rimligt att svenska skattemedel
            används för att i form av lån och krediter möjliggöra svensk vapenexport.
            Regeringen bör återkomma med förslag som innebär att svensk krigsmaterielexport
            inte ska understödjas av exportkrediter eller andra former av
            statligt exportstöd. Detta bör riksdagen som sin mening ge regeringen
            till känna.
          </p>
          <p xml:id="i-HW5W66hcZHtnJmh3HxTzih">
            2010 bildades Försvarsexportmyndigheten, vars syfte är att främja
            svensk vapenexport. Vänsterpartiet var mycket kritiska till att
            den nya myndigheten bildades. Vi anser inte att det är en statlig
            myndighets uppgift att främja vapenexport. Vi föreslog i vår senaste
            budgetmotion avseende utgiftsområde 6 att anslagen till Försvarsexportmyndigheten
            ska minskas i ett första steg under 2014 för att myndigheten sedan
            helt ska avvecklas under 2015.
          </p>
          <head xml:id="i-N9R72qKvk1Yxo4LouqoaAz" type="h1">
            15 Krigsmaterielsamarbetet inom EU
          </head>
          <p xml:id="i-NWtDrua5QJzv6b7DbfEemx">
            Vänsterpartiet ser med stor oro på det ökade samarbetet inom
            EU på krigsmaterielområdet. Vi värnar en oberoende och militärt
            alliansfri utrikespolitik och menar därför att Sverige ska avbryta
            allt samarbete som bidrar till en vidare militarisering av EU.
          </p>
          <p xml:id="i-Fus4Lovh7efoc11ektV3QC">
            Vi menar att EU:s strategi från 2007, En strategi för en starkare
            och mer konkurrenskraftig försvarsindustri i EU stakade ut fel
            riktning för europeisk försvarsindustri med sin betoning på att
            utveckla dess fulla potential. En senare rapport som utgick från
            kommissionen den 24 juli 2013, Mot en mer konkurrenskraftig och
            effektiv försvars- och säkerhetssektor, innebär ytterligare steg
            mot avreglering och att ännu större fokus riktas mot lösningar
            som gynnar ekonomiska aktörer på bekostnad av den demokratiska
            medbestämmanderätten. Detta är en allvarlig och bekymmersam utveckling
            inom ett så viktigt och känsligt område som vapenindustrin och
            -exporten. Det gemensamma militära samarbetet inom EU har som
            mål att bygga upp ett gemensamt försvar. Detta är en utveckling
            som Vänsterpartiet i grunden motsätter sig.
          </p>
          <p xml:id="i-TATH2jvW736TaJiru2xTBV">
            Ett ökat samarbete om upphandling av krigsmateriel torde försvåra
            möjligheterna att skärpa den svenska regleringen av krigsmaterielimporten,
            något som Vänsterpartiet kräver. Sverige ska vara en föregångare
            genom sin lagstiftning om svensk export och import av vapen och
            krigsmateriel. Vårt övergripande mål måste vara att den totala
            vapenhandeln i världen ska minska. Regeringen bör därför återkomma
            med förslag på hur Sverige ska motsätta sig alla riktlinjer eller
            regelverk inom EU som kan leda till att Sveriges möjligheter att
            reglera vapenhandeln begränsas. Detta bör riksdagen som sin mening
            ge regeringen till känna.
          </p>
          <head xml:id="i-Qb6DG1WXYBdM2coJNPBmGk" type="h1">
            16 Militärt samarbete med Saudiarabien
          </head>
          <p xml:id="i-SHpkJDqrw7shS2oEkdVgmy">
            Få enskilda affärer synliggör skillnaden mellan lagstiftningens
            skrivningar och verkligheten så tydligt som den s.k. Saudiaffären.
            Den 6 mars 2012 avslöjade Sveriges Radio att FOI 2007 inlett det
            s.k. Projekt Simoom. Inom ramen för det militära samarbetsavtalet
            MOU som den dåvarande socialdemokratiska regeringen slöt med Saudiarabien
            2005 skulle Totalförsvarets forskningsinstitut FOI genom ett bulvanföretag
            och i samarbete med flera svenska företag leda arbetet med att
            bygga en fabrik för antitankvapen i Saudiarabien. Den borgerliga
            regeringen beslutade 2010 att förlänga det militära samarbetsavtalet
            med Saudiarabien och har dessutom gett sitt godkännande till Projekt
            Simoom.
          </p>
          <p xml:id="i-PHBh2ykPCTSNutoXQBqLsk">
            Att Sverige bistår en av vår tids värsta diktaturer att utveckla
            sin kapacitet att producera militär utrustning står självklart
            i tydlig strid med målen för svensk utrikespolitik och därigenom
            också med den svenska krigsmateriellagstiftningen. De många avslöjandena
            om hur det ansvariga statsrådet och de berörda myndigheterna agerat
            visar dessutom på de tydliga behoven av att öka transparensen
            i svensk vapenexport.
          </p>
          <p xml:id="i-XTEp4n2J3THYX6SMn2syvG">
            Vänsterpartiet kommer aldrig att stödja att Sverige bedriver
            militärt samarbete med ett land som Saudiarabien. Redan när det
            militära samarbetsavtalet granskades av konstitutionsutskottet
            2006 valde Vänsterpartiet att reservera sig eftersom vi ansåg
            att avtalet stred mot den svenska krigsmateriellagstiftningen.
            Avslöjandena om Projekt Simoom understryker hur djupt problematiskt
            detta avtal är. Regeringen bör därför upphäva det militära samarbetsavtalet
            mellan Sverige och Saudiarabien. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-Y3iCDvrwT9r4UL8eJxEwPq">
              Hans Linde (V)
            </item>
            <item xml:id="i-KtwJnbcYrwQ9a6L6a1E3Ds">
              Torbjörn Björlund (V)
            </item>
            <item xml:id="i-jCWBFNT83KsVeDboeVcgG">
              Jens Holm (V)
            </item>
            <item xml:id="i-JqqvSwyYaNS3xo3ngBtRWd">
              Siv Holma (V)
            </item>
            <item xml:id="i-DbiuxQe3brSjfrYPGD2cqU">
              Kent Persson (V)
            </item>
          </list>
        </div>
      </div>
    </body>
  </text>
</TEI>
