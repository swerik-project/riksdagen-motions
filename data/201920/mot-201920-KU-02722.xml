<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-02722">
  <teiHeader>
    <fileDesc>
      <titleStmt>
        <title>Starkare rättsstatliga principer, ett förstärkt fri- och rättighetsskydd och andra grundlagsfrågor</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2722 av Karin Enström m.fl. (M)</title>
          <idno type="rdwebb">H7022722</idno>
          <rs type="number">2722</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H7022722/text</ref>
          <ref type="dokument_url_html">http://data.riksdagen.se/dokument/H7022722</ref>
          <ref type="dokumentstatus_url_xml">http://data.riksdagen.se/dokumentstatus/H7022722</ref>
          <ref type="docx">http://data.riksdagen.se/fil/BF0F9C82-D6D2-42A9-B7ED-C83B69C5DB81</ref>
          <ref type="pdf">http://data.riksdagen.se/fil/D84A9A61-726C-4300-B2D2-0F2F9CFEA3EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JVJBMZFMJK5YHSMqRKfcrP</idno>
            <name>Lars Jilmstad</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DNCrEZfK5ttrH64pcFvJZT" type="signed"/>
        <correspContext corresp="i-DNCrEZfK5ttrH64pcFvJZT">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-JVJBMZFMJK5YHSMqRKfcrP"/>
        </correspContext>
        <correspAction xml:id="i-7FoMZexW7epSpsbFxMsLAE" type="submitted">
          <date when="2019-10-03"/>
          <time when="12:12:37"/>
        </correspAction>
        <correspAction xml:id="i-jFqjMXQVaEoQPTrtoB1KH" type="reviewed">
          <date when="2019-10-03"/>
          <time when="13:53:07"/>
        </correspAction>
        <correspAction xml:id="i-MLQzxyUCVtQoHbV3wY8FTR" type="referred">
          <date when="2019-10-11"/>
        </correspAction>
        <correspAction xml:id="i-LZzn4ub5faVkizANNHj4KC" type="assigned">
          <date when="2021-04-28"/>
          <time when="17:03:57"/>
        </correspAction>
        <correspContext corresp="i-LZzn4ub5faVkizANNHj4KC">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-CZ8ecTn24X7TFqiRhw4kN" type="behandlas_i"/>
        <correspContext corresp="i-CZ8ecTn24X7TFqiRhw4kN">
          <ref type="uppgift">2019/20:KU13</ref>
          <ref type="ref_dok_id">H701KU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G2FBkpzXY9qYfn4Lgiox4G" type="behandlas_i"/>
        <correspContext corresp="i-G2FBkpzXY9qYfn4Lgiox4G">
          <ref type="uppgift">2019/20:KU16</ref>
          <ref type="ref_dok_id">H701KU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A8MKJeXKiKdRz8wJ6K1WWu" type="behandlas_i"/>
        <correspContext corresp="i-A8MKJeXKiKdRz8wJ6K1WWu">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lbsp4NpajrvuPsM2WBbV7V" type="behandlas_i"/>
        <correspContext corresp="i-Lbsp4NpajrvuPsM2WBbV7V">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2722 av Karin Enström m.fl. (M)
          Starkare rättsstatliga principer, ett förstärkt fri- och rättighetsskydd
          och andra grundlagsfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KQ3HkY8aWpwXPGobB3U8KE">
            Förslag till riksdagsbeslut
          </head>
          <list style="ol">
            <item xml:id="i-XoBpWt7Gy1rg2aWDiVYHV8">
              Riksdagen ställer sig bakom det som anförs i motionen om att
              en grundlagsutredning bör tillsättas i syfte att stärka domstolarnas
              självständighet och tillkännager detta för regeringen.
            </item>
            <item xml:id="i-PBsvpDrtbaLHFMoXdLh6z2">
              Riksdagen ställer sig bakom det som anförs i motionen om att
              se över reglerna för utnämning av justitieråd och tillkännager
              detta för regeringen.
            </item>
            <item xml:id="i-K6SFuzmXboBfpLVjNm5Auj">
              Riksdagen ställer sig bakom det som anförs i motionen om att
              se över hur långt domstolarnas grundlagsstadgade självständighet
              sträcker sig samt överväga om det finns anledning att i detta
              hänseende förtydliga regeringsformen, och detta tillkännager riksdagen
              för regeringen.
            </item>
            <item xml:id="i-L7AYi7cSNdFBT85XuPSdfp">
              Riksdagen ställer sig bakom det som anförs i motionen om att
              se över hur Lagrådets ställning och domstolarnas lagprövning kan
              stärkas och tillkännager detta för regeringen.
            </item>
            <item xml:id="i-72ViRk3Px1L4eeNpJMZ94f">
              Riksdagen ställer sig bakom det som anförs i motionen om att
              se över hur skyddet för mänskliga fri- och rättigheter kan stärkas
              i regeringsformen och tillkännager detta för regeringen.
            </item>
            <item xml:id="i-J4gzhZ6mWzMCufGEBJ6pRW">
              Riksdagen ställer sig bakom det som anförs i motionen om att
              vid nästa översyn av regeringsformen överväga om fler fri- och
              rättigheter bör omfattas av begränsningsreglerna i 2 kap. 21 §
              regeringsformen samt reglerna om vilandeförklaring i 2 kap. 22
              § regeringsformen och tillkännager detta för regeringen.
            </item>
            <item xml:id="i-C6c3agkXQh4sNHbdT3PjLS">
              Riksdagen ställer sig bakom det som anförs i motionen om att
              stärka grundlagsskyddet för de mänskliga fri- och rättigheterna
              på så sätt att det slås fast att staten har en skyldighet att
              skydda enskilda från kränkningar av mänskliga fri- och rättigheter
              som utförs av andra enskilda, och detta tillkännager riksdagen
              för regeringen.
            </item>
            <item xml:id="i-S9R6af2VHpXqXwsh8yYb1Q">
              Riksdagen ställer sig bakom det som anförs i motionen om att
              vid nästa översyn av regeringsformen förtydliga utformningen av
              skyddet för föreningsfriheten och tillkännager detta för regeringen.
            </item>
            <item xml:id="i-B8BFbEMYAGtdY66DFWAHUd">
              Riksdagen ställer sig bakom det som anförs i motionen om en äganderätts-
              och näringsfrihetskommission för att kartlägga hot mot och inskränkningar
              i äganderätten och näringsfriheten och tillkännager detta för
              regeringen.
            </item>
            <item xml:id="i-7xzgq8S3yjgEEF8wbhAbEG">
              Riksdagen ställer sig bakom det som anförs i motionen om att
              vid nästa översyn av regeringsformen överväga utformningen av
              diskrimineringsförbudet i 2 kap. 12 § regeringsformen och tillkännager
              detta för regeringen.
            </item>
            <item xml:id="i-CPYrdCFtb5LnFgqhdRom7f">
              Riksdagen ställer sig bakom det som anförs i motionen om att
              se över regelverket för hur grundlagsändringar får genomföras
              i syfte att försvåra dessa och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WYbNnFz54joPLUhqCG5qDC" type="h1">
            Motivering
          </head>
          <p xml:id="i-YDKiReUQk7imTyAfZXfDc6">
            Sveriges grundlagar utgör fundamentet för vårt samhällskontrakt.
            Nu har det gått 15 år sedan den förra grundlagsutredningen tillsattes
            och det finns anledning att åter överväga en rad förstärkningar
            av grundlagsskyddet. Detta såväl vad gäller individens fri- och
            rättighetsskydd gentemot stat och kommun som i fråga om den svenska
            rättsstaten och demokratin i allmänhet. Under innevarande mandatperiod
            vill därför Moderaterna att en ny grundlagsutredning ska tillsättas.
            En sådan utredning bör få direktiv om att lägga fram förslag om
            bland annat hur domstolarnas oberoende kan stärkas, hur Lagrådets
            ställning och domstolarnas lagprövning kan stärkas, hur enskildas
            fri- och rättighets­skydd kan bli mer robust samt hur grundlagsändringar
            kan försvåras.
          </p>
          <p xml:id="i-VjfwErUwCZfppF3eV9Racq">
            Genom 2010 års grundlagsreform stärktes de svenska domstolarnas
            konstitutionella oberoende. Reformen beslutades i enighet mellan
            riksdagspartierna och skapade en solid grund för domstolarna att
            fullgöra sina dömande uppgifter utan påverkan från den politiska
            maktens önskemål och förväntningar. Efter grundlagsreformens ikraftträdande
            år 2011 har auktoritära partier flyttat fram sina positioner på
            flera håll i Europa. I Polen har de verkställande och lagstiftande
            organen systematiskt getts möjlighet att på politisk nivå påverka
            den dömande maktens sammansättning, befogenheter och funktion.
            En liknande utveckling där regeringar tänjer på den liberala demokratins
            principer går även att se i Ungern och Rumänien.
          </p>
          <p xml:id="i-EYs4YGaBxNtxBcks7yuWTk">
            De svenska domstolarnas oberoende hotas inte direkt av auktoritära
            krafter i andra länder, och något överhängande nationellt hot
            finns inte i Sverige. Men exemplen visar vad som kan hända med
            ett lands domstolsväsende när landet får en politisk majoritet
            som inte respekterar rättsstatens principer. Det är därför av
            vikt även för en demokratisk rättsstat som Sverige att ha ett
            regelverk som gör det så svårt som möjligt för en auktoritär regim
            att i en framtid ta politisk kontroll över domstolsväsendet och
            i synnerhet landets högsta domstolar.
          </p>
          <p xml:id="i-2FQh3WkagAVtwi9ZojE44P">
            Vidare innebar 2010 års grundlagsreform i flera avseenden en
            förstärkning av den enskildas fri- och rättighetsskydd. Detta
            genom bland annat borttagandet av det så kallade uppenbarhetsrekvisitet,
            en ny bestämmelse om rättvis rättegång, tydligare regler om ersättning
            vid intrång i äganderätten med mera. Men det finns behov av att
            ytterligare stärka skyddet för de i grundlagen fastslagna mänskliga
            fri- och rättigheterna. Det är motiverat att fortsätta att stegvis
            utveckla regeringsformen. Genom denna motion vill vi därför lyfta
            fram några frågor, som vi anser behöver belysas i samband med
            nästa översyn av regeringsformen, frågor som inte behandlades
            i Grundlagsutredningens slutbetänkande (SOU 2008:125).
          </p>
          <p xml:id="i-KvJW4LNVHk9SArgbrzrwmM">
            Moderaterna ser inte att det finns någon anledning till att de
            grundläggande mänskliga fri- och rättigheter som läggs fast i
            vår egen grundlag ska spela mindre praktisk roll och därmed ha
            lägre status än motsvarande rättigheter i Europeiska konventionen
            om skydd för de mänskliga rättigheterna och de grundläggande friheterna
            (Europakonventionen). Detta kommer att vara en moderat utgångspunkt
            vid en översyn av regeringsformen i dessa delar.
          </p>
          <head xml:id="i-KanPEVf2VGx24c8Czh9Xf8" type="h2">
            En grundlagsutredning för att stärka domstolarnas självständighet
          </head>
          <p xml:id="i-WVybqTAYDMimdPrLPQVZyc">
            Utvecklingen vad gäller rättsstatliga principer går åt fel håll
            i många delar av världen. Inte minst i Europa där olika regeringar
            utmanar den liberala demokratins grund­läggande principer.
          </p>
          <p xml:id="i-RQRmoPQGYXm7jCwH4YRSkz">
            I Sverige är den här utvecklingen inte lika påtaglig, men det
            finns inte tillräckligt som säger att vi skulle vara extra skyddade
            mot auktoritära krafter. Skyddet för dom­stolarnas självständighet
            och Lagrådets ställning bör därför utökas i syfte att säkra ett
            långsiktigt värnande av våra rättsstatliga principer. Därför vill
            Moderaterna att en ny grundlagsutredning tillsätts, i vilken det
            övervägs reformer som stärker domstolarnas långsiktiga oberoende.
          </p>
          <p xml:id="i-FLykM4pHc2hyww1Xa13jJj">
            En sådan utredning bör rimligen kunna föreslå hur ett från riksdag
            och regering fristående domstolsråd skulle kunna inrättas, vilket
            skulle kunna utse Domstolsverkets chef. Det bör även i grundlag
            läggas fast hur reglerna för domarna i de högsta dom­stolarna
            ser ut, exempelvis vad gäller avskedande med mera.
          </p>
          <p xml:id="i-SFazREWZp6c2HozaDyGrRH">
            Det finns även ett behov av att frikoppla domstolarnas ekonomiska
            beroende av regeringen för att istället lägga anslagen för dessa
            under ett utskott i riksdagen. Därmed skulle domstolarnas centrala
            konstitutionella funktion tydliggöras. En ny grundlags­utredning
            bör även se över tillsynen av domstolarna för att begränsa riksdagens
            och regeringens makt över desamma.
          </p>
          <p xml:id="i-S1tHFmK5MybWgsJnKb4co5">
            Fram till grundlagsreformen år 2010 utsågs domarna i Högsta domstolen
            och Högsta förvaltningsdomstolen (tidigare Regeringsrätten) av
            regeringen i ett slutet förfarande utan vare sig insyn eller extern
            beredning. En viktig förändring som då inträdde var att varje
            ny rekrytering till domstolarna ska beredas av ett oberoende organ,
            Domar­nämnden. Nämnden inhämtar regelmässigt yttrande från domstolarna
            själva men det finns inte någon i lag reglerad skyldighet att
            höra dessa. Om regeringen överväger att till justitieråd utse
            någon som Domarnämnden inte har föreslagit har regeringen en lagstadgad
            skyldighet att först ge nämnden tillfälle att yttra sig. Någon
            motsvarande skyldighet att höra Högsta domstolen eller Högsta
            förvaltningsdomstolen när regeringen överväger att utse någon
            annan än den som domstolen eller Domarnämnden förordat finns inte.
          </p>
          <p xml:id="i-Ws3Fop2aLVqVVd6ZYKtgE1">
            En ny grundlagsutredning bör även specifikt ges i uppgift att
            överväga att ge dom­stolarna en lagstadgad rättighet att under
            beredningsprocessen framföra synpunkter till Domarnämnden och
            även till regeringen i fall då regeringen överväger att utse någon
            annan till justitieråd än en person som respektive domstol förordat
            (försåvitt inte den person som regeringen överväger att utse har
            förts fram av Domarnämnden och berörd domstol har yttrat sig om
            personen till Domarnämnden).
          </p>
          <p xml:id="i-E1izq38Eyjma7HeyHABDnb">
            De åtgärder för att förändra personsammansättningen i högsta
            domstolar som i vår nära omvärld främst kommit till användning
            har varit sänkning av pensionsålder, införande av nya behörighetskriterier
            och den verkställande maktens vägran att utnämna föreslagna ledamöter.
          </p>
          <p xml:id="i-2RW3WjzWM6RhhuoEDKdyJf">
            Konkret har det handlat om att sänka den ålder då domare är skyldiga
            att gå i pension, för att bli av med alla domare som är äldre
            än så. Både Polens och Ungerns nuvarande regeringar stöds som
            bekant av en majoritet i respektive parlament. Även i Sverige
            är det möjligt att en framtida regering saknar respekt för rättsstatens
            principer, men har stöd av en majoritet i riksdagen. Den kan i
            så fall använda denna majoritet till att ändra pensionsregler
            som framgår av vanlig lag.
          </p>
          <p xml:id="i-AyaEXGQ7KiBeMEJeh295Pn">
            För att göra skyddet för domarna i de högsta instanserna så heltäckande
            som möjligt måste vi därför överväga åtgärder som syftar till
            att försvåra politiskt motiverade tvångspensioneringar.
          </p>
          <p xml:id="i-MDCRiZbHCg3wzFf2LFsNdi">
            Genom att fastslå att justitieråd inte kan åläggas att avgå med
            pension före en viss ålder görs skyddet starkare och mer heltäckande
            för domstolarnas och domarnas oberoende gentemot den politiska
            makten. Tröskeln skulle bli betydligt högre för att genomdriva
            tvångspensioneringar genom att sänka pensionsåldern.
          </p>
          <p xml:id="i-2x7xNNCyxNhPVrr9Y8nRca">
            Det är samtidigt svårt att se några beaktansvärda praktiska problem
            med att ha en i grundlag bestämd lägsta pensionsålder för justitieråd,
            om bestämmelsen knyter an till vad som nu är gängse på svensk
            arbetsmarknad. Med tanke på att medellivslängden successivt ökar
            lär staten knappast i framtiden få anledning att sänka pensionsåldern
            för justitieråd eller någon annan av demografiska skäl. Vill staten
            framöver möjliggöra för justitieråd att stanna kvar i tjänsten
            längre upp i åren kan en högre pensionsålder bestämmas i vanlig
            lag.
          </p>
          <p xml:id="i-Jyd4AEDT5sGy9hbr99zVPD">
            En ny grundlagsutredning bör därför också få i uppdrag att överväga
            att i svensk grundlag slå fast den lägsta ålder som ett justitieråd
            ska ha uppnått för att kunna åläggas att gå i pension.
          </p>
          <p xml:id="i-AEdRnZNSYZ7pDL58JpYcJs">
            Principen om domstolarnas självständighet gentemot den politiska
            makten är av central betydelse i en rättsstat. Principen kommer
            till uttryck i 11 kap. 3 § regerings­formen, där det står att
            ingen myndighet, inte heller riksdagen, får bestämma hur en domstol
            ska döma i det enskilda fallet eller hur en domstol i övrigt ska
            tillämpa en rättsregel i ett särskilt fall.
          </p>
          <p xml:id="i-Gc6eTKGwfbGPZ151RKisAs">
            På senare tid har det visat sig att domstolarnas självständighet
            är mer begränsad än vad grundlagsstadgandet kan ge intryck av.
            När Gotlands tingsrätt lade ut domstolens uppropslistor på sin
            hemsida fick den ett föreläggande av Datainspektionen, som ansåg
            att förfarandet stod i strid med bestämmelser i personuppgiftslagen.
            Högsta förvaltningsdomstolen gav i mål 6894-13 Datainspektionen
            rätt och menade att domstolarnas självständighet inte omfattar
            sådana beslut som en domstol fattar i den egna verksamheten avseende
            domstolens administration.
          </p>
          <p xml:id="i-Ew4oiysbPqpS4G4hwfCSbP">
            Eftersom det skulle kunna uppfattas som att det föreligger en
            diskrepans mellan Högsta förvaltningsdomstolens beslut och ordalydelsen
            i 11 kap. 3 § regeringsformen finns det anledning att utreda om
            regeringsformen bör förtydligas så att det klargörs hur självständiga
            domstolarna är i förhållande till förvaltningsmyndigheterna.
          </p>
          <head xml:id="i-RxauHhcbQjuC56z3MdqSaV" type="h2">
            Lagrådets ställning och domstolarnas lagprövning ska stärkas
          </head>
          <p xml:id="i-LrNQ4ejMbUsVFDh1A5m2pJ">
            Det finns behov av ett tydligare system för att kontrollera om
            en viss bestämmelse i lag eller annan författning strider mot
            grundlagen. Moderaterna vill att en ny grundlagsutredning särskilt
            ser på två möjligheter för att åstadkomma detta: dels genom att
            stärka Lagrådets ställning (förhandskontroll), dels genom att
            införa en möjlighet att i vanlig domstol få fastställt att en
            viss lagbestämmelse strider mot grundlagen eller Europakonventionen,
            utan att frågan aktualiseras i ett konkret fall (efterhandskontroll).
          </p>
          <p xml:id="i-TTTVehJJW3JNWSohY5D1hT">
            Ytterst är lagstiftningen riksdagens ansvar, och väljarna kan
            utöva sin kontroll av lagstiftaren i allmänna val. Men andra förstärkningar
            bör övervägas. En möjlighet är att införa krav på förnyad lagrådsgranskning
            när ny lagstiftning har avstyrkts av Lagrådet och regeringen återkommer
            med ett reviderat lagförslag. Krav på kvalificerad majoritet i
            riksdagen bör övervägas, när en lag behandlas vilken av Lagrådet
            angetts vara oförenlig med grundlagarna, Europakonventionen eller
            rättssäkerhetens krav.
          </p>
          <head xml:id="i-BCmK9Kcy5x8z7ZfkaYPfqY" type="h2">
            Stärkande av skyddet för fri- och rättigheter i grundlagen
          </head>
          <p xml:id="i-DQWXmSYp95qGzZaZTqcNxr">
            Moderaterna vill vidare att flera av rättigheterna i regeringsformen
            stärks eller kompletteras samt att vissa nya rättigheter införs.
          </p>
          <p xml:id="i-4x5Doucuog19bmyFucaUa4">
            Därför vill vi, inom ramen för en utredning, se över möjligheterna
            att införa en rätt till skadestånd när staten har överträtt en
            enskilds fri- och rättigheter i regeringsformen. Vi vill också
            att staten i ett skadeståndsmål som rör mänskliga fri- och rättigheter
            i regeringsformen ska betala sina egna rättegångskostnader även
            om staten vinner målet, om den enskilde haft skälig anledning
            att få sitt fall prövat. Det bör även utredas om en rätt till
            domstolsprövning och hur ett skydd för dubbel lagföring kan införas.
          </p>
          <p xml:id="i-Awxq9bKDECZnKaXejzVz6n">
            Alla i regeringsformen garanterade mänskliga fri- och rättigheter
            åtnjuter inte samma skydd mot rättighetsbegränsande lagstiftning.
            Skyddet för äganderätten och näringsfriheten är till exempel svagare
            än skyddet för sådana mänskliga fri- och rättigheter som yttrande-,
            informations-, mötes-, demonstrations- och förenings­friheterna,
            eftersom de båda förstnämnda inte omfattas av de begränsningsregler
            som framgår av 2 kap. 21 § regeringsformen och inte heller av
            reglerna om vilandeförklaring i 2 kap. 22 § regeringsformen. 2
            kap. 21 § regeringsformen stadgar att begränsningar av ett antal
            fri- och rättigheter endast får göras för att tillgodose ändamål
            som är god­tagbara i ett demokratiskt samhälle. Begränsningen
            får aldrig gå utöver vad som är nödvändigt med hänsyn till det
            ändamål som har föranlett den och inte heller sträcka sig så långt
            att den utgör ett hot mot den fria åsiktsbildningen som en av
            folkstyrelsens grundvalar. Begränsningen får inte göras enbart
            på grund av politisk, religiös, kulturell eller annan sådan åskådning.
          </p>
          <p xml:id="i-F16eyuiyFDNCLoDubSyUJB">
            Vi menar att det finns skäl att överväga om fler mänskliga fri-
            och rättigheter, till exempel äganderätten och näringsfriheten,
            borde omfattas av begränsningsreglerna i 2 kap. 21 § regeringsformen
            och reglerna om vilandeförklaring i 2 kap. 22 § regeringsformen.
            Mycket talar för att grundlagens skydd mot rättighetsinskränkningar
            borde vara lika starkt, oavsett vilken mänsklig fri- och rättighet
            det gäller, men en analys behöver göras rättighet för rättighet
            för att ge underlag för en bedömning av om det finns sakliga skäl
            att ge vissa rättigheter ett starkare skydd än andra.
          </p>
          <p xml:id="i-KEtYdrbBvrFmhJLWRqPYnr">
            Rätten att äga är en hörnsten i ett fritt samhälle. Utan enskild
            äganderätt kan inte ett fritt och demokratiskt samhälle existera.
            Det är den entydiga slutsatsen från Central- och Östeuropas frigörelse
            från det socialistiska förtrycket. Enskilt ägande möjliggör den
            frihet från staten som är nödvändig i ett demokratiskt samhälle.
            Eget ägande lägger grunden till frihet, trygghet och ansvar. Om
            äganderätten skulle omfattas av begränsningsreglerna skulle en
            inskränkning i den enskildes äganderätt endast få göras för att
            tillgodose ändamål som är godtagbara i ett demokratiskt samhälle.
            Vidare skulle en begränsning aldrig få gå utöver vad som är nödvändigt
            med hänsyn till det ändamål som har föranlett den. Begränsningar
            skulle heller inte få göras på grund av politisk eller annan åskådning
            eller sträcka sig så långt att de utgör ett hot mot den fria åsikts­bildningen.
            Det framstår som rimligt och motiverat att överväga en sådan ordning
            vid nästa översyn av regeringsformen.
          </p>
          <head xml:id="i-GFEEE2BPMBvbL2jBgPKiGc" type="h2">
            Föreningsfriheten
          </head>
          <p xml:id="i-5mTdgtoyHnjiNmtWXbJgtw">
            Frågan om skyddet för föreningsfriheten – alltså rätten att vara
            medlem i eller stå utanför en förening – har diskuterats länge.
            Regeringsformens 2 kap. 1 § 5 stadgar att var och en gentemot
            det allmänna är tillförsäkrad föreningsfrihet, det vill säga frihet
            att sammansluta sig med andra för allmänna eller enskilda syften.
            Som framgår av orda­lydelsen skyddas enbart den ena aspekten av
            föreningsfrihet, nämligen rätten att organisera sig. Rätten att
            stå utanför en organisation – den så kallade negativa föreningsfriheten
            – skyddas inte.
          </p>
          <p xml:id="i-Ro8dG85JkaRg1aYFtqgSCS">
            Europakonventionen innehåller också en bestämmelse om föreningsfrihet,
            och den täcker även den negativa föreningsfriheten. Eftersom Europakonventionen
            är svensk lag sedan 1995 finns därmed ett skydd för den negativa
            föreningsfriheten som omfattar människor även i vårt land. Med
            tanke på det omfattande svenska föreningslivet och den svenska
            föreningskulturen framstår det dock som egendomligt att inte båda
            formerna av föreningsfrihet har ett uttryckligt skydd i regeringsformen.
            Det är av stor betydelse att enskilda fritt får organisera sig,
            men det är också en viktig rättighet att inte bli tvingad in i
            organisationer som står för värderingar eller driver ståndpunkter
            som man inte delar, oavsett om tvånget utövas direkt genom till
            exempel lagstiftning eller indirekt genom att det i praktiken
            är förknippat med sådana negativa konsekvenser att stå utanför
            att den enskilde egentligen inte har något val.
          </p>
          <p xml:id="i-2BeBGy4mAHwetEvbtjMWX9">
            Kravet på skydd för den negativa föreningsfriheten har som bekant
            ofta drivits med tanke på rätten för arbetstagare att stå utanför
            fackliga organisationer, eller för den delen rätten för företagare
            att stå utanför arbetsgivarorganisationer, utan att drabbas av
            sanktioner eller missgynnas på andra sätt. Därmed har det kommit
            att bli en låsning i frågan utifrån ideologiska och maktpolitiska
            utgångspunkter. Vi menar att det är dags att göra upp med sådana
            föråldrade förhållningssätt. Föreningslivet är en viktig del av
            det svenska samhällslivet och den demokratiska infrastrukturen.
            Både rätten att vara medlem i och rätten att stå utanför en förening
            förtjänar därmed skydd också i svensk grundlag. Även vad gäller
            förhållandena på svensk arbetsmarknad erkänns redan såväl den
            positiva som den negativa föreningsfriheten genom Europakonventionen,
            som alltså är svensk lag. Detta har också bekräftats i flera rättsfall
            i Europadomstolen såväl som i våra nationella domstolar. Vid nästa
            översyn av regeringsformen bör alltså utform­ningen av skyddet
            för föreningsfriheten övervägas, inte minst i ljuset av det skydd
            som redan ges genom Europakonventionen.
          </p>
          <head xml:id="i-XAs2jri2N26VZqyM9MwqGv" type="h2">
            En äganderätts- och näringsfrihetskommission
          </head>
          <p xml:id="i-ThCoRCBtoxUSjdGh6QjnrN">
            Äganderätten och näringsfriheten är grundläggande beståndsdelar
            i ett fritt samhälle och är även oundgängliga förutsättningar
            för välstånd och utveckling. Äganderätten har ett visst grundlagsskydd
            genom bestämmelserna i 2 kap. 15 § regeringsformen, medan näringsfriheten
            i viss mån skyddas genom 2 kap. 17 § regeringsformen.
          </p>
          <p xml:id="i-JwbamrW1FHwwprVJoheT2U">
            Det är, som framgår ovan, lättare att inskränka äganderätten
            och näringsfriheten än vissa andra fri- och rättigheter i och
            med att begränsningsreglerna och reglerna om vilandeförklaring
            inte är tillämpliga på äganderätten och näringsfriheten. Den begränsning
            som finns i 2 kap. 15 § och 2 kap. 17 § regeringsformen är att
            de båda rättigheterna enbart får inskränkas för att tillgodose
            angelägna allmänna intressen, men man behöver till exempel inte
            göra någon sådan proportionalitetsbedömning som begränsningsreglerna
            kräver (begränsningen får aldrig gå utöver vad som är nödvändigt
            med hänsyn till det ändamål som har föranlett den).
          </p>
          <p xml:id="i-Vo9NDFjUUv4267N8qUQWkX">
            I praktiken får det anses vara oklart vad som krävs för att ett
            intresse ska anses vara angeläget och allmänt. Det tycks i hög
            grad vara upp till den politiska församling eller myndighet som
            vill tvångsinlösa, eller inskränka rådigheten över, viss privat
            egendom att efter fritt skön avgöra vad som är ett angeläget allmänt
            intresse. En särskild fråga gäller gränsdragningen mellan allmänna
            och privata intressen, exempelvis när en kommun inom ramen för
            ett planärende vill låta överföra en fastighet från en privat­person
            till en kommersiell aktör.
          </p>
          <p xml:id="i-VmBtxm4JKuGLG4DRuW1JSN">
            Även inom jord- och skogsbruket aktualiseras ofta äganderättsfrågor
            mot bakgrund både av offentliga myndigheters ingripanden med hänvisning
            till miljö- och bevarande­synpunkter och av att offentliga eller
            privata aktörer vill ha tillgång till jordbruks- eller skogsmark
            för att exempelvis bygga vägar och järnvägar, sätta upp mobilmaster
            eller bygga vindkraftverk.
          </p>
          <p xml:id="i-UtzoSMEB1YaVPJdCQy3AkM">
            Det här är några exempel på situationer då frågor om äganderättens
            och närings­frihetens ställning i dagens Sverige aktualiseras.
            Olika intressen och principer måste alltid vägas mot varandra
            om de kommer i konflikt när konkreta fall ska avgöras. Men mycket
            talar för att äganderätten och näringsfriheten får stå tillbaka
            i alltför hög grad idag. Mot bakgrund av äganderättens och näringsfrihetens
            grundläggande betydelse för ett fritt och välmående samhälle framstår
            det därför som angeläget att nu göra en omfattande kartläggning
            av hot mot och inskränkningar i äganderätten och närings­friheten
            i dagens Sverige. Hur tillämpas rekvisitet angeläget allmänt intresse?
            Hur vanligt är det med expropriation och andra liknande intrång,
            vilka skäl anförs och vilka skäl godtas? Vilka andra åtgärder
            hotar äganderätten och näringsfriheten? Vilka av hoten beror på
            utformningen av lagstiftning och andra regler och vilka hot beror
            på hur myndigheterna och domstolarna tillämpar reglerna? Hur väl
            fungerar i praktiken de ersättningsregler som är kopplade till
            äganderätten i grundlag och vanlig lag? Det är några av de betydelsefulla
            frågor som bör besvaras. I konstitutionsutskottets betänkande
            2018/19:KU27 riktar utskottet ett tillkännagivande till regeringen
            där man uppmanar regeringen att bilda en parlamentariskt sammansatt
            kommitté med uppdrag att se över och stärka det grundlagsskyddade
            egendomsskyddet. Detta står vi bakom men anser att ytterligare
            åtgärder krävs för att stärka äganderätten och näringsfriheten.
            Vi föreslår därför att regeringen tillsätter en äganderätts- och
            näringsfrihetskommission som får i uppgift att brett och djupt
            kartlägga och analysera situationen. När den har avslutat sitt
            arbete blir nästa steg att överväga vilka åtgärder som behövs
            för att förstärka skyddet för äganderätten och näringsfriheten.
          </p>
          <head xml:id="i-AnMM1E3sZzn23WmVCgFeph" type="h2">
            Diskrimineringsförbudet
          </head>
          <p xml:id="i-LssTiiwdurUMbPAakhWBV5">
            I 2 kap. 12 § regeringsformen stadgas att lag eller annan föreskrift
            inte får innebära att någon missgynnas därför att han eller hon
            tillhör en minoritet med hänsyn till etniskt ursprung, hudfärg
            eller annat liknande förhållande eller med hänsyn till sexuell
            läggning. Denna formulering kan jämföras med 1 kap. 1 § diskrimineringslagen
            (2008:567). Denna lag har till ändamål att motverka diskriminering
            och på andra sätt främja lika rättigheter och möjligheter oavsett
            kön, könsöverskridande identitet eller uttryck, etnisk tillhörighet,
            religion eller annan trosuppfattning, funktionsnedsättning, sexuell
            läggning eller ålder.
          </p>
          <p xml:id="i-UtrHiM7aHaVJ9LnGFPgm2H">
            Den centrala skillnaden mellan dessa båda bestämmelser är att
            den förstnämnda uttryckligen säger att diskrimineringsskyddet
            enbart gäller den som tillhör en minoritet, medan den begränsningen
            inte finns i diskrimineringslagen. Även den som i till exempel
            etniskt hänseende tillhör majoritetsbefolkningen, den som vad
            avser sexuell läggning tillhör majoriteten genom att vara heterosexuell
            och den som tillhör Sveriges största religiösa samfund Svenska
            kyrkan kan alltså utsättas för diskriminering på etnisk, sexuell
            respektive religiös grund i diskrimineringslagens mening – men
            vederbörande omfattas alltså inte av diskrimineringsförbudet i
            regeringsformen.
          </p>
          <p xml:id="i-RiXAT7zmdt6NrDHRAtP2Dd">
            Självklart är det angeläget att ha ett starkt skydd för personer
            som i något avseende tillhör en minoritet, eftersom diskriminering
            inte sällan innebär att en majoritet på ett orättfärdigt sätt
            tar sig rätten att göra något på en minoritets bekostnad. Samtidigt
            är det viktigt att se vad det är som typiskt sett gör att diskriminering
            är orättfärdigt: att en individ blir behandlad annorlunda – sämre
            – på grund av en egenskap som individen inte själv har kunnat
            påverka. Kön, könsöverskridande identitet eller uttryck, etnisk
            tillhörighet, funktionsnedsättning, sexuell läggning eller ålder
            är givna omständigheter som individen har att förhålla sig till,
            men inte kan ändra på (annat än i några få undantagsfall), och
            därför uppfattar vi det som orättfärdigt att hålla faktorer av
            det slaget mot en individ som något negativt. Men det blir inte
            mindre orättfärdigt att särbehandla en individ utifrån exempelvis
            hans eller hennes kön eller etnicitet bara för att han eller hon
            tillhör en majoritet i det aktuella hänseendet. Särbehandlingen
            bygger likafullt på en omständighet som individen inte har kunnat
            påverka.
          </p>
          <p xml:id="i-WMFq2CVLGicHKgx6JbMxfE">
            Därmed har diskrimineringslagen en rimligare och rättvisare utgångspunkt
            än regeringsformen, när det gäller avgränsningen av diskrimineringsskyddet.
            Vi anser därför att utformningen av diskrimineringsförbudet i
            2 kap. 12 § regeringsformen bör övervägas vid nästa översyn av
            regeringsformen. Då skulle man även kunna överväga om ytterligare
            diskrimineringsgrunder bör införas i regeringsformen. Diskriminerings­lagen
            innehåller, som framgår ovan, fler grunder än regeringsformen.
          </p>
          <head xml:id="i-G3g1AXmFoXYHGgkTtH3qis" type="h2">
            Försvårande av grundlagsändringar
          </head>
          <p xml:id="i-8u5DiZ9CXbnFgL2DaiXCt1">
            I Sverige är det relativt enkelt att genomföra en grundlagsändring.
            Det räcker att riksdagen fattar två beslut med enkel majoritet
            och att det äger rum ett val däremellan. Vidare behöver det inte
            vara ett ordinarie val utan kan även vara ett extraval. Eftersom
            grundlagsändringar i vårt land hittills enbart genomförts om det
            funnits brett stöd för dem har frågan om formerna för att ändra
            en grundlag inte på länge varit föremål för närmare diskussioner.
            I ljuset av händelserna i till exempel Polen och Ungern bör det
            övervägas om det är för enkelt att ändra en svensk grundlag. I
            uppdraget för den nya grundlagsutredningen bör, mot bakgrund av
            detta, ingå att överväga om det ska ställas högre krav för att
            grundlag ska kunna ändras. Exempelvis kan det övervägas om det
            ska krävas kvalificerad majoritet utöver att det behöver ske genom
            två beslut med mellan­
          </p>
          <p xml:id="i-5U47nM4PGp9JeUMMFqLSPC">
            liggande val. Det bör även övervägas om det mellanliggande valet
            behöver vara ordinarie eller om det även fortsatt ska räcka med
            att det är ett extra val.
          </p>
        </div>
        <div type="motSignatures">
          <list>
            <item xml:id="i-5df5B9AsianWAi1ZEX1nQF" who="i-9Rr7JqtzHpZv84evqPH4D8">
              Karin Enström (M)
            </item>
            <item xml:id="i-SBXH7sgev8Z7VVucAdn193" who="i-9YKB8rsGppqRutMkVzzGbk">
              Marta Obminska (M)
            </item>
            <item xml:id="i-HtvxfAsdXjurTpNr5e6C2b" who="i-KGa34znP4SNkFTbwiVao8N">
              Erik Ottoson (M)
            </item>
            <item xml:id="i-J8MsbWkuS8UocsoAFFnzaG" who="i-NDXytJ2sEVrtLhDNxEoc8A">
              Ida Drougge (M)
            </item>
            <item xml:id="i-5nY77WpPd6UhjMYoWTLT85" who="i-JVJBMZFMJK5YHSMqRKfcrP">
              Lars Jilmstad (M)
            </item>
          </list>
        </div>
      </div>
    </body>
  </text>
</TEI>
