<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-02863">
  <teiHeader>
    <fileDesc>
      <titleStmt>
        <title>Förändring av trängselskattesystemet på östra Hisingen i Göteborg</title>
        <author corresp="i-YSKeLiTp6e1eVBrTwK4cRX">av Aron Modig (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2863 av Aron Modig (KD)</title>
          <idno type="rdwebb">H3022863</idno>
          <rs type="number">2863</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3022863/text</ref>
          <ref type="dokument_url_html">http://data.riksdagen.se/dokument/H3022863</ref>
          <ref type="dokumentstatus_url_xml">http://data.riksdagen.se/dokumentstatus/H3022863</ref>
          <ref type="docx">http://data.riksdagen.se/fil/45D716EF-C628-42D4-AE67-13023679E379</ref>
          <ref type="pdf">http://data.riksdagen.se/fil/F8CD4CAB-A316-418D-ABFE-B5528E9CB1A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KAz1jNbGYTmH7wiXg8WiS4" type="signed"/>
        <correspContext corresp="i-KAz1jNbGYTmH7wiXg8WiS4">
          <note type="signatory" corresp="i-YSKeLiTp6e1eVBrTwK4cRX"/>
        </correspContext>
        <correspAction type="submitted" xml:id="i-YMFaJXFQndp6rWj784KZBw">
          <date when="2015-10-06"/>
          <time when="15:20:50"/>
        </correspAction>
        <correspAction type="referred" xml:id="i-8qZDrfkVb6twjZ8vCEGPF2">
          <date when="2015-10-13"/>
        </correspAction>
        <correspAction type="assigned" xml:id="i-Hpzq9wcfujgupbyAfWiqJ9">
          <date when="2016-07-21"/>
          <time when="14:24:22"/>
        </correspAction>
        <correspContext corresp="i-Hpzq9wcfujgupbyAfWiqJ9">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-AdjTQZsoY2nNgoYnr3DNfq"/>
        <correspContext corresp="i-AdjTQZsoY2nNgoYnr3DNfq">
          <ref type="uppgift">2015/16:SkU18</ref>
          <ref type="ref_dok_id">H301SkU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2863 av Aron Modig (KD) Förändring av trängselskattesystemet på östra Hisingen i Göteborg</div>
      </div>
      <div type="motBody">
        <div type="motProposal" subtype="förslag">
          <head xml:id="i-W442M78mRrFrNsRdLr9k8e">
            Förslag till riksdagsbeslut
          </head>
          <list style="ol">
            <item xml:id="i-2jtcK3C57xid71RVirK1uh">
              Riksdagen ställer sig bakom det som anförs i motionen om att
              förändra trängselskattesystemet på östra Hisingen och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-STwFgLktAf9urNpDPpgPeK">
            Motivering
          </head>
          <p xml:id="i-GDzvY1KqSr1JT4NYBMjJLL">
            Västsvenska paketet är en samverkanslösning på stora trafikproblem
            i Västsverige och Göteborg. Inom ramen för paketet har trängselskatt
            utretts och sedan den 1 januari 2013 tagits ut i Göteborg med
            stöd av lagen (2004:626) om trängselskatt.
          </p>
          <p xml:id="i-Lcro1bzty126hwz1bUXPS4">
            Kort inpå införandet av trängselskatten uppstod uppenbara problem
            med zonens omfattning på östra Hisingen. Med anledning av det
            tillsattes en särskild utredning i syfte att se på möjligheter
            att genom fysiska eller administrativa förändringar av trängselskatten
            mildra de negativa bieffekterna av den valda utformningen för
            boende i stadsdelen Backa. Efter en lokal beslutsprocess hemställde
            avtalsparterna till regeringen om vissa ändringar i lagtexten
            och rekommenderade ett undantag där bilar hemmahörande i Backa
            slapp betalskyldighet vid passage av fem av betalstationerna (vilket
            kallades för alternativ H).
          </p>
          <p xml:id="i-CkrtPssQiAw8kH3Wa1TLkW">
            Finansdepartementet har varit tydligt med att ett undantag från
            trängselskatt bör införas i Backaområdet, trots avstyrkande från
            Skatteverket och Transportstyrelsen, men förespråkar en något
            modifierad modell jämfört med alternativ H. Det alternativ Finansdepartementet
            förespråkar gör gällande att endast genomfartstrafik genom Backa
            ska betala trängselskatt genom att så kallade kontrollstationer
            uppförs. Den som före eller efter passagen av en betalstation
            även passerat eller passerar en kontrollstation ska betala trängselskatt.
            Om man däremot bara passerar antingen betal- eller kontrollstationen
            utgår ingen trängselskatt.
          </p>
          <p xml:id="i-7i9cAV6Ec6hBQ5mo5VH7Ty">
            Kristdemokraterna har lokalt i Göteborg drivit uppfattningen
            att trängselskattesystemet på östra Hisingen definitivt behöver
            förändras. I sin nuvarande utformning bidrar systemet till en
            mängd oönskade effekter. Men förändringar av systemet, oavsett
            var de görs, behöver vara enkla, tydliga, långsiktiga och applicerbara
            på hela systemet.
          </p>
          <p xml:id="i-PGC1ZzQ9mYnGFH9sXXvQDo">
            De förslag om undantag som idag är aktuella stämmer dock inte
            överens med dessa principer. De föreslagna åtgärderna är varken
            enkla eller tydliga, helt enkelt för att de medför nya gränsdragningsproblem.
            Kristdemokraterna förordar istället en fysisk ändring av betalzonen
            så att gränsen dras närmare älvsnittet. En sådan förändring vore
            långsiktig, medan de nu aktuella undantagen i realiteten kan förändras
            eller helt tas bort relativt snabbt.
          </p>
        </div>
        <div type="motSignatures">
          <list>
            <item xml:id="i-DHqmbA6XJ6A4PSbos1urPX" who="i-YSKeLiTp6e1eVBrTwK4cRX">
              Aron Modig (KD)
            </item>
          </list>
        </div>
      </div>
    </body>
  </text>
</TEI>
