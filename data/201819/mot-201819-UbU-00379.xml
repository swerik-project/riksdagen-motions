<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-00379">
  <teiHeader>
    <fileDesc>
      <titleStmt>
        <title>En högskolepolitik för framtiden</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:379 av Patrick Reslow m.fl. (SD)</title>
          <idno type="rdwebb">H602379</idno>
          <rs type="number">379</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H602379/text</ref>
          <ref type="dokument_url_html">http://data.riksdagen.se/dokument/H602379</ref>
          <ref type="dokumentstatus_url_xml">http://data.riksdagen.se/dokumentstatus/H602379</ref>
          <ref type="docx">http://data.riksdagen.se/fil/20461773-2DC2-4918-B9C7-2B72ADE9ED25</ref>
          <ref type="pdf">http://data.riksdagen.se/fil/AB83EAF2-DB50-48BD-88D3-280B1345306C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J4wYCyHqLBAwABgaVTUdz1" type="signed"/>
        <correspContext corresp="i-J4wYCyHqLBAwABgaVTUdz1">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-XRauHofK6kuckEGk3oEw1o" type="submitted">
          <date when="2018-11-14"/>
          <time when="11:36:40"/>
        </correspAction>
        <correspAction xml:id="i-VApzFeYoAWZ1TjQGLF6CD8" type="reviewed">
          <date when="2018-11-15"/>
          <time when="12:39:07"/>
        </correspAction>
        <correspAction xml:id="i-EQj3rfcyTPqetMazMu8wX4" type="referred">
          <date when="2018-12-05"/>
        </correspAction>
        <correspAction xml:id="i-V3JQ7dwprBdMG2gQgKcmbt" type="assigned">
          <date when="2019-05-09"/>
          <time when="16:46:46"/>
        </correspAction>
        <correspContext corresp="i-V3JQ7dwprBdMG2gQgKcmbt">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-XwJhLntnX48d3j9ZdCi6tk" type="behandlas_i"/>
        <correspContext corresp="i-XwJhLntnX48d3j9ZdCi6tk">
          <ref type="uppgift">2018/19:UbU15</ref>
          <ref type="ref_dok_id">H601UbU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU15</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5BtgPMxqnTkdzSMUbbdaiZ" type="behandlas_i"/>
        <correspContext corresp="i-5BtgPMxqnTkdzSMUbbdaiZ">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Xy5Rs2pcaeaMcCK9v9pEnb" type="motHeader">
        <div xml:id="i-JhZizDZ1eweh8xz9CoKkG7" type="motTitle">
          Motion till riksdagen 2018/19:379 av Patrick Reslow m.fl. (SD)
          En högskolepolitik för framtiden
        </div>
      </div>
      <div xml:id="i-2waEFYX6Ctj5Dhv11HtnYQ" type="motBody">
        <div xml:id="i-AWgGuaV6qzJuVSkRgpvYnX" type="motProposal" subtype="förslag">
          <head xml:id="i-EcR2RnDXBMCuW4B5eK9u6S">
            Förslag till riksdagsbeslut
          </head>
          <list xml:id="i-UrBNFdc8G8wJzycN69nqzs" style="ol">
            <item xml:id="i-EuwkNCWs4SYhW4Kx8fsdAo">
              Riksdagen ställer sig bakom det som anförs i motionen om att
              öka anslagen till den högre utbildningen i enlighet med vad Sverigedemokraterna
              föreslår i sin budgetmotion för att öka kvaliteten på undervisningen
              och tillkännager detta för regeringen.
            </item>
            <item xml:id="i-3XWdVhfhcafPtbHMWUiNXz">
              Riksdagen ställer sig bakom det som anförs i motionen om att
              öka studenternas anställningsbarhet efter examen och säkerställa
              relevant forskning genom att högskolorna samverkar med det omgivande
              samhället och tillkännager detta för regeringen.
            </item>
            <item xml:id="i-2L5VxmxyaFETWfMNdz74am">
              Riksdagen ställer sig bakom det som anförs i motionen om att
              utreda hur ett finansieringssystem för högskolan kan bli mer kvalitetsdrivande
              och tillkännager detta för regeringen.
            </item>
            <item xml:id="i-EwfQDL9u5Bpc3aKp6hbne9">
              Riksdagen ställer sig bakom det som anförs i motionen om att
              slå ihop administrationen hos vissa lärosäten för att effektivisera
              det svenska utbildningsväsendet och tillkännager detta för regeringen.
            </item>
            <item xml:id="i-aqk9FG8QVtrA41t52dTfW">
              Riksdagen ställer sig bakom det som anförs i motionen om att
              avskaffa produktivitetsavdraget inom högskoleväsendet och tillkännager
              detta för regeringen.
            </item>
            <item xml:id="i-MihA5pmWpTjiuAjcrfmDFm">
              Riksdagen ställer sig bakom det som anförs i motionen om att
              en översyn av lärarutbildningar ska ske där staten äger rätt att
              ge bindande direktiv, och detta tillkännager riksdagen för regeringen.
            </item>
            <item xml:id="i-q9euJAMHrbKjV3Z4EWupK">
              Riksdagen ställer sig bakom det som anförs i motionen om att
              de studenter som går en utbildning där det råder stort behov från
              marknaden och som är viktig för landets ekonomi ska få höjt studiebidrag
              och tillkännager detta för regeringen.
            </item>
            <item xml:id="i-12n47uTjVTzL5ptgp5NiZ7">
              Riksdagen ställer sig bakom det som anförs i motionen om att
              tillsätta en utredning om hur it ska bli en naturlig del av lärarutbildningen
              och tillkännager detta för regeringen.
            </item>
          </list>
        </div>
        <div xml:id="i-94TMiNkh7dffdJdqnzzNtv" type="motContent">
          <head xml:id="i-SGQrDYWMKLvirdo6fWVY65" type="h1">
            Motivering
          </head>
          <p xml:id="i-NQ6STy3Tu11GQUoLceipSm">
            Alla politiska aktörer är överens om betydelsen av att kvaliteten
            på vårt högskolesystem håller hög klass för vårt framtida välstånd,
            vår position som framgångsrik modern nation och för att föra vår
            civilisation framåt. Det som skiljer de olika politiska åsikterna
            åt är snarare hur vi skapar en högskola av högsta klass. Vi vill
            att ett minimum av lärarledd tid införs för våra utbildningar
            och vi vill att resurstilldelningssystemet förändras för att göra
            detta möjligt. Den lärarledda tiden blir självfallet olika, beroende
            på vilken utbildning det gäller, detta eftersom kraven och typen
            av studier skiljer sig åt på ett markant sätt.
          </p>
          <p xml:id="i-UHc11QUjM9hWGqwURxTMUd">
            Eftersom samhällets resurser är begränsade kommer resurserna
            för högskole­systemet också att vara det. Då gäller det att använda
            befintliga resurser på ett bra sätt, men det är också viktigt
            att dessa resurser samordnas. Vi vill betona vikten av att prioritera
            kvalitet i stället för ensidig kvantitet. Vi är öppna för att
            kurser med påfallande brister i vetenskaplig relevans inte får
            något statsbidrag. Vidare måste vi också se över statsbidragen
            till utbildningar som helt saknar samhällsrelevans.
          </p>
          <head xml:id="i-LpS7jky3wXx1qpAmzajWDw" type="h1">
            Högre utbildning av hög kvalitet
          </head>
          <p xml:id="i-7vL6YfPiDNUzhby8TH9xji">
            1) Sverigedemokraterna ser med oro på att resurstilldelningen
            till den högre utbildningen har urholkats de senaste tjugo åren.
            Rapporter vittnar om kurser med så få lärarledda lektioner och
            så pass stora studentgrupper att den viktiga interaktionen mellan
            lärare och elev i det närmaste är helt eliminerad. Lärare vittnar
            i sin tur om många timmars obetald arbetstid. Arbetsgivare vittnar
            om svårigheter med att behålla kompetent personal på grund av
            bristande konkurrensfördelar rörande såväl lön som arbetsmiljö,
            såväl studenter som deras organisationer vittnar om allt större
            undervisningsgrupper och allt färre lektioner. Sammantaget innebär
            det en kraftig sänkning av utbildningskvaliteten.
          </p>
          <p xml:id="i-VSMdirN1PPcwB7B43HRA8i">
            Kostnadsnivån har under den senaste tjugoårsperioden överstigit
            anslagsnivån för den högre utbildningen, i synnerhet vad avser
            naturvetenskapliga ämnen. Den så kallade Grundbultens beräkningar
            om minsta godtagbara undervisningsnivå – det vill säga för att
            nå upp till 1994/95 års köpkraft – indikerar ett tillskottsbehov
            till de högre lärosätena.
          </p>
          <p xml:id="i-K2qg3RZxmicKwmcavqWScQ">
            Sverigedemokraterna väljer därför att satsa extra resurser i
            enlighet med vad som framkommer i budgetmotionen. Framför allt
            ska satsningen ske med fokus på områdena naturvetenskap och teknik,
            detta för att öka lärartätheten i den högre utbildningen med ett
            långsiktigt syfte att komma till rätta med resursbristen vid våra
            högskolor och universitet enligt den så kallade Grundbultens beräkningar.
          </p>
          <head xml:id="i-9c98BMB4niwUY8rSQBfWGH" type="h1">
            Samverkan med det omgivande samhället och anställningsbarhet
          </head>
          <p xml:id="i-E9GPWALk93cRpVy8Wc5RGJ">
            2) I högskolelagen står det att läsa att det ingår i högskolornas
            uppgift att samverka med det omgivande samhället och informera
            om sin verksamhet samt verka för att forskningsresultat tillkomna
            vid högskolan kommer till nytta. Det är av största vikt att högskolor
            och universitet samarbetar med det omgivande samhället med syftet
            att forskningsbaserad kunskap ska komma till nytta. Sverigedemokraterna
            är dock emot att samarbete är anslagsgrundande. Detta på grund
            av svårigheterna att mäta denna parameter, samt att samarbete
            inte ska ske för dess egen skull, utan för att uppnå resultat.
            Lika viktigt är att lärosätena klarar av att utforma utbildningarna
            i syfte att säkerställa studenternas anställningsbarhet efter
            avslutad utbildning samt att lärosätena klarar av att samarbeta
            och föra dialog med det omgivande samhället och presumtiva arbetsgivare.
            För att säkerställa att relevanta utvärderingar görs fortlöpande,
            vill vi att en passus införs i högskolelagen där det framgår att
            lärosätena inte bara samarbetar med det omgivande samhället med
            syftet att forskningsbaserad kunskap ska komma till nytta, utan
            att de även har en skyldighet att fortlöpande även följa upp examinerade
            studenter avseende hur de upplevt sin utbildning och dess lämplighet
            för arbets­marknaden, samt vilken framgång som de rönt på arbetsmarknaden
            efter avslutad utbildning.
          </p>
          <head xml:id="i-QCHoA1FXiomkxZHmRBb9tr" type="h1">
            Ett kvalitetsdrivande finansieringssystem för högskolan
          </head>
          <p xml:id="i-BghFMY4jbdwRQR3mT8GiUJ">
            3) Vi har idag ett finansieringssystem med studentpeng. Detta
            premierar i hög grad kvantitet, så många studenter som möjligt
            varje läsår vid varje lärosäte, i stället för kvalitet i utbildningarna.
            Finansieringssystemet ska reformeras så att kvalitet premieras
            mer. Vi har redan nått upp till höga mål vad gäller antalet studenter
            bland befolkningen. Tyvärr finns det indikationer på att kvaliteten
            blivit lidande. Vi vill att en utredning sjösätts om att avskaffa
            studentpengen helt för att i stället gå över till rena utbildnings­anslag.
            Parallellt med en utredning om studentpengen föreslår vi ett finansieringssystem
            med kombinerat anslag med studentpeng till dess resultatet för
            utredningen om studentpeng utvärderats. Högskolan får utbildningsanslag
            för ett visst antal studenter på skilda linjer och får därutöver
            en peng för varje examen och vid fast anställning.
          </p>
          <head xml:id="i-JezeVpYDYDVk2vdfj3jHg7" type="h1">
            En reform av högskoleväsendet
          </head>
          <p xml:id="i-EjG1QQc4KS9i71xRPCsas3">
            4) Sverige har ett decentraliserat system med universitet och
            högskolor på relativt många orter. I princip bör dessa lärosäten
            bli kvar. Det är viktigt att kunna erbjuda högre utbildning där
            den efterfrågas, alltså även utanför de större universitetsstäderna.
            Inte minst ser vi en stor potential för lokala industrier och
            andra arbetsgivare att lokalt samverka med högre lärosäten. Vi
            ser också problem med brist på till exempel bostäder i de större
            universitetsstäderna, varför utbildning måste kunna erbjudas över
            hela landet.
          </p>
          <p xml:id="i-3VrgFDK7pKiCRswdCv74Gy">
            Vi vill driva fram administrativa sammanslagningar av mindre
            högskolor för att använda samhällets och högskolornas resurser
            mer effektivt. Med detta sparar vi administrativa resurser samt
            optimerar resurserna i hela högskolesystemet. I Danmark har man
            gjort just detta med stor framgång.
          </p>
          <head xml:id="i-HUHMchqyy6XCy3wos7Hpvu" type="h1">
            Avskaffa produktivitetsavdraget
          </head>
          <p xml:id="i-5DDC1ePYMtDx3NwwxQmwQJ">
            5) Under 1990-talet infördes ett produktivitetsavdrag för högskoleväsendet
            som innebar att anslagen till högskolorna skulle få ett avdrag
            med den summan den privata tjänstesektorn lyckats effektivisera
            sin verksamhet de senaste 10 åren. Tanken bakom produktivitetsavdraget
            var sannolikt att utbildningarna med tillhörande administration
            ska vara effektiva och att vi inte ska slösa med skattemedlen.
            En tanke vi i princip ställer oss bakom. Däremot är produktivitetsavdraget
            i längden orimligt då det är svårt att effektivisera undervisning
            med bibehållen kvalitet.
          </p>
          <p xml:id="i-9JozCAYt18BBcW3Pyu2MPq">
            Med införandet av produktivitetsavdraget inom högskoleväsendet
            har vi fått ett osunt volymtänkande, där antalet studenter premieras
            i stället för kvaliteten på utbildningen. Antalet lärarledda undervisningstimmar
            har minskat och studenterna har i högre grad lämnats åt sig själva.
            Redan SOU 2007:81 slår fast att produktivitetsavdraget sänker
            utbildningens kvalitet och bör avskaffas. Samma utredning slår
            dessutom fast att incitamentet att inte bedriva undervisningen
            med för många tomma stolar tillgodoses redan med studentpengen.
            SOU 2005:48 visar att ersättningsbeloppet per helårs­prestation
            då minskade med ungefär 18 procent på grund av produktivitetsavdraget,
            en avsevärd urholkning av resurser. Antagandet att minskningen
            av resurser är ungefär lika stor i dag som när SOU 2005:48 skrevs
            ligger nära till hands.
          </p>
          <p xml:id="i-JXooG8uZo1jPVjLuoMjaNM">
            Vi vill att produktivitetsavdraget för den högre utbildningen
            avskaffas enligt här deklarerad motivering.
          </p>
          <head xml:id="i-Ez132su95guJVaK1KKyfTz" type="h1">
            Översyn av lärarutbildningen och införande av bindande direktiv
          </head>
          <p xml:id="i-FG3itPv1TeLwr75ZszcjA9">
            6) För att möjliggöra en ökning av lärarkårens kompetens krävs
            i första hand att läraryrkets attraktionskraft höjs, så att fler
            vill utbilda sig till lärare. Dessutom måste utbildningarnas kvalitet
            utvärderas och höjas.
          </p>
          <p xml:id="i-9sVPD8VXoEu4nZD6cXu6Sw">
            Enligt OECD:s rapport behövs en översyn av Sveriges lärarutbildningar,
            detta för att ta reda på hur de står sig i jämförelser med varandra
            och hur det går för dem som tar examen vid respektive läroverk.
            I Sverige finns lärarutbildningar där intagningspoängen är chockerande
            låg, vilket väcker frågan om kompetensen hos dem som tar examen
            och i nästa led utbildningarnas existensberättigande.
          </p>
          <p xml:id="i-Lov5DGfQNJKzzJW7dkh8d2">
            De lärosäten som har en bristande lärarutbildning bör i första
            hand få en anmärk­ning, rättas inte bristerna till ska staten
            äga rätt att ge bindande direktiv om kvalitets­förbättringar.
            Fullföljs inte direktiven äger staten rätt att dra in studentpengen
            för att ge annat lärosäte uppdraget att driva lärarutbildningen,
            vilket i realiteten kan innebära en sammanslagning.
          </p>
          <p xml:id="i-BHV4bm7FjQjvtLGP7YV3po">
            För att säkerställa att framtida lärare är lämpliga att undervisa
            ska lärarutbild­ningarna ha ett inträdesprov innan studenterna
            blir antagna till utbildningen. Provet ska testa studenternas
            kunskaper och ledaregenskaper som klasslärare. Vid underkänt ska
            studenten inte bli antagen till utbildningen.
          </p>
          <p xml:id="i-Bh9fjTM7eTZv4HwyhvVedc">
            Vi vill också att färre antas genom högskoleprovet, då just de
            elever som kommit in genom högskoleprovet klarar utbildningen
            betydligt sämre än övriga studenter på lärarutbildningen. Vi vill
            att en femtedel av studenterna tas in genom högskoleprovet och
            att de som tas in har minst 1,0 i resultat på provet. I undantagsfall
            ska fler än 20 procent kunna tas in genom högskoleprovet, förutsatt
            att de har minst 1,0 i resultat.
          </p>
          <p xml:id="i-WYBkgRRyPqFWKTTqks5PUb">
            Givet en förväntad lärarbrist finns det samtidigt anledning att
            bibehålla lärar­utbildningar även utanför de stora universitetsorterna.
            Vi vill i detta sammanhang balansera behovet av ett i viss mån
            decentraliserat högskoleväsende med krav på kvalitet.
          </p>
          <head xml:id="i-SVnqGJouXnGQs1JZEMQeZa" type="h1">
            Höjda studiebidrag för de studenter som går en bristyrkesutbildning
          </head>
          <p xml:id="i-GKYLiFi6nDKkk866EvLXp9">
            7) De studenter som går en utbildning där det råder extraordinärt
            behov från arbets­marknaden och som är viktiga för Sveriges ekonomi
            och framtida utveckling ska få cirka 1 000 kronor mer i studiebidrag,
            detta för att uppmuntra studenter att gå dessa utbildningar. Självklart
            belastar detta statskassan en del, men vinsterna om vi lyckas
            få fler studenter att välja dessa utbildningar överstiger på sikt
            vida kostnaderna. Det kan i dagsläget röra sig om vissa ingenjörsutbildningar
            och datorrelaterade utbildningar, bland annat.
          </p>
          <head xml:id="i-HxLMoBEfjAK113FKZXF6AQ" type="h1">
            It i lärarutbildningen
          </head>
          <p xml:id="i-JaU7Dk6ELaRGgCE3S4u1Jt">
            8) Sverigedemokraterna vill inrätta stimulansbidrag för kommuner
            och friskolor så att kompetensutveckling av lärare och rektorer
            kan ske inom området. En av de största och viktigaste åtgärderna
            i denna omställning är att även lärarutbildningen innehåller en
            adekvat utbildning inom den nya informationsteknologin, så att
            lärarna redan från lärarhögskolan får med sig pedagogisk kunskap
            och arbetssätt som är anpassat efter de möjligheter och de verktyg
            som den digitala omställningen ger.
          </p>
        </div>
        <div xml:id="i-XhznqB4aWD9VvFGg9PuHm9" type="signatureBlock">
          <list xml:id="i-NTo1vPF4RWZueNfPfj9FxH">
            <item xml:id="i-6NX5WqJnjcxLEXeHCSk2Hi" who="i-7HvCHEwjbKSjsnRP39c1s9" type="signature">
              Patrick Reslow (SD)
            </item>
            <item xml:id="i-8v63QXDCb9PkxxjhSWk42T" who="i-EDRJhBHzVgQtpo6Ksyzirg" type="signature">
              Robert Stenkvist (SD)
            </item>
            <item xml:id="i-CKGxn9BSJbjud8GFLSx8dx" who="i-QncsjeqVcGrNpNi8SPzrX4" type="signature">
              Michael Rubbestad (SD)
            </item>
            <item xml:id="i-7cZEjKW1vhEE9ptiWN7yYz" who="i-DwxYm9yDWznJg1azvmMBXP" type="signature">
              Jörgen Grubb (SD)
            </item>
            <item xml:id="i-4fLD3RsJjQCTonCTWW5iZN" who="i-HUSmFsL1Y8xYLMbYyPfby2" type="signature">
              Ebba Hermansson (SD)
            </item>
            <item xml:id="i-Wq4n4V3a3ARKk8j3RXDVSF" who="i-6ceKG6oPX1kT6SHqK6JSnq" type="signature">
              Clara Aranda (SD)
            </item>
            <item xml:id="i-EibJ3CZJ8oGQ3xPMao2ttY" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
            <item xml:id="i-6KQApirLwCEqeSUWuUcvHu" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
