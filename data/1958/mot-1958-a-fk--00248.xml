<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-fk--00248">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__248/mot_1958_a_fk__248-001.pdf"/>
      <fw xml:id="i-37steV78gsa72oXesKxXXf">
        Motioner i Första kammaren, nr 248 år 1958 13
      </fw>
      <div xml:id="i-FB8hUj92rmQwtFXcAvVeLs" type="motHeader">
        <div xml:id="i-4qjBhL2ipesCkJBcZXcQWN" type="motTitle"/>
        <div xml:id="i-Nk8uN6wjiAeSxoLhYLRLvQ" type="motSubmissionInfo"/>
      </div>
      <div xml:id="i-45TUkduoKZVw18uGwURYfw" type="motBody">
        <div xml:id="i-NNSNhSvV4PuuWsWtTxs9jE">
          <p xml:id="i-R7PS2FmtTREeCMPwHYJXKm">
            Nr 248
          </p>
          <p xml:id="i-44ABFGbkPBcWyxwfKSSqoP">
            Av herr Wahlund, om utredning rörande en bättre balans mellan
            de olika politiska partiernas ekonomiska resurser i valrörel-
            serna.
          </p>
          <p xml:id="i-6dnuKtj94HvEKoZAp1Y8MH">
            Ett demokratiskt samhällssystem förutsätter frihet att hysa och
            förfäkta olika uppfattningar i politiska frågor. En fri opinionsbildning
            hos folket är förutsättningen för att folkstyrelsen skall kunna
            fungera. De politiska partierna som instrument för opinionsbildningen
            är därför en grundval för vårt demokratiska styrelseskick. Det
            ligger i sakens natur att en politisk meningsriktnings upplysningsverk-
            samhet och propaganda alltid måste bli präglad och färgad av de
            speciella idéer och intressen som vederbörande parti ser som sin
            uppgift att hävda. Fakta och omständigheter tillmätes olika vikt
            eller betydelse allt efter poli- tisk åskådning. Frågekomplexen
            blir ojämnt belysta. Med en tillspetsad formulering har det sagts
            att i politiken får sanningen vänta, tills någon har bruk för
            den. Mot bakgrunden härav blir det så mycket mer angeläget att
            den enskilde medborgaren ges möjligheter att skapa sig en allsidig
            och verklighetstrogen bild av samhällsproblemen. En förutsättning
            härför synes vara att samt- liga meningsriktningar så vitt möjligt
            ges resurser att komma till tals. En- dast de olika partiernas
            argumenteringar tillsammans kan ge en hållbar grundval för bedömning
            och ställningstagande. Utvecklingen på de ekono- miska, sociala
            och tekniska områdena har medfört allt större svårigheter för
            den enskilde att överblicka de alltmer komplicerade sammanhangen.
            Härmed ökas även behovet av orientering och upplysning på det
            politiska planet. Opinionsbildningen i politiska frågor bör självklart
            ske utan ovidkom- mande eller olämpliga inflytelser. Den bör även
            ske utan alltför starkt beroende av olika ekonomiska intressen
            i samhället. De politiska valkam- panjerna kräver stora ekonomiska
            insatser från de politiska partiernas sida. I en undan för undan
            ökad omfattning har den moderna reklamens resurser tagits i anspråk
            vid genomförandet av valkampanjerna. Härigenom har också kostnaderna
            stigit i höjden. De inkomster partiorganisationerna har av medlemsavgifter
            räcker inte till för att finansiera kostnaderna vid valkampanjer.
            Medlemsavgifterna torde helt tas i anspråk för att täcka organisationernas
            löpande utgifter och förslår kanske inte ens för detta ändamål.
            Pengar till valkampanjerna måste anskaffas på annat sätt, genom
            insamlingar, särskilda bidrag från medlemmar och sympatisörer,
            anslag
          </p>
          <pb facs="riksdagen-motions-pdf/data/1958/mot_1958_a_fk__248/mot_1958_a_fk__248-002.pdf"/>
          <fw xml:id="i-N9mQGWDkxS9BgXzq7XufeA">
            14 Motioner i Första kammaren, nr 248 år 1958
          </fw>
          <p xml:id="i-UdPtWqNm861Fs4eGa7QTss">
            från organisationer och företag, som vill stödja partiets politik
            och all- männa strävanden, etc. I fråga om möjligheterna att erhålla
            pengar för finansiering av valkam- panjerna är förutsättningarna
            olika för varje särskilt parti. Ett parti kan jämförelsevis lätt
            erhålla pengar till stora valfonder, ett annat kan endast med
            stora ansträngningar samla ihop medel till de mest oundgängliga
            utgif- terna för valkampanjen. Det säger sig självt, att de partier,
            som förfogar över betydande belopp, måste få ett övertag över
            de »fattigare» partierna i valpropagandan. Häri ligger utan tvivel
            risk för att penningresursernas inflytande över det politiska
            livet och därmed över samhällsarbetets ut- formning kan bli alltför
            stor. Från de anförda synpunkterna ter det sig önskvärt att en
            utjämning i någon mån kan åstadkommas mellan de politiska partiernas
            ekonomiska möjligheter att föra fram sin uppfattning om samhällsproblemen.
            Det är självklart att en jämvikt mellan olika partiers penningresurser
            inte kan åstadkommas. Vad man kan syfta till är att få till stånd
            någon utjämning härvidlag. Då såsom jag framhållit de politiska
            partierna är nödvändiga för vårt demokratiska styrelseskick, måste
            det ligga i samhällets intresse, att de har förutsättningar att
            under valkampanjerna fylla sin uppgift som organ för opinionsbildningen.
            Om olika ekonomiska intressen får spela en avgörande roll för
            den politiska upplysningsverksamhetens utformning, får väljarna
            icke på önskvärt sätt möjligheter till fri opinionsbildning. Jag
            är väl med- veten om att tanken på ekonomiska bidrag från staten
            till partiernas upp- lysningsverksamhet under valrörelser kan
            möta motstånd. Men konsekven- sen av att demokratien är beroende
            av en fri opinionsbildning synes mig vara, att samhället också
            måste ha intresse av att medverka till att den fria opinionsbildningen
            får möjligheter att komma till uttryck. Det synes mig därför önskvärt
            och befogat, att partierna i viss utsträckning erhåller bidrag
            till sina valkampanjer, liksom redan sker då det gäller de olika
            lin- jer vilka uppträder vid folkomröstningar. Jag avser inte
            att här förorda några bestämda regler i fråga om med- lens fördelning
            och redovisning samt kontrollen över deras användning utan anser
            att dessa frågor bör hänskjutas till en utredning, som bör göras
            förutsättningslös. Med hänvisning till vad som anförts hemställes,
            att riksdagen må i skrivelse till Kungl. Maj:t anhålla om en förutsättningslös
            utredning rörande möjligheterna att i demokratiens intresse åstadkomma
            en bättre balans mellan de olika partiernas ekonomiska resurser
            i valrörelserna.
          </p>
          <p xml:id="i-YFti3JTn5UVsYtiwHSVayW" type="date">
            Stockholm den 25 januari 1958
          </p>
          <div xml:id="i-6jUZiXoJAeud3G2ptunAss" type="signatureBlock">
            <list xml:id="i-3BcT2ZSSgRqR5CUnz9AGEf">
              <item xml:id="i-9iSB3ASkSEQgmD7FRkFCnL" who="i-E9aScmhjijhnqjzEW3KgLJ" type="signature">
                S. G. W. Wahlund
              </item>
            </list>
          </div>
        </div>
      </div>
    </body>
  </text>
</TEI>
