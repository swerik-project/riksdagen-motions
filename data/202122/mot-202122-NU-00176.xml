<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-00176">
  <teiHeader>
    <fileDesc>
      <titleStmt>
        <title>Förutsättningar för kvinnliga innovatörer</title>
        <author corresp="i-XScHuZhUG7vGfDLenjxRiL">av Saila Quicklund (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:176 av Saila Quicklund (M)</title>
          <idno type="rdwebb">H902176</idno>
          <rs type="number">176</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H902176/text</ref>
          <ref type="dokument_url_html">http://data.riksdagen.se/dokument/H902176</ref>
          <ref type="dokumentstatus_url_xml">http://data.riksdagen.se/dokumentstatus/H902176</ref>
          <ref type="docx">http://data.riksdagen.se/fil/42BD135B-FA96-4168-9403-B1AF5D6E3A09</ref>
          <ref type="pdf">http://data.riksdagen.se/fil/C77E5E60-D1B8-406F-8094-39D275858B42</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3CjiotDwjc4w82iuGU6mnM" type="signed"/>
        <correspContext corresp="i-3CjiotDwjc4w82iuGU6mnM">
          <note type="signatory" corresp="i-XScHuZhUG7vGfDLenjxRiL"/>
        </correspContext>
        <correspAction xml:id="i-PpD4orPkTRmLW1tfT9FNkr" type="submitted">
          <date when="2021-09-22"/>
          <time when="17:11:17"/>
        </correspAction>
        <correspAction xml:id="i-XVeUnTtosYusmZVsPEpUYX" type="reviewed">
          <date when="2021-09-23"/>
          <time when="14:10:18"/>
        </correspAction>
        <correspAction xml:id="i-7edRzsbFo999jrUiu1UMmX" type="referred">
          <date when="2021-10-14"/>
        </correspAction>
        <correspAction xml:id="i-AJH4q51tsHcUczSeQnffwm" type="assigned">
          <date when="2022-10-05"/>
          <time when="09:21:37"/>
        </correspAction>
        <correspContext corresp="i-AJH4q51tsHcUczSeQnffwm">
          <ref type="assignedTo">Näringsutskottet</ref>
        </correspContext>
        <correspAction xml:id="i-3Xprpyut1RUzCNkvgX7YnA" type="behandlas_i"/>
        <correspContext corresp="i-3Xprpyut1RUzCNkvgX7YnA">
          <ref type="uppgift">2021/22:NU12</ref>
          <ref type="ref_dok_id">H901NU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fv8AnjJ5Z6cDcCVH1RN4hm" type="motHeader">
        <div xml:id="i-Vzy5DURAbTb2qcpYhpF8SE" type="motTitle">
          Motion till riksdagen 2021/22:176 av Saila Quicklund (M) Förutsättningar
          för kvinnliga innovatörer
        </div>
      </div>
      <div xml:id="i-R2Gr5zHYwbHbR67LUanFpX" type="motBody">
        <div xml:id="i-8hKLNupouvRZ7Y4rsbovLL" type="motProposal" subtype="förslag">
          <head xml:id="i-WyxAnzUZyinDtZtPDQZNPF">
            Förslag till riksdagsbeslut
          </head>
          <list xml:id="i-Ki3zmA8SsGjLiqhHepNHbv">
            <item xml:id="i-76Vyzcuf6TuAnJEHeGewzR" sortKey="Yrkande 1">
              Riksdagen ställer sig bakom det som anförs i motionen om att
              skapa förutsättningar för att antalet kvinnliga innovatörer ska
              öka och tillkännager detta för regeringen.
            </item>
          </list>
        </div>
        <div xml:id="i-B4fi5Krg7qDvaYeHWjhVLs" type="motContent">
          <head xml:id="i-LBjCG6t7QrcmXWoUV9K6V" type="h1">
            Motivering
          </head>
          <p xml:id="i-HL2CWiuUaxetiEEiCmzUM6">
            Kvinnors deltagande på arbetsmarknaden i form av företagare och
            innovatörer är ett viktigt led i att uppnå ett jämställt samhälle.
            Kvinnor och män bör ha lika förutsätt­ningar att etablera sig
            som företagare och innovatörer.
          </p>
          <p xml:id="i-DFYZY7nhJXmxzP7WrjRGB7">
            När det gäller kvinnliga innovatörer saknas många gånger ett
            erkännande för deras uppfinningar eller verksamhet. Forskning
            har pekat på att detta i stor omfattning beror på att kvinnors
            innovationer sällan betraktas som tillräckligt tekniskt sofistikerade.
          </p>
          <p xml:id="i-16AuD1W684z9sypkxQbUt9">
            Innovationer som antingen är gjorda av kvinnor eller hör hemma
            inom ett område som traditionellt sett betraktas som mer kvinnligt
            får mer sällan gehör. Kvinnor har vanligtvis också sämre nätverk
            för att förverkliga och nå ut med sina idéer. Kvinnliga innovatörer
            har bland annat berättat hur de använt så kallade trojanska hästar
            i form av en make eller annan manlig bekant för att sälja in sin
            idé hos entreprenörer och investe­rare. Det skapas på så sätt
            trösklar för kvinnliga innovatörer, vilket i längden riskerar
            att medföra att deras produkter inte når ut till marknaden. På
            så sätt kan innovationer och kompetens gå till spillo.
          </p>
          <p xml:id="i-XtXKbnfT2acuoGjUqRFy6x">
            I årets nationella rapport från Global Entrepreneurship Monitor,
            GEM, framkommer det att trots en ökning från 2018 – från 6,8 procent
            till 8,3 procent 2019 – ligger det svenska entreprenörskapet fortfarande
            lågt jämfört med andra liknande länder. Det finns även skäl att
            ifrågasätta hur robust det svenska entreprenörskapet är. I rapporten
            fram­kommer även att ökande global konkurrens, låga tillväxtambitioner
            och avtagande effekter av tidigare reformer utgör betydande utmaningar
            framåt.
          </p>
          <p xml:id="i-or4o1Qib9Wf7qTyaj7wKx">
            Extra bekymmersamt är det svaga resultatet vad gäller kvinnor.
            Rapporten visar att 10,6 procent av männen och 5,8 procent av
            kvinnorna i Sverige definierar sig som entreprenörer.
          </p>
          <p xml:id="i-FempL7PRzRbfxzaeknY6kr">
            Svensk ekonomi behöver förnyas och rustas för att möta en allt
            intensivare global konkurrens. Sverige har under de senaste decennierna
            i huvudsak haft en positiv utveckling. En förklaring till att
            Sverige har utvecklats positivt är att svenska kvinnor har en
            hög förvärvsfrekvens i ett internationellt perspektiv. Vid närmare
            granskning visar det sig dock att arbetsmarknaden är klart segregerad.
            Kvinnor arbetar ofta deltid och för en lägre lön med sämre löneutveckling
            än män. Kvinnor arbetar också oftare än män inom vård och omsorg
            samt med undervisning, där karriärvägarna och löneutveck­lingen
            generellt sett är mer begränsade. Att kvinnor i större utsträckning
            verkar inom tjänsteorienterade branscher i kombination med att
            de i utgångsläget har mindre möjlig­heter att leva och verka som
            innovatörer kräver att synen på innovationer breddas.
          </p>
          <p xml:id="i-UtV6EBAVKcYr9Z21pUFDcs">
            Innovationer måste inkludera uppfinningar utöver traditionellt
            sett manliga innova­tionsområden. Kvinnor bör erbjudas stöd och
            coachning för hur de bör arbeta för att bygga upp och förvalta
            ett nödvändigt nätverk.
          </p>
          <p xml:id="i-V3qtUx1g2uPb7iAMZJLURm">
            Ett av målen för en innovationspolitik bör vara att stimulera
            många små steg i för­bättringen av vanliga produkter och tjänster
            oavsett teknologiinnehåll, organisations­form och produktionsprocess.
            Ska kvinnors innovationskraft öka behöver också förutsättningarna
            för tjänsteinnovationer bli bättre. Under det senaste året har
            andelen kvinnliga innovatörer minskat, vilket är allvarligt eftersom
            den positiva kurva som har funnits under senare år är bruten.
          </p>
          <p xml:id="i-KbK4BRtAgWmoPtvExWYNg3">
            Ett oroväckande moment för de kvinnor som är intresserade av
            att utveckla idéer och starta företag inom den så kallade välfärdssektorn
            är den rådande debatten om vinstbe­gränsningar. Denna debatt påverkar
            även möjligheten till finansiering och kan troligen även bidra
            till negativ respons också i andra kontakter och genom hela innovations­processen.
          </p>
          <p xml:id="i-712tZ57RpUDCZz2HvCYfnL">
            En nationell innovationsstrategi bör inkludera ett särskilt fokus
            på kvinnliga innovatörer. För att Sverige ska bli ett entreprenörsland
            i världsklass måste andelen kvinnliga innovatörer öka.
          </p>
        </div>
        <div xml:id="i-8xEFoDwnK9MAkemUo55ps5" type="signatureBlock">
          <list xml:id="i-M78tFaJmFWM46URKaQwFdn">
            <item xml:id="i-9bGY1h2NVZPoEuWkZ2wxzQ" type="signature">
              Saila Quicklund (M)
            </item>
          </list>
        </div>
      </div>
    </body>
  </text>
</TEI>
