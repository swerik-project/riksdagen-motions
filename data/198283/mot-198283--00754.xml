<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00754">
  <teiHeader>
    <fileDesc>
      <titleStmt>
        <title>Idrottspolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrottspolitiken</title>
          <idno type="rdwebb">G602754</idno>
          <rs type="number">754</rs>
          <ref type="dokument_url_text">http://data.riksdagen.se/dokument/G602754/text</ref>
          <ref type="dokument_url_html">http://data.riksdagen.se/dokument/G602754</ref>
          <ref type="dokumentstatus_url_xml">http://data.riksdagen.se/dokumentstatus/G602754</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BYzo9nMrnqw9xs2ke8cdpV" type="signed"/>
        <correspContext corresp="i-BYzo9nMrnqw9xs2ke8cdpV">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="r-0"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__754/mot_198283__754-001.pdf"/>
      <fw xml:id="i-Uk4AgWY1Lcucv7cQ3iyQEB">
        Mot. 1982/83:754 12
      </fw>
      <div xml:id="i-FetTUBbdHfEfcWcJsqUdnq" type="motHeader">
        <div xml:id="i-9Ca7UsN3px5s6kKhd47gb7" type="motTitle"/>
        <div xml:id="i-48MX7jUE98MPdkKaTTiErR" type="motSubmissionInfo"/>
      </div>
      <div xml:id="i-QpFzguaYtPKcHVpKQiExeZ" type="motBody">
        <div xml:id="i-9TqP5NFE7Htm9M4NA72cUw">
          <p xml:id="i-TXYJ2bLVpE7S89uMKB8Bba">
            Motion
          </p>
          <p xml:id="i-EhP7QHetfJa9g4jxMqLbHu">
            1982/83:754
          </p>
          <p xml:id="i-Wv98pPokQeB2grnmGE23SG">
            Lars Werner m. fl. Idrottspolitiken
          </p>
          <p xml:id="i-Eib8bjrLutj8vvmdrtysLh">
            Idrotten är en del av den mänskliga kulturen och miljontals svenskar
            idrottar i någon form. Idrottsrörelsen är en rörelse på massbasis.
            Den har en betydelsefull social funktion, den skapar möjligheter
            till samvaro, gemen- skap, kamratskap och vänskap. Den befordrar
            folkhälsan, och den har också haft betydelse för att dämpa klassamhällets
            utslagningsmekanismer. Den organiserade tävlingsidrotten är ett
            viktigt inslag. Ur massrörelsen har högklassig tävlingsidrott
            vuxit fram. Denna har massrörelsen som sin förutsättning och tävlingsidrotten
            ger massrörelsen dess stimulans. Det finns ett klart samband mellan
            idrottsklubbarnas framgång och deras förmåga att bedriva en bred
            verksamhet, inte minst bland barn och ungdom. Tyvärr kommer vissa
            publika och för massmedia intressanta idrotters elitutövare i
            allt större motsättning till massrörelsens villkor, ideal och
            sociala funktioner. Dessa elitidrottsmäns ställning inom idrotten
            främjar elitistiska föreställningar. De sätter pengarna i centrum
            som viktigare än kamratskap och gemenskap. Kommersialiseringen
            av idrotten kan bli dess dödgrävare som demokratisk massrörelse.
          </p>
          <p xml:id="i-Whj62YmHorParYsG9L7FDr">
            Idrottens kommersialisering
          </p>
          <p xml:id="i-7kEP2ANHsqcqrtY1NzkAXZ">
            Det är i det kapitalistiska systemets logik att kapitlägarna
            försöker slå mynt av allt. Idrotten utgör här inget undantag.
            Mäktiga kapitalintressen utnyttjar på olika sätt idrotten för
            sina syften. De har skapat en omfattande marknad för fritids-
            och idrottsutrustning. Detta är i sig inte att skapa konstlade
            behov. Idrottsutövning kräver vissa kläder och viss utrustning.
            Men kapitalet använder sig av framstående idrottsmän och -kvinnor
            för att kunna skapa märkesstatus och försälja överkvalificerad
            utrustning i massupplaga och detta till överpriser. Det är inte
            bara olika utrustningsfabrikanter som söker sko sig på idrotten.
            Företag inom alla branscher nästlar sig in i idrotten eftersom
            de upptäckt att detta skapar goodwill för företagens produkter.
            Reklamen dominerar tävlingsprogrambladen, omgärdar hela arenorna
            och präglar idrottsutövar- nas dräkter. Idrotten har blivit beroende
            av stöd från kapitalet. På de kommersiellt mest ”utvecklingsbara”
            sporterna satsar företagen mest pengar. I vissa sporter är tävlingar
            nästan reducerade till biprodukter till reklamjippon. Speciellt
            elitidrotten men allt större delar av tävlingsidrotten, också
            på lägre nivåer, köps av industrin. Senaste exemplet är videoindustrin
            som utnyttjar idrotten genom att köpa
          </p>
          <pb facs="riksdagen-motions-pdf/data/198283/mot_198283__754/mot_198283__754-002.pdf"/>
          <p xml:id="i-6M9XpUzjxkZB2zX9dSNczk">
            upp sändningsrätten. De kommersiella intressena försöker här
            tränga undan nyhetsförmedling genom TV. En oroande utveckling
            som måste stävjas innan idrotten tvingats göra sig alltför beroende
            av videopengarna. Kommersialiseringen får menliga följder för
            idrotten. En idrottsklubbs tävlingsframgångar spelar roll för
            dess reklamvärde, och dess reklamvärde spelar roll för hur mycket
            pengar klubben kan få in, och detta i sin tur har en avgörande
            betydelse för hur bred verksamhet t. ex. bland ungdom som klubben
            kan bedriva. De kapitalistiska marknadslagarna börjar tränga in
            i seriesystemen. Placeringen i serie eller mästerskap gäller inte
            längre enbart äran utan också de kommersiella ”sponsorernas” beredskap
            till fortsatta ekonomiska satsningar. Det kan gälla en idrottsklubbs
            möjligheter att existera. Idrottsutövarna hetsas. Människohandeln
            med spelare och tävlande breder ut sig. De aktiva blir som andra
            investeringar. Inom de mest publika bollsporterna försöker man
            alltmer att köpa ihop lag. Klubbar med möjligheter att nå framgångar
            till följd av bred ungdomsverksamhet kan många gånger stoppas
            i sin utveckling genom att bättre ställda föreningar köper deras
            bästa eller mest talangfulla förmågor. Ungdomsverksamheten och
            därmed en stor del av idrottens sociala värde trängs tillbaka
            av jakten efter ”färdiga” aktörer. Kommersialismens grepp över
            idrotten — främst elitidrotten — förvränger elitidrottens syfte.
            Pengarna styr resultaten. Därmed ligger det också nära till hands
            att droger används i idrotten, anabola stereoider är ett exempel.
            Skall elitidrotten spela en positiv roll för ungdomen måste idrottsrörelsen
            hårt bekämpa otillåten stimulantia. Kommersialiseringen av idrotten
            är en följd dels av kapitalägarnas försök att slå mynt av idrottsintresset,
            dels av bristande samhälleliga ekonomiska insatser. Kommersialiseringen
            medför högst olikartade villkor för olika idrottsgrenar. Men också
            mellan olika utövare inom samma gren kan villkoren vara helt olika.
            Enda sättet att minska kommersialiseringen inom idrotten är att
            den organiserade idrotten ges ett rikligt samhälleligt stöd. Denna
            linje tillgodoses inte heller i år av regeringen. Sveriges riksidrottsförbund
            har äskat 171,5 milj. kr. i organisationsstöd och 16,6 milj. kr.
            i anläggningsstöd samt 2 milj. kr. i bidrag till deltagande i
            vinter-OS 1984. Regeringen prutar till ett totalbelopp på 172
            290 000 kr. mot äskade 190,1 milj. kr. Prutningen från regeringen
            sida har karaktären av klåfingrighet. Någon saklig granskning
            förefaller inte ligga till grund utan mer en generell åtstramning.
            Mot detta bör på idrottens område två saker hållas i minnet. RF
            har fått vänja sig vid prutningar och har i sin anslagsframställning
            redan prutat kraftigt i specialförbundens anspråk. RF anpassar
            sig till statens njugghet. Detta får till följd att idrotten blir
            än mer beroende av ”välviljan” från näringslivet och allehanda
            sponsorer och kommersiella projekt, som på ett avgörande och dramatiskt
            sätt undergräver den demokratiska grunden för idrottsrörelsen.
            Ett internt problem som är väl värt att beakta vid statens stöd
          </p>
          <pb facs="riksdagen-motions-pdf/data/198283/mot_198283__754/mot_198283__754-003.pdf"/>
          <fw xml:id="i-MDLksZYHG8Gvs1ZxM7SRZo">
            Mot. 1982/83:754 13
          </fw>
          <p xml:id="i-2xVBaQcjXEh4zJCDET4t8S">
            till idrotten. Riksidrottsstyrelsens ordförande, Karl Frithiofson,
            skriver i Svensk Idrott nr 9/82 att ”Vi vet att det statliga anslaget
            till idrott ökats med ca 3 90 under 1981/82 och 1982/83. Inflationen
            har emellertid tyvärr gått upp till flerdubbla tal. Därför har
            våra anslag i realiteten kraftigt minskats. Vi har genom förutseende
            hushållning och planering till en början kunnat ta denna stöt.
            Men var och en inser att efter en tid med upprepad underkompensation
            måste verksamheten krympas. Självklart måste vi då prioritera,
            men eftersom vi inte levt i något överflöd och då alla delar av
            verksamheten på något sätt är beroende av varandra tvingas idrottsrörelsen
            obevekligen att dra ned på ambitionerna.” Regeringens prutning
            på RF:s äskanden och uttalandet att ”särskilda insatser bör göras
            för att få fler kvinnor, invandrare och handikappade aktiva inom
            idrottsrörelsen” låter sig sägas. Tyvärr är i dag förhållandena
            i samhället sådana att dessa insatser måste prioriteras kraftigt
            ekonomiskt. Möjligheterna att i en redan trängd budget ta fram
            dessa extra insatser ser vi som små. Vpk anser därför att riksidrottsförbundets
            äskande på 190,1 milj. kr. bör bifallas av riksdagen.
          </p>
          <p xml:id="i-EtDzHHe4JXH7b95VxKCvv8">
            Tipsmedlen till idrotten
          </p>
          <p xml:id="i-CC8HvLYiAtZJqQQCSytJAN">
            I ett riksdagsbeslut från 1939 fastställdes att 50 20 av tipsmedlen,
            sedan vinster utdelats, skulle tillfalla idrottsliga ändamål.
            Detta beslut genomför- des aldrig på grund av det andra världskriget.
            Det finns nu anledning att återuppliva denna inriktning som en
            första åtgärd. På sikt bör tipsmedlen — efter avdrag för vinster
            och omkostnader — oavkortade gå till idrotten. Regeringen bör
            snabbehandla frågan om tipsmedlens användning och framlägga förslag
            om hur ett anslag motsvarande tipsmedlens storlek årligen kan
            tillföras idrotts- och friluftslivet. Det bör användas till bidrag
            till kommunerna för uppförande av idrottsanläggningar, till stöd
            för småklub- bar, kvinnoidrott och handikappidrotten. Även stöd
            till elitidrott bör utgå för att motverka kommersialismen bl.
            a. genom att förbättra möjligheterna till utbildning och inrättande
            av någon form av idrottsstipendier.
          </p>
          <p xml:id="i-WtErDU49Gir1zDGYhx7pqs">
            Småklubbarna
          </p>
          <p xml:id="i-fsooaWjAQf3XydehCL6pt">
            Småklubbarna, som bär upp idrotten och gör den till en massrörelse,
            brottas i allmänhet med mycket svåra ekonomiska problem. Kassörer
            och andra styrelsefunktionärer måste stånga pannorna blodiga för
            att få finanserna att gå ihop. Bingoverksamhet, lotterier och
            andra sätt att dra in pengar till klubbarna får ta en så stor
            del av många ledares tid, att det går ut över de insatser för
            sporten som de skulle kunna göra. Många ledare och andra medlemmar
            i dessa klubbar får inte bara lägga ner en stor del av sin fritid
            för att klara klubbarnas finanser, de tvingas också satsa pengar
            ur egna fickor för att idrottsverksamheten skall bestå.
          </p>
          <pb facs="riksdagen-motions-pdf/data/198283/mot_198283__754/mot_198283__754-004.pdf"/>
          <fw xml:id="i-SVV8NK7sWWWm3K8zfTyUrP">
            Mot. 1982/83:754 14
          </fw>
          <p xml:id="i-8JL2VnLwpYaHvxzQ5aA7V">
            Kvinnoidrotten
          </p>
          <p xml:id="i-PYedQT97UL1ZxreRtBhPNK">
            Speciellt eftersatta är de föreningar eller sektioner inom föreningar
            som sysslar med kvinnoidrott. Här kommer manssamhällets kvinnofördomar
            till klara och groteska uttryck. Kvinnoidrotten diskrimineras
            fortfarande både ekonomiskt, ideologiskt och genom massmedia.
            Idrotten ses som männens värld, där kvinnor bara skall få hålla
            till i utkanterna. I rikspressen och etermedia refereras sällan
            kvinnoidrott. Vissa förbätt- ringar har skett, men ännu domineras
            idrottsnyhetsförmedlingen av en koservativ könsrollsuppfattning.
            Hur kvinnoidrotten refereras i massmedia hänger ihop med hur den
            behandlas inom idrottsrörelsen. Det finns undantag och det görs
            satsningar — men allmänt gäller ännu att kvinnoidrotten eftersätts.
            Den får de sämsta ekonomiska förutsättningarna. Kvinnor får sämre
            träningsmöjligheter och ofta mera primitiva tävlingsvillkor. De
            får i de flesta grenar långt färre tillfällen att mäta sig med
            och sporras av internationell konkurrens. Många gånger hör man
            kvinnor säga att de idrottar trots förbunds- och klubbsty- relser.
            Kvinnoidrottens sämre förutsättningar har skapat en brist på ledare.
            Mansdominansen inom idrottsrörelsen är i det närmaste total. Grunden
            för kvinnoförtrycket inom idrotten finns i den härskande kvinnofientliga
            ideologin och i könsrollsfördomarna. Där hyllas ett passivt och
            undergivet kvinnoideal. Kämpatag, styrka, tävlingsambitioner strider
            mot denna kvinnobild. För att ge ytterligare stimulans till kvinnlig
            idrott bör reglerna för det statliga bidraget till ungdomsorganisationernas
            lokala verksamhet ändras, så att ett aktivitetsstöd kan utgå till
            klubbar för kvinnliga idrottsutövare oavsett dessas ålder.
          </p>
          <p xml:id="i-MDLEz1pUia11GK6b9hRC2P">
            Handikappidrotten
          </p>
          <p xml:id="i-SLDW53N1ZqtjcnqfnriRk2">
            Vad vi i inledningen sagt om idrottens positiva sociala betydelse
            gäller inte minst för handikappidrotten. Därtill kommer att handikappidrottens
            bety- delse för uppehållande och rehabiliterande träning inte
            kan överskattas. Det är först på senare år som handikappidrotten
            på allvar uppmärksammats här i landet, som en följd av svenska
            handikappidrottares stora framgångar vid internationella tävlingar.
            För även inom denna del av idrotten finns tävlingsverksamhet som
            fungerar som inspirationskälla för de många aktiva. Det svenska
            handikappidrottsförbundet har i dag 34 000 medlemmar, men antalet
            som deltar i någon av dess verksamheter är avsevärt mycket större
            och borde vara ännu större. Man sysslar med praktiskt taget alla
            slag av konventionella idrottsgrenar plus några som skapats inom
            handikappidrot- ten. Handikappidrotten har i dag två stora problem.
            Det ena är tillgängligheten till idrottsanläggningar. För idrottsanläggningar
            gäller samma regler som för
          </p>
          <pb facs="riksdagen-motions-pdf/data/198283/mot_198283__754/mot_198283__754-005.pdf"/>
          <p xml:id="i-P7GYdRsuxgTbcTebqd9Jb3">
            RE EE RS SR at st SSR AS RA SRA KA
          </p>
          <fw xml:id="i-P8sSeZDvMGRw5zaJHtEDy3">
            Mot. 1982/83:754 15
          </fw>
          <p xml:id="i-SyWiLsrAuFM66YLmkriBhz">
            övriga offentliga byggnader och lokaler, att de skall göras handikappvänliga.
            Men många äldre anläggningar fyller inte ens lågt ställda krav
            på tillgänglighet, och även nya anläggningar har stora brister
            vanligtvis på grund av okunnighet hos dem som planerar och bygger
            och att man ännu inte alltid räknar med handikappade som aktiva
            idrottsutövare. Det andra stora problemet som handikappidrotten
            brottas med är ekonomin. Handikappidrotten har inga inkomster
            från sin tävlingsverksam- het utan i stället stora kostnader för
            att hålla den i gång. Just inom handikappidrotten är det av avgörande
            betydelse att kunna utföra en aktiverande och i viss mån även
            uppsökande verksamhet. För detta fordras konsulenter ute i distrikten.
            Man har även stort behov av instruktörer för de olika idrottsgrenarna.
            F. n. får man helt lita till frivilliga krafter, och dessa räcker
            inte på långt när till att fylla instruktörsbehovet. För att förbättra
            tävlingsverksamheten behöver man också möjligheter att anordna
            tränings- läger.
          </p>
          <p xml:id="i-fVVQVciiixoLQp1uLABHr">
            Bristen på anläggningar
          </p>
          <p xml:id="i-HCHYdXuR57EbGHk5gUMd2H">
            1970 års idrottspolitiska beslut innebar allmänna uttalanden
            till fördel för bredd- och motionsidrotten. Dessa uttalanden har
            bara delvis infriats. Förbättringar har skett, men i många kommuner
            släpar fortfarande antalet anläggningar långt efter behovet för
            bredd- och motionsidrott. Frågor av det slaget är kommunala angelägenheter,
            men de visar nödvändigheten av att de statliga bidragen till byggande
            av idrottsanlägg- ningar utökas. Ytterligare bidrag till idrottsanläggningar
            har såväl idrottsliga som konjunkturpolitiska motiv för sig. De
            anläggningar som medlen i första hand bör gå till är enkla men
            funktionsdugliga anläggningar som bör ligga i anslutning till
            bostadsområden. I första hand skall anläggningarna vara till för
            träning, men också ha kvalitet nog att kunna utnyttjas som tävlingsbanor.
            För att lösa problemet med idrottsanläggningars tillgänglighet
            bör bidrag av dessa medel också kunna användas till att göra befintliga
            idrottsanläggningar handikappvänliga. Dessutom bör handikappidrotten
            ges möjligheter till ett reellt inflytande över nya anläggningars
            utformning och inredning. Ett villkor för anslagen skall vara
            att föreningar och enskilda skall ha möjlighet att kostnadsfritt
            utnyttja anläggningarna.
          </p>
          <p xml:id="i-64red2kttb1jnMC3DnbVGs">
            Lek och idrott i skolor och förskolor
          </p>
          <p xml:id="i-5bQHg23ti2STdE8SoGD6m5">
            Hur möter t. ex. barnen idrotten i skolorna? Hur stora utrymmen
            har förskolebarnen för att kunna tillgodose sina kroppsliga aktivitetsbehov?
            Hur väl utbildade är deras lärare för att tillgodose dessa? Det
            vore ett rimligt krav från våra förskolebarn att få liknande utrymmen
            för lek och idrott som barnen i den obligatoriska skolan, där
            utrymmena ändå i och för sig är
          </p>
          <pb facs="riksdagen-motions-pdf/data/198283/mot_198283__754/mot_198283__754-006.pdf"/>
          <fw xml:id="i-2YSZWiVjtX5bvXE5phTyyy">
            Mot. 1982/83:754 16
          </fw>
          <p xml:id="i-3cMGqSzoi1jag7J1gdQdzc">
            alldeles för små för ändamålet och ett hån mot varje barn. 20
            förskolebarn kräver faktiskt inte större utrymme i rörligt tillstånd
            än motsvarande antal bilar i parkerat tillstånd. Och motivet för
            ett sådant utrymme är att hjälpa till att ge grunden för den uppväxande
            individen att få ett friskare liv. Ju större utrymmen barnen får
            för sina kroppsliga aktiviteter, desto lättare blir det att undvika
            negativ konkurrens och tidig tävlingshysteri. För små utrymmen
            har alltid och kommer alltid att gynna de starka och hänsynslösa.
            Det borde vara en självklar rättighet för förskolebarnen att under
            obegränsad tid dagligen få leka och idrotta på en väl tilltagen
            barnvänlig yta under sakkunnig ledning av någon, som fått en utbildning
            i att inse barns verkliga behov. Nya daghem bör inte byggas utan
            ett väl tilltaget utrymme för lek och idrott. Gamla barndaghem
            bör byggas ut så att barns lekbehov kan tillgodoses. Bara därför
            att barn är små fordrar de inte små ytor. Förskolor och fritidshem
            måste ges möjligheter till en gedigen lek- och idrottsutbildning
            (på barns villkor naturligtvis), annars kommer vi att få en sjukvårdskris
            om 50-60 år utan motsvarighet i historien, eftersom dagens unga
            växer upp i ett f. ö. kroppsfientligt och barnfientligt samhälle.
            Det är en billig investering för vår framtid. Idrotten bör även
            få ökat utrymme i skolorna, så att all idrott för barn under 13
            år bedrivs i skolorna, vilket gör att alltför tidig specialisering
            och utslagning motverkas. Men idrottsrörelsens ledare och tränare
            skall natur- ligtvis komma in i skolorna och hjälpa till med undervisningen.
          </p>
          <p xml:id="i-3Y9EA7NPLyTGnDxF59EXaR">
            Stöd till idrottsledarna
          </p>
          <p xml:id="i-TV1fFEs6sB5mzMhu2L9DVH">
            Många tusen människor sätter av stora delar av sin fritid på
            uppdrag som ledare inom idrottsrörelsen. De gör det av intresse
            för sin idrottsgren men också med omtanke om ungdomar och för
            att möjliggöra en aktiv fritidsverksamhet i samhället. De flesta
            ledare arbetar helt ideellt, och många får göra ekonomiska och
            andra uppoffringar. Inga studiecirkelledare inom studieförbunden
            skulle ställa upp på samma villkor som idrottsledarna. Därför
            bör alla personer med viktigare ledaruppdrag arvoderas på samma
            grunder som studieledarna inom studieförbunden.
          </p>
          <p xml:id="i-EQN1SSTTvaDgUF7ATjF5jv">
            Extra stöd till glesbygdsidrott
          </p>
          <p xml:id="i-WzPXeS8V75k6qZdYTnd7Ya">
            För många klubbar är idrottsresorna ett stort bekymmer. Det gäller
            främst klubbar i glesbygden eller i Norrland. Idrottsrörelsen
            har visserligen numera ett idrottsreseavtal med Reso. Men det
            är viktigt att särskilt samhällsstöd utgår för att leva upp till
            parollen ”ett rundare Idrottssverige”.
          </p>
          <pb facs="riksdagen-motions-pdf/data/198283/mot_198283__754/mot_198283__754-007.pdf"/>
          <fw xml:id="i-KuCkHzE3FxuUosM7CeWtkb">
            Mot. 1982/83:754 17
          </fw>
          <p xml:id="i-NAbfRidQUMCGAVw5DdDs7o">
            Utredning om idrottens villkor
          </p>
          <p xml:id="i-7sGGNSfV7kydLaYNzMe92D">
            Kommersialiseringen av idrotten är mest utbredd inom elitidrotten.
            Många idrottsföreningar drivs nästan som kommersiella företag.
            Pengar ”under bordet” blir allt vanligare. Detta är en utveckling
            som måste motverkas. Elitidrott är en viktig del av idrottsrörelsen.
            Den kan jämföras med ett sorts artisteri. Den skall tjäna idrotten
            och stimulera idrottsintresset. Den skall icke tjäna storfinansen.
            Formerna för de samhällsinsatser som behövs för att motverka kommer-
            sialiseringen av elitidrotten bör övervägas i en särskild utredning.
            Denna bör diskutera någon form av idrottsstipendier som ett alternativ
            till kommersia- lismen och för tryggare förhållanden för de idrottande.
            Vidare bör där problemet övervägas hur elitidrottens aktiva kan
            ges trygghet efter den aktiva perioden. Livet skall inte ”ta slut”
            när den aktiva perioden är över. Rapporten från RF:s arbetsgrupp
            angående idrottens kommersialisering visar inte på några nya vägar.
            En utredning som tar ett bredare grepp och ser till hela idrotten
            och friluftslivets förhållande till elitidrotten är nödvändig.
            En utredning som skall ha som inriktning att motverka kommersialiseringen
            av idrotten.
          </p>
          <p xml:id="i-9J8yvYfv6FJfhGQqRcdLqm">
            Internationellt idrottsutbyte
          </p>
          <p xml:id="i-X6rN2arBJby6GHPuZo8Zoj">
            Vpk är för ett internationellt idrottsutbyte. Målsättningen att
            världens ungdom skall mötas i tävlingar och där det sociala och
            kulturella utbytet är minst lika viktigt som idrottsutövandet
            är något eftersträvansvärt. Tyvärr har de stora internationella
            idrottsevenemangen blivit alltmer kommersiella jippon än idrottsutövning.
            Svensk idrottsungdom skall självklart delta i internationellt
            idrottsutbyte. Riksdagen bör uttala som sin mening att internationellt
            idrottsutbyte arrangerat i Sverige måste utgå från att i största
            möjliga utsträckning använda redan befintliga anläggningar. Några
            anläggningar för ”engångsbruk” kan inte accepteras, ej heller
            anläggningar som är överdimensionerade för normalt bruk. Finansieringen
            av internationella idrottstävlingar bör vara sådan att den inte
            drabbar skattebetalarna i efterhand. Enbart TV-intäkter räcker
            inte för att garantera att ett ”spel” går ihop. Riksdagen bör
            även uttala att idrottsarrangemangen och idrotten över huvud taget
            måste avkommer- sialiseras. Detta innebär att Sverige inte skall
            ställa upp som arrangör till idrottsutbyte som till stor del är
            kommersiella reklamjippon.
          </p>
          <pb facs="riksdagen-motions-pdf/data/198283/mot_198283__754/mot_198283__754-008.pdf"/>
          <p xml:id="i-Wqy6pked7Sdw8GRr1AcJMF">
            [EEE SN SRS SVR AT SPEER RN SS SNS ST MSRP bas USE ES NI a RSA
            SR FR Söke
          </p>
          <fw xml:id="i-J4a6ChYrKMEJL9Xwe17f6n">
            Mot. 1982/83:754 18
          </fw>
          <p xml:id="i-MRozmd3KsRJYWLvA9hvdNK">
            Hemställan
          </p>
          <p xml:id="i-9dYXd5njKUhfpyVgWUmvvR">
            Med hänvisning till det anförda föreslås 1. attriksdagen beslutar
            att med ändring i proposition 1982/83:100 under bil. 11, I 1.
            Stöd till idrotten anvisa 190 100 000 kr., 2. att riksdagen hos
            regeringen hemställer om förslag a) till arvodesbestämmelser för
            idrottsledare i enlighet med vad som anförs i motionen, b) till
            extra stöd till glesbygdsidrott m. m. för ”ett rundare Idrottssverige”
            i enlighet med vad som anförs i motionen, c) om åtgärder för ett
            särskilt aktivitetsstöd till klubbar med kvinnoidrott i enlighet
            med vad som anförs i motionen, d) till extra samhällsstöd för
            idrottsklubbarnas breddverksam- het, e) till statligt stöd till
            kommuner för handikappanpassning av idrottsplatser och -lokaler,
            f) som innebär att hela överskottet av tipsmedlen på sikt skall
            överföras som stöd till idrotten i enlighet med vad som anförs
            i motionen, 3. attriksdagen hos regeringen hemställer om tillsättandet
            av en parlamentarisk utredning med uppdrag att utarbeta förslag
            om hur kommersialismens grepp över idrotten skall brytas och utarbeta
            förslag till statliga stipendieformer och former för social trygghet
            för idrottsutövare på elitnivå i enlighet med vad som anförs i
            motionen, 4. att riksdagen uttalar sig för att i samband med internationella
            idrottsevenemang i Sverige befintliga anläggningar i största möjliga
            utsträckning används och inga anläggningar av engångskaraktär
            uppförs och ej heller anläggningar som är starkt överdimensionerade
            för normalt bruk, 5. attriksdagen uttalar sig för att idrotten
            bör få ökat utrymme i skolorna i enlighet med vad som anförs i
            motionen.
          </p>
          <p xml:id="i-GZma2JL3PoR8MbjCeZG8Ln">
            Stockholm den 21 januari 1983
          </p>
          <p xml:id="i-7d9rFejhbW7ZpHEs5fg72M">
            LARS WERNER (vpk) KARIN NORDLANDER (vpk) C.-H. HERMANSSON (vpk)
          </p>
          <p xml:id="i-TXxe8carNh2Sj2Gu4HZKDN">
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            LARS-OVE HAGBERG (vpk) HANS PETERSSON (vpk) TORE CLAESON (vpk)
          </p>
          <p xml:id="i-TnT3QGXzhpAywqpouFamfs">
            i Hallstahammar
          </p>
          <pb facs="riksdagen-motions-pdf/data/198283/mot_198283__754/mot_198283__754-009.pdf"/>
          <pb facs="riksdagen-motions-pdf/data/198283/mot_198283__754/mot_198283__754-010.pdf"/>
          <p xml:id="i-7JqBNHCkcrxv6sNeDkgEkg">
            minab/gotab Stockholm 1983 73443
          </p>
        </div>
      </div>
    </body>
  </text>
</TEI>
