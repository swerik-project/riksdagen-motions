<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__788/mot_1970__ak__788-001.pdf"/>
      <fw>
        Motion i Andra kammaren, nr 788 år 1970 9
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 788 Av herr Mattsson, om ökade anslag till de utvecklingsstörda.
          </p>
          <p>
            Riksförbundet för utvecklingsstörda barn (FUB) är den fjärde
            i storleks- ordning av handikapporganisationerna. Denna organisation
            arbetar för de utvecklingsstörda. Dessa utgör en särpräglad grupp
            med egen problematik, och deras behov blev ofta förbisedda på
            ett upprörande sätt på den tiden då det ännu inte fanns någon
            FUB-rörelse, Det rör sig här om en av de stora handikappgrupperna,
            De utvecklingsstördas antal beräknas till en procent av befolkningen,
            vilket betyder ungefär 80 000 personer. Särskilt bör uppmärksammas
            att psykisk utvecklingsstörning är den kvan- titativt dominerande
            orsaken till livslång invaliditet. Det visar sig sålunda att i
            åldern 16—19 år mer än 70 procent och i åldern 20—29 år drygt
            60 procent av förtidspensionärerna har psykisk utvecklingsstörning
            som pri- märdiagnos. Det är utomordentligt angeläget att denna
            andel skärs ned till det minsta möjliga genom träning, undervisning
            och annan rehabilitering. Innan FUB-rörelsen kom till var nästan
            alla föräldrar till utvecklings- störda barn i hög grad isolerade
            med sina problem, ofta därtill nedtyngda av alla fördomar i omgivningen.
            FUB-rörelsen gav redan från början ett väsentligt tillskott till
            föräldrarnas möjligheter att orientera sig i sin tillvaro som
            fäder och mödrar till utvecklingsstörda. Det är en dominerande
            uppfattning att omsorgerna om de handikappade skall organiseras
            av samhället. Men det föreligger ändå stora behov av verk- samhet
            från handikapporganisationerna. Så är förhållandet inte minst
            med FUB-rörelsen. Det kan vara anledning att nämna några områden
            där FUB anser det nödvändigt att ådagalägga stor aktivitet. Det
            är bl. a. föräldra- rådgivningen. I all synnerhet nyblivna föräldrar
            till utvecklingsstörda har ofta ett stort behov av att få råd
            från någon som vet mera än de själva om vad tillkomsten av ett
            skadat barn innebär. Det är emellertid mycket viktigt att dessa
            föräldrarådgivare får en omfattande utbildning. Naturligtvis tjänar
            också den allmänna verksamheten inom FUB-rörelsen i hög grad syftet
            att hjälpa föräldrar att orientera sig i sina familjers och sina
            utvecklingsstörda barns problematik. Utom vanliga förenings- och
            för- bundsmöten anordnas regionkonferenser och flerstädes veckoslutskurser
            på länsplanet o. s. v. Det föreligger ett stort behov av att bygga
            ut denna verk- samhet. På många platser förekommer i olika former
            ungdomsverksamhet i FUB:s regi. Till den erhålles ett visst stöd
            från det allmännas sida. Det är av
          </p>
          <pb facs="riksdagen-motions-pdf/data/1970/mot_1970__ak__788/mot_1970__ak__788-002.pdf"/>
          <fw>
            10 Motion i Andra kammaren, nr 788 år 1970
          </fw>
          <p>
            stor vikt att det på detta område kan åstadkommas ett samarbete
            mellan FUB-rörelsen och samhällsorganen. Det ter sig alltmera
            klart att frivilliga insatser, och då inte minst från FUB, i framtiden
            också kommer att vara av omistligt värde inom detta verksamhetsområde.
            Som andra exempel på aktiviteter inom FUB, som behöver utbyggas,
            kan nämnas lekoteksverksamheten. Denna är av utomordentligt stort
            värde för den majoritet av föräldrar som själva har hand om utvecklingsstörda
            barn. En annan aktivitet är handikappidrott för de utvecklingsstörda.
            Det kommer att krävas mycket arbete från FUB:s sida att övertyga
            många bland de utvecklingsstörda att också de har behov av fysisk
            träning. Det må här nämnas det stora värde som såväl ungdomsverksamheten
            som handikappidrotten har för att medverka till att de utvecklingsstörda
            får leva ett rikare liv. Den omständigheten att FUB-rörelsen är
            en ung rörelse har haft till följd att riksförbundet FUB icke
            i samma utsträckning som jämförliga organisa- tioner kommit i
            åtnjutande av statsbidrag till sin allmänna verksamhet. Sålunda
            har först under de senare åren erhållits statsbidrag till den
            all- männa verksamheten, som utbetalats från socialdepartementet.
            Bidraget har inte uppgått till mera än 15 000 kr. Hela kostnaden
            för riksförbundets verksamhet under budgetåret 1970/71 beräknas
            till 850 000 kr. Ett till 150 000 kr. förhöjt bidrag till förbundets
            allmänna verksamhet är i hög motiverat. Med hänvisning till vad
            som ovan anförts hemställes, att riksdagen måtte till A 4 Extra
            utgifter under femte huvudtiteln för budgetåret 1970/71 anvisa
            ett reservations- anslag av 500 000 kr. Stockholm den 28 januari
            1970 Lennart Mattsson (cp)
          </p>
        </div>
      </div>
    </body>
  </text>
</TEI>
