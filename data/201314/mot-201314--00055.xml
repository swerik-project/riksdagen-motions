<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00055">
  <teiHeader>
    <fileDesc>
      <titleStmt>
        <title>med anledning av prop. 2013/14:186 Hushållning med havsområden</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:186 Hushållning med havsområden</title>
          <idno type="rdwebb">H102XV55</idno>
          <rs type="number">V55</rs>
          <ref type="dokument_url_text">http://data.riksdagen.se/dokument/H102XV55/text</ref>
          <ref type="dokument_url_html">http://data.riksdagen.se/dokument/H102XV55</ref>
          <ref type="dokumentstatus_url_xml">http://data.riksdagen.se/dokumentstatus/H102XV55</ref>
          <ref type="doc">http://data.riksdagen.se/fil/CFEAB449-2832-4BB7-AAEC-D64A4015CCE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9L1qsqWgbwG3aH2bNWso6P" type="basedOn"/>
        <correspContext corresp="i-9L1qsqWgbwG3aH2bNWso6P">
          <ref>Proposition 2013/14:186</ref>
        </correspContext>
        <correspAction xml:id="i-TedYwQiJb9eNP6cXX7f3ou" type="signed"/>
        <correspContext corresp="i-TedYwQiJb9eNP6cXX7f3ou">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-Kjgvsn1QotohzREBzutZMp" type="submission">
          <date when="2014-04-04"/>
        </correspAction>
        <correspAction xml:id="i-WNVT3WbBvcD3Rhsnx28qWP" type="transfer">
          <date when="2014-04-04"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AminBZxS7GqTBJexpDM1kd">
            1 Förslag till riksdagsbeslut
          </head>
          <list style="ol">
            <item xml:id="i-DvN3r9BVUuCzqaTFbaUtNT">
              Riksdagen tillkännager för regeringen som sin mening vad som
              anförs i motionen om att havsplanerna bör slå fast att ekologiska
              intressen ska vara överordnade ekonomiska intressen.
            </item>
            <item xml:id="i-NdcSQ9oXb6opm3duyHVYgk">
              Riksdagen tillkännager för regeringen som sin mening vad som
              anförs i motionen om att havsplanerna ska vara överordnade kommunala
              beslut och att länsstyrelsen och Havs- och vattenmyndigheten ska
              kunna överpröva kommunala beslut som är i konflikt med havsplanen.
            </item>
            <item xml:id="i-PU3BNdT7eCnBX4syxMEh5J">
              Riksdagen tillkännager för regeringen som sin mening vad som
              anförs i motionen om att Sverige bör ha ambitionen att vara drivande
              i att en samordning av havsplaneringen kommer till stånd både
              med våra grannländer och på EU-nivå.
            </item>
          </list>
        </div>
        <div type="motContent">
          <head xml:id="i-H6Uv3o7UypRBg3V9yrs71A" type="h1">
            2 Inledning
          </head>
          <p xml:id="i-JA5iCXr3Ap38eQNznugDwt">
            I propositionen föreslår regeringen nya bestämmelser om hushållningen
            med havsområden. I stället för Havsplaneringsutredningens förslag
            på en lag vill regeringen se havsplaner som ska vägleda kommuner
            och myndigheter i deras beslut om hur havsområden ska användas.
            Syftet med havsplanerna är att bidra till en långsiktigt hållbar
            utveckling av haven med hänsyn till de tre hållbarhetsaspekterna
            ekologiskt, ekonomiskt och socialt. Regeringen ser inga risker
            för negativ påverkan på miljön till följd av att havsplanering
            införs.
          </p>
          <p xml:id="i-E6PN2rdzneZQ6ezn9scpxf">
            Regeringen föreslår att Havs- och vattenmyndigheten ska upprätta
            förslag till havsplaner. Dessa havsplaner ska sedan regeringen
            besluta om. Någon remissbehandling ska inte äga rum. Havsplaner
            ska upprättas för vart och ett av områdena Bottniska viken, Östersjön
            och Västerhavet. De ska omfatta Sveriges ekonomiska zon och de
            områden som inte är fastigheter i svenskt territorialhav från
            en nautisk mil utanför baslinjen. Genom havsplanerna hoppas regeringen
            kunna undvika intressekonflikter mellan olika havsanknutna verksamheter
            och genom förbättrad förutsägbarhet åstadkomma ett bättre investeringsklimat.
          </p>
          <head xml:id="i-GUBQVdy5KhX48iaSsAhWZa" type="h1">
            3 Hotade ekosystem
          </head>
          <p xml:id="i-3gtWNi1Nnj91YBYyHQs43z">
            Östersjön, Bottniska viken och Västerhavet har under de senaste
            decennierna påverkats starkt av människan. Mängden syrefria bottnar
            har i Östersjön tredubblats under 2000-talet. I dag är havet ett
            av det mest förorenade i världen och tillhör en av jordens mest
            hotade miljöer. De marina ekosystemen och havets biologiska mångfald
            hotas främst av havstransporter, farliga ämnen, övergödning och
            överfiske. Den främsta ambitionen för hushållningen med havsområdena
            måste därför vara att bevara och återställa havens ekosystem.
          </p>
          <head xml:id="i-Heb8Cbt81NELu5dN1tZdgx" type="h1">
            4 Konkurrerande intressen
          </head>
          <p xml:id="i-66Yautb8QYemN3Tn9Ay3ja">
            Sverige har mycket långa kuststräckor, kulturhistoriskt unika
            skärgårdsmiljöer, bra fiskevatten, goda djupförhållanden till
            farleder i många hamnar, och goda förutsättningar för en utbyggnad
            av havsbaserad vindkraft. Våra havsområden utgör en viktig resurs,
            men är också ett område där olika intressen står emot varandra.
          </p>
          <p xml:id="i-8JZ2Y2A4NmRDyUNNKJifys">
            En väl fungerande sjöfart till och från svenska hamnar är en
            avgörande förutsättning för svensk industris möjligheter att frakta
            sina varor hållbart till världsmarknaden, och också en möjlighet
            för klimatsmarta transporter.
          </p>
          <p xml:id="i-4nXMpuPMXBWcTqcB9GZgMh">
            Sverige har med sin långa kustlinje goda förutsättningar för
            havsbaserad vindkraft. Genom ett klokt användande av Sveriges
            inre vatten, territorialhav och ekonomiska zon kan den havsbaserade
            vindkraften ge ett viktigt bidrag till målet att Sverige 2050
            inte ska ha några nettoutsläpp av växthusgaser i atmosfären.
          </p>
          <p xml:id="i-8ryZ64Wzw9Teg2icqCTJ8j">
            Hushållningen med havsområdena måste därför väga dessa intressen
            mot varandra och se till att inget av dem hotar havens ekosystem.
          </p>
          <head xml:id="i-NejWhcjZVrFvZsa1bMnthA" type="h1">
            5 Målhierarki
          </head>
          <p xml:id="i-JMWr7kgXZJgvJWU4VeVfCW">
            Havsplaneringsutredningen föreslog att ekosystemansatsen ska
            vara grundläggande för havsplaneringen. Det skulle innebära att
            planeringen av hur haven ska utnyttjas skulle utgå från ambitionen
            att bevara naturvärden, tillämpa försiktighetsprincipen och utnyttja
            naturresurser på ett hållbart sätt. Regeringen föreslår i stället
            att ekosystemansatsen ska komma till uttryck i det praktiska havsplaneringsarbetet.
          </p>
          <p xml:id="i-YNdf6CDtoKNide9eLwtPLX">
            Världsnaturfonden vill i sitt remissvar se ett förtydligande
            om att ekosystemansatsen är grundläggande för havsplaneringen.
          </p>
          <p xml:id="i-7bx1HP4WRKjsZm3WTiQocp">
            I propositionen görs ingen prioritering mellan de tre hållbarhetsaspekterna
            ekologiskt, ekonomiskt och socialt. Det innebär att det är oklart
            vilka intressen som väger tyngst i en situation där exempelvis
            ekonomiska och ekologiska intressen står emot varandra. Detta
            är inte godtagbart. Utan en tydlig målhierarki blir utrymmet för
            godtycke stort. Havsplanerna bör slå fast att ekologiska intressen
            ska vara överordnade ekonomiska intressen. Detta bör riksdagen
            som sin mening ge regeringen till känna.
          </p>
          <head xml:id="i-FLriT5pEzNdvSzYC8yGLds" type="h1">
            6 Överprövning
          </head>
          <p xml:id="i-KdZsBdAfdmG5RnTMDUN4PG">
            Regeringen föreslår i sin proposition att havsplanerna ska vara
            vägledande underlag för den kommunala fysiska planeringen. Propositionen
            konstaterar att det kan uppstå situationer då kommunens detaljplan
            inte överensstämmer med den i havsplanen redovisade synen på den
            framtida användningen av vattenområdet. Detta ska då lösas genom
            att länsstyrelsen bevakar de statliga intressena och yttrar sig
            över kommunens förslag till detaljplan. Länsstyrelsen ska kunna
            överpröva eller upphäva en detaljplan. Dessa beslut ska dock inte
            grunda sig på havsplanen utan på de skäl som framgår av 11 kap.
            10 och 11 §§ plan- och bygglagen.
          </p>
          <p xml:id="i-32uaZqLm2D17hfynuS6BD5">
            Statens geotekniska institut, SGI, konstaterar i sitt remissvar
            att det finns en risk för konflikt i det planeringsområde till
            havs som omfattas av både kommunernas planeringsansvar (som går
            ut till 12 nautiska mil utanför baslinjen) och Havs- och vattenmyndighetens
            havsplaneringsansvar (som sträcker sig till 1 nautisk mil utanför
            baslinjen). SGI anser därför att ansvarsfördelningen bör tydliggöras
            för detta område. Trafikverket menar i sitt remissvar att det
            finns en otydlighet gentemot de kommunala översiktsplanerna som
            likt havsplanerna är vägledande för domstolarna vid avdömning
            av oenigheter.
          </p>
          <p xml:id="i-NTwpPJAdSzPb55hQTsjqhd">
            Världsnaturfonden skriver i sitt remissvar att detta system inte
            tydliggör var det yttersta ansvaret ligger. Världsnaturfonden
            föreslår därför att både länsstyrelsen och Havs- och vattenmyndigheten
            ska kunna överpröva kommunala beslut som är i konflikt med havsplanen.
            Världsnaturfonden föreslår vidare att havsplanerna, efter att
            de beslutats i en process där kommunerna och andra nyckelintressenter
            deltar, ska vara överordnade andra planer som t.ex. de kommunala
            översiktsplanerna och riksintressen.
          </p>
          <p xml:id="i-XQ2RowWWE23gSVfK1HGcJb">
            Havsplanerna ska vara överordnade kommunala beslut och länsstyrelsen
            och Havs- och vattenmyndigheten ska kunna överpröva kommunala
            beslut som är i konflikt med havsplanen. Detta bör riksdagen som
            sin mening ge regeringen till känna.
          </p>
          <head xml:id="i-R1MoSn7b8z6gc6x6GGsmRA" type="h1">
            7 Finansiering
          </head>
          <p xml:id="i-FiYiDo3N2SZ6K9EkJbbynu">
            Havsplaneringsutredningen menade att Havs- och vattenmyndigheten
            för att klara sina nya uppgifter behöver resurser motsvarande
            24 årsarbeten plus extra medel under en uppbyggnadsfas. Världsnaturfonden
            menar att de 15 miljoner kronor regeringen vill tillföra myndigheten
            inte är tillräckligt i förhållande till detta behov. Ett gott
            hushållande med våra havsområden förutsätter att myndigheten har
            tillräckliga resurser.
          </p>
          <p xml:id="i-QnouLCJBFQTY238MGARRyU">
            Havs- och vattenmyndigheten har sedan starten arbetat med otillräckliga
            resurser. Därför föreslog Vänsterpartiet i sin budgetmotion 2014
            en ökning av anslaget med 25 miljoner kronor jämfört med regeringen
            2014.
          </p>
          <head xml:id="i-55K1TrSfMR12tR6dQdrZY6" type="h1">
            8 Internationell samordning
          </head>
          <p xml:id="i-NwA7k5ML4DramaUeM11vzy">
            Trots att Sverige har goda förutsättningar för havsbaserad vindkraft
            har utbyggnaden inte tagit ordentlig fart än. En del av förklaringen
            är att det i dag är dyrare att bygga och underhålla vindkraftverk
            till havs än på land och att ansluta dem till elnätet. En möjlighet
            att få ned kostnaderna är att bygga många vindkraftverk på samma
            plats och att då välja de platser som har bäst förutsättningar
            i form av bottenförhållanden, vindförhållanden och avstånd till
            befintligt elnät. Havsplanerna kan skapa förutsättningar för just
            en sådan planerad utbyggnad av havsbaserad vindkraft. Än bättre
            blir förutsättningarna om de nationella havsplanerna samordnas
            med andra länders planer. En sådan samordning med de länder vars
            havsområden gränsar till Sveriges skulle göra det möjligt att
            samordna såväl olika företags som olika länders utbyggnad av havsbaserad
            vindkraft.
          </p>
          <p xml:id="i-43cQAGE1HCGNA1hNbL2YKc">
            Världsnaturfonden saknar en målsättning att samordna Sveriges
            havsplanering med kringliggande staters havsplanering. Organisationen
            menar att Sverige bör ha ambitionen att vara drivande i att en
            sådan samordning kommer till stånd.
          </p>
          <p xml:id="i-55pjqL1qsKGmqf91PQsMcf">
            Redan i dag deltar såväl Havs- och vattenmyndigheten som regeringen
            i internationella samarbeten om havsplanering. I propositionen
            står det att de svenska havsplanerna bör vara framtagna i samråd
            med angränsande stater, så att hänsyn kan tas till deras intressen
            och eventuella havsplaner. Det framgår dock inte av propositionen
            hur denna samordning med våra grannländer ska ske eller vilken
            roll Sverige ska spela i samordningen på EU-nivå. Sverige bör
            ha ambitionen att vara drivande i att en samordning av havsplaneringen
            kommer till stånd både med våra grannländer och på EU-nivå. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-FxLF899swr99Y3PrLZhUtL">
              Jens Holm (V)
            </item>
            <item xml:id="i-QbGECWtSuYVNgov9SDY3RC">
              Torbjörn Björlund (V)
            </item>
            <item xml:id="i-TMzrNXmv85hoMMwap7wmhF">
              Siv Holma (V)
            </item>
            <item xml:id="i-48jHtgce4BuQNh6KsQgbci">
              Hans Linde (V)
            </item>
            <item xml:id="i-6iTxqUTwV6Tuoce5yfBbzE">
              Kent Persson (V)
            </item>
          </list>
        </div>
      </div>
    </body>
  </text>
</TEI>
