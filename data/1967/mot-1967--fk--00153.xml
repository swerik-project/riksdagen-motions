<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00153">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__153/mot_1967__fk__153-001.pdf"/>
      <fw xml:id="i-LzkYxV2yc4wnj5RgAneFwM">
        Motioner i Första kammaren, nr 153 år 1967 7
      </fw>
      <div xml:id="i-U82bEWM3NFM2uqDKx5PErW" type="motHeader">
        <div xml:id="i-L8ouymcGr8iAyhvXUQDDii" type="motTitle"/>
        <div xml:id="i-VgdcXRxCnszDofQWQTtzzB" type="motSubmissionInfo"/>
      </div>
      <div xml:id="i-QjLbNTjgrGuASyY4Zb3jcs" type="motBody">
        <div xml:id="i-WJYQh8dTAT7t6mAySXbRSA">
          <p xml:id="i-HVUHsjAcGCvFB6YzsBA3eu">
            Nr 153
          </p>
          <p xml:id="i-XmDNFCkrrpZNcxXSTXjbiX">
            Av herr Jacobsson, Gösta, m. fl., angående beskattningen av realisa-
          </p>
          <p xml:id="i-MyhmhQY6NB7CKg5vmJY2wC">
            tionsvinst vid försäljning av aktier. (Lika lydande med motion
            nr 236 i Andra kammaren)
          </p>
          <p xml:id="i-GYQUCBr3hvZhGB7MLF5z7Z">
            Den lagstiftning som genomfördes vid 1966 års riksdag beträffande
            be- skattningen av aktievinster genomfördes trots mycket stark
            kritik. I första hand riktades kritiken mot de principiella utgångspunkterna
            för lagstift- ningen. Bland annat påtalades att de antagna reglerna
            stod i strid med det gängse inkomstbegreppet i skattelagstiftningen
            och att vederbörlig hänsyn till den skattemässiga behandlingen
            av vinster vid försäljning av annan cgendom än aktier och liknande
            värdepapper inte tagits. Det framfördes också krav på att aktievinstbeskattningen
            skulle sättas in i sitt större sam- manhang som en del av frågan
            om beskattning av aktiebolag och aktie- ägare och att frågan om
            bolagsskattens höjd och dubbelbeskattningen av utdelad vinst borde
            omprövas i sammanhanget. En annan väsentlig an- märkning var att
            lagstiftningen utformats inte som en vinstbeskattning utan som
            ett slags omsättningsbeskattning, infogad i det progressiva in-
            komstskattesystemet. Som en allvarlig brist betraktades vidare
            det för- hållandet att beskattningen inte tog hänsyn till den
            fortgående penning- värdeförsämringen, vilket medförde att rent
            fiktiva vinster kunde komma att beskattas. Någon analys av lagstiftningens
            verkningar på näringslivets kapitalförsörjning och för sparandet
            hade över huvud taget inte åstad- kommits. Lagstiftningen tillkom
            efter ett par veckors förberedelsearbete inom fi- nansdepartementet.
            Lagstiftningen bär också tydliga spår av hastverk. Genom att samtidigt
            ärendet forcerades i riksdagen var det omöjligt att i något mer
            väsentligt avseende ändra de av Kungl. Maj:t föreslagna be- stämmelserna.
            Vi har nu ett halvt års erfarenhet av lagstiftningen. även om
            man kanske icke skall dra alltför vittgående slutsatser därav
            har dock redan denna korta tid varit tillräcklig för att i viktiga
            punkter bekräfta riktigheten av den framförda kritiken. Börsläget
            under hela andra halvåret 1966 präg- lades av alltmer fallande
            kurser. Sammanlagt har man beräknat att inne- havarna av börsnoterade
            värdepapper under året förlorat 7 å 8 miljarder kronor eller ungefär
            !/+ eller kanske mer av värdet vid ingången av 1966.
          </p>
          <pb facs="riksdagen-motions-pdf/data/1967/mot_1967__fk__153/mot_1967__fk__153-002.pdf"/>
          <fw xml:id="i-GgZspiPjiaGDALTgtbUkhD">
            8 Motioner i Första kammaren, nr 153 år 1967
          </fw>
          <p xml:id="i-TbJJNxtKCm5tZdVZh5NU7s">
            Även om dessa förluster inte blir bestående, i vart fall inte
            i samtliga fall, är det uppenbart att många människor inte kan
            ta hem de vinster, vilka lagstiftningens upphovsmän önskade reducera
            genom beskattningen och vilka ansågs utgöra ett hinder mot uppskov
            med den improviserade lag- stiftningen. | Den kursnedgång som
            skett under 1966 har visserligen sin förklaring även i andra faktorer
            än aktievinstbeskattningen, men någon tvekan be- höver inte råda
            om att den vidtagna lagstiftningen fått till följd att kurs- nedgången
            blivit starkare än vad man eljest hade kunnat räkna med. De farhågor
            kritikerna hyste att skatten skulle få negativa verkningar be-
            träffande näringslivets kapitalförsörjning synes dessvärre också
            komma att besannas. Genom de stora kurssänkningar som flertalet
            börsnoterade värdepapper och naturligtvis även andra varit underkastade
            kommer de vinster som kan uppnås vid försäljningar inom överskådlig
            tid huvudsakligen att bero på inflationen och således inte alls
            eller endast till en mindre del kommer att motsvaras av en reell
            kapitalökning. Uppenbarligen har de psykologiska verkningarna
            av lagstiftningen under- värderats av dem som ställt sig bakom
            densamma. Även erfarna aktie- ägare har stora svårigheter på grund
            av den nya beskattningen att göra riktiga bedömningar, exempelvis
            beträffande lämplig försäljningstidpunkt.
          </p>
          <p xml:id="i-5v6fk3qj42hpWEGQwVsoSF">
            En förståndig säljare måste i gränsfallen — vilkas antal ökat
            kraftigt på grund av kursutvecklingen — undersöka om utlösningen
            av den s.k. fem-
          </p>
          <p xml:id="i-4Sug4GzjqfkbDmmXhe5aWh">
            procentregeln kan medföra ett större netto genom att priset på
            en aktiepost sätts lägre än marknadspriset. Han måste vidare med
            hänsyn till att av- dragsrätt för förluster inte föreligger tillse
            att förlustaktier inte drabbas av skatt genom att de säljs i samma
            post som vinstgivande aktier etc. Det torde vidare förhålla sig
            så att många medborgare hellre avstår från aktie- sparande än
            de riskerar att konfronteras med de svårbemästrade beskatt- ningsreglerna.
            Därmed riskerar man att bryta den tendens till breddning av aktiesparandet,
            som är så behövlig med hänsyn till näringslivets kapital- försörjning.
            Trots att lagstiftningen blott varit i kraft en kort tid har det
            visat sig att bestämmelserna ingalunda är så enkla i praktiken,
            som man velat påskina. Den utveckling som ägt rum på börsen efter
            halvårsskiftet 1966 har också kraftigt bidragit till att den eftersträvade
            enkelheten i tillämpningen gått förlorad. Man kan nämligen inte
            i samma utsträckning som tidigare utgå ifrån att anskaffningskostnaden
            för ett visst värdepapper varit så mycket lägre än försäljningssumman
            att den s.k. femprocentschablonen inte kunde bli aktuell. För
            aktier som förvärvats före halvårsskiftet har tvärtom denna regel
            kommit att aktualiseras i ett mycket stort antal fall, både då
            det gäller börsnoterade aktier och andra värdepapper.
          </p>
          <pb facs="riksdagen-motions-pdf/data/1967/mot_1967__fk__153/mot_1967__fk__153-003.pdf"/>
          <fw xml:id="i-8HGSGNX2fv6rDH8YWzXVav">
            Motioner i Första kammaren, nr 153 år 1967 9
          </fw>
          <p xml:id="i-3bpJNH48KnuvPxRCYesP4H">
            Det kan mot bakgrunden av hittills vunna erfarenheter hävdas,
            att be- hovet av en evig kapitalvinstbeskattning på aktier betydligt
            överdrivits. Det finns all anledning att räkna med att en sådan
            beskattning i dagens läge huvudsakligen har negativa verkningar,
            då den medverkar till att på- skynda och förstora kursnedgången
            i avmattningstider till förfång bl.a. för näringslivets emissionsverksamhet.
            Enligt vår mening kan därför ifråga- sättas om i dagens läge en
            sådan lagstiftning verkligen är påkallad. I vart fall finns det
            inte något utrymme för en lagstiftning som har så svåröver- skådliga
            regler och som medför så besynnerliga konsekvenser som den nu-
            varande.
          </p>
          <p xml:id="i-Xhby9wYceM8zfgPqaxbgjS">
            Bortsett från de meningsskiljaktigheter, som kan föreligga om
            aktie- vinstbeskattningen såsom sådan, innefattar beskattningsreglerna
            tekniska brister som rimligen bör avlägsnas. Enligt vår uppfattning
            är en skyndsam översyn av lagstiftningen nödvändig. Beskattningen
            bör utformas på grund- val av en verklig vinstberäkning med utgångspunkt
            från anskaffnings- kostnaden, vilket naturligtvis inte utesluter
            att vinstberäkningen förenklas genom användande av olika schabloner.
            Den nuvarande ordningen, vilken medför att vinsten blir föremål
            för en regressiv beskattning, måste sålunda överges. Det är vidare
            väsentligt att sådana vinster som endast är ett uttryck för penningvärdeförsämring
            undantas från beskattningen. Olika förslag att lösa detta problem
            bör studeras närmare, bland annat mot bakgrunden av vad som nyligen
            enhälligt föreslagits av markvärdekommitténs parla- mentariska
            ledamöter. Att låta denna princip stå tillbaka för kravet på enkelhet
            vid tillämpningen finner vi uteslutet. Med hänsyn till den fort-
            löpande inflationen betraktar vi det som ett elementärt rättvisekrav
            att detta problem löses. Erforderlig samordning med andra beskattningsformer
            bör ske, varvid det inte minst är viktigt att tillse att kapitalvinstbeskattningen
            beträffande olika typer av tillgånger inte får en sådan utformning
            att kapitalplacering- arna snedvrides. Frågan om ändrade regler
            för värdering av icke börsnote- rade aktier bör övervägas. På
            ett par punkter bör rättelse ske redan nu. Den första avser beskatt-
            ningen av investmentbolag och aktiefonder. Som den nuvarande lagstift-
            ningen är utformad inträder för den, som gjort sina aktieplaceringar
            i investmentbolag eller i aktiefonder, en dubbel vinstbeskattning.
            Först be- skattas förvaltningsföretaget vid aktieförsäljning från
            dess sida och där- efter beskattas intressenten i företaget, då
            han säljer aktie eller andel däri. Genom denna dubbelbeskattning
            minskas värdet av denna placerings- form, som är av särskilt intresse
            för den breda allmänheten, och därmed motverkas såväl strävandena
            att sprida aktiesparandet till nya grupper som möjligheterna för
            industrien att expandera. På denna punkt har lag-
          </p>
          <pb facs="riksdagen-motions-pdf/data/1967/mot_1967__fk__153/mot_1967__fk__153-004.pdf"/>
          <fw xml:id="i-UpjbCjMszw5Z2xQQYCz2dR">
            10 Motioner i Första kammaren, nr 153 år 1967
          </fw>
          <p xml:id="i-RYE7ucaJNKReU5Q6Z2pGte">
            stiftningen utformats på ett sätt som inte ens är förenligt med
            lagstiftarens egna syften. Det bör nämnas att dessa frågor uppmärksammats
            och lösts i de främmande länder där en kapitalvinstbeskattning
            förekommer. Den andra frågan, som bör bli föremål för omedelbar
            lagstiftning, avser beskattningen vid överlåtelse av aktier i
            fåmansbolag. Aktievinstutredning- en föreslog i sitt betänkande
            att särskilda regler skulle gälla vid överlåtelse av sådana aktier.
            Detta förslag tillstyrktes i princip av ett stort antal re- missinstanser,
            därvid bl.a. påpekades nödvändigheten av att strukturratio- nalisering
            inom näringslivets olika grenar inte försvårades genom pålagor
            av denna art. Utredningen hade föreslagit att skattefrihet skulle
            gälla om på en gång till en och samme köpare försåldes minst hälften
            av aktierna i ett aktiebolag. Många remissinstanser förordade
            en sänkning av procent- talet till 25, och detta är enligt vår
            mening ett lämpligare tal, vilket bl.a. an- vänts i 1960 års förordning
            med provisoriska bestämmelser om beskattning av aktiebolags och
            ekonomisk förenings inkomst. Vi förordar att en be- stämmelse
            av nu angiven innebörd införs i 35 $ kommunalskattelagen.
          </p>
          <p xml:id="i-2FupdhsMssJoLzJNxTYouH">
            Under åberopande av vad sålunda anförts hemställer vi, A. att
            riksdagen måtte i skrivelse till Kungl. Maj:t begära en skyndsam
            översyn av realisationsvinstbeskattningen vid aktieförsäljning
            i enlighet med vad i motionerna anförts; B. att i samband därmed
            jämväl frågan om ändrade regler för värdering av icke börsnoterade
            aktier måtte utredas; samt C. att riksdagen måtte såsom nytt femte
            stycke i 35 $ 2 mom. kommunalskattelagen antaga följande förslag,
            och skall i följd härav femte—sjunde styckena i nämnda moment
            i stället intagas som sjätte —åttonde stycke: »Vinst vid avyttring
            av lös egendom tillhörig investment- bolag eller aktiefond skall
            icke upptagas såsom skattepliktig realisationsvinst, om bolaget
            eller fonden innehaft egendomen i fem år eller mera. Såsom skattepliktig
            realisationsvinst skall ej heller anses vinst, vilken uppkommit
            genom avytt- ring av aktier i aktiebolag eller andelar i handelsbolag
            eller ekonomisk förening eller liknande, i den mån aktierna eller
            andelarna innehafts minst fem år och under förutsättning att avyttring
            skett under ett och samma kalenderår till samme köpare samt omfatta
            minst 25 procent av samtliga aktier eller andelar i bolaget respektive
            föreningen.»
          </p>
          <p xml:id="i-V4hvv7VbaVB4zWiWuS6q1n" type="date">
            Stockholm den 20 januari 1967
          </p>
          <div xml:id="i-W81togfYNgLf5kt7dCf3qM" type="signatureBlock">
            <p who="unknown" type="signature">
              Gösta Jacobsson (h)
            </p>
            <p who="i-7oTnqapnshRg18qXWm1AaJ" type="signature">
              Paul Brundin (h)
            </p>
            <p who="i-4ZEtYkDJVkQzAPzCqTvRYF" type="signature">
              Holge Ottosson (h)
            </p>
          </div>
        </div>
      </div>
    </body>
  </text>
</TEI>
