<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00530">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__530/mot_1965__ak__530-001.pdf"/>
      <fw xml:id="i-9jVxv9Q4AgD2fpPzu6R9sD">
        2 Motioner i Andra kammaren, nr 530 år 1965
      </fw>
      <div xml:id="i-24hv3WUqgNUtsyyDkB64Hv" type="motHeader">
        <div xml:id="i-5PpQtKXrYuTauY1GXU5eQM" type="motTitle"/>
        <div xml:id="i-2oYrkDCx19F1B3j9rSTTgH" type="motSubmissionInfo"/>
      </div>
      <div xml:id="i-MnxrW4cznNk6AbcKCg34od" type="motBody">
        <div xml:id="i-9R3Hpkaj5b3mPmsFEzxpyE">
          <p xml:id="i-N4MbP1u7oP7acEH5zHG7Cq">
            Nr 530
          </p>
          <p xml:id="i-MSowDezhQwLygyAMTCMs4Z" type="titleString">
            Av herr Bengtson i Solna m. fl., om den framtida finansieringen
            av vägväsendet, m. m.
          </p>
          <p xml:id="i-RrppMwaAoAdsBczYmW6fvo">
            (Lika lydande med motion nr 449 i Första kammaren)
          </p>
          <p xml:id="i-7rZK4qCsePHShDDFfyjz51">
            Behovet av en snabb utbyggnad av vårt lands vägtrafikleder ter
            sig alltmer angeläget. Under de närmaste decennierna kommer inte
            minst mot bakgrunden av de hittillsvarande eftersläpningarna i
            vägbyggnadsprogrammet väsentligt ökade anspråk att ställas på
            medel för väg- och gatubyggnader. För den översiktliga vägplaneringen
            fram till 1985 har tillsatts särskilda sakkunniga. Denna utredning
            är otvivelaktigt synnerligen nödvändig. I direk- tiven till utredningen
            har emellertid vägväsendets finansieringsproblem ej berörts. Enligt
            vår uppfattning bör utredningen på lämpligt sätt kompletteras
            i detta hänseende. Behovet av närmare diskussion av finansieringsspörsmålen
            ter sig av prin- cipiella skäl så mycket mer angeläget som frågan
            om statsbidrag till tunnelbane- byggande tagits upp under kommunikationsdepartementets
            huvudtitel i årets statsverksproposition. Kungl. Maj:t har därvid
            förordat att statsbidrag enligt principöverenskommelsen mellan
            företrädare för kommunikationsdepartemen- tet samt Stockholms
            stad och Stockholms län må kunna utgå för 95 9/o av kostna- derna
            för s. k. underbyggnad för de i överenskommelsen angivna tunnelbanorna.
            Statsbidragen förutsättes skola rymmas inom ramen för en eljest
            normal ökning av gatu- och väganslagen till kommuner i storstockholmsregionen.
            I proposi- tionen har Kungl. Maj:t hemställt att riksdagen måtte
            godkänna grunderna för statsbidrag till byggande av tunnelbanor.
            Det föreslagna finansieringssystemet för tunnelbanebyggnaderna
            innebär ett avsteg från hittillsvarande principer för användningen
            av bilskattemedel. Grundtanken i systemet med specialdestination
            av bilskattemedlen till väg- och trafikändamål har varit att söka
            belasta vägtrafiken med de kostnader den förorsakar det allmänna.
            Kritik har framförts mot denna form av specialdestination bl.
            a. av riksdagens revisorer i 1964 års berättelse. De har icke
            förnekat behovet av en särredovis- ning för att ta ställning till
            vägväsendets anslagsfrågor men har ifrågasatt om icke redovisningen
            kan göras på enklare sätt genom ett fristående konto vid sidan
            av riksstaten. Frågan om statsbidrag till tunnelbanebyggnader
            behandlades av utredningen om städernas väghållning (SOU 1959:19),
            som anförde skäl för och emot men
          </p>
          <pb facs="riksdagen-motions-pdf/data/1965/mot_1965__ak__530/mot_1965__ak__530-002.pdf"/>
          <fw xml:id="i-5Mxgyz97yTB2XyBq6v5QcY">
            Motioner i Andra kammaren, nr 530 år 1965 3
          </fw>
          <p xml:id="i-CLJY3tAV8N2wxhJ13tFfPy">
            ställde sig avvisande till tanken på bidrag. Departementschefen
            ansåg för sin del i prop. 81 år 1960 att spörsmålet om åtgärder
            för att på längre sikt främja ett ändamålsenligt val mellan olika
            trafikmedel icke var så utrett att definitiv ställning kunde tagas.
            Det ankom på 1953 års trafikutredning att klarlägga hit- hörande
            frågekomplex. Trafikutredningen, som avslutat sin verksamhet,
            har emellertid såvitt vi kunnat finna ej behandlat detta spörsmål.
            De riktlinjer för den statliga trafik- politiken som efter det
            1953 års trafikutredning avlämnat sina betänkanden antogs av 1963
            års riksdag bör dock enligt vår uppfattning beaktas även vid överväganden
            rörande finansieringen av såväl vägar och gator som tunnelbanor.
            I utskottsutlåtandet framhölls att varje trafikgren i princip
            borde svara för sina kostnader och förutsättningar även i övrigt
            skapas för en konkurrens på lika villkor. Det kan diskuteras om
            en finansiering av tunnelbanebyggen med bilskattemedel kan rymmas
            inom denna generella målsättning. Den tveksamhet som sålunda skulle
            kunna råda rörande tunnelbanefinan- sieringen förstärks av att
            det framlagda förslaget enligt departementschefens uttalande innebär
            en väsentlig dämpning av utbyggnadstakten när det gäller yttrafiklederna
            i stockholmsområdet. I själva verket synes uttalandet innebära
            att det ej är fråga om någon extra ökning av de sammanlagda statsbidragen.
            I propositionen har ej ens i stora drag angivits storleken av
            de förordade an- slagen. Man har därför ej möjlighet att bedöma
            förslagets reella konsekvenser. Det är enligt vår uppfattning
            angeläget att den träffade principöverenskom- melsen redovisas
            för riksdagen i anslutning till den aviserade propositionen med
            förslag till författningsbestämmelser. Enligt vår mening saknas
            för närvarande erforderligt underlag för ett defini- tivt ställningstagande
            till de av departementschefen förordade grunderna för statsbidrag
            till byggande av tunnelbanor. Den uppnådda principöverenskom-
            melsen rörande den kollektiva närtrafiken i storstockholmsområdet
            är dock av så stor betydelse att det kan vara rimligt och riktigt
            att den biträdes av riks- dagen. Enligt 1963 års trafikpolitiska
            målsättning kan ersättning utgå av all- männa medel för att lämna
            viss bygd den trafikservice som från samhällets synpunkt är rimlig.
            De bidrag varom här är fråga torde därför i avvaktan på den generella
            över- syn av vägfinansieringens problem som enligt vår mening
            snarast bör ske böra i princip regleras över särskilt anslag som
            ej avräknas mot bilskattemedel. Den långsiktiga bedömningen av
            vägväsendets finansieringsproblem bör en- ligt vår uppfattning
            ske förutsättningslöst. Olika finansieringssystem bör prövas samt
            deras för- och nackdelar och andra konsekvenser redovisas. Det
            nuvarande finansieringssystemet bygger på kontantprincipen, dvs.
            väg- investeringarna avräknas samma år de utföres mot inkommande
            bilskattemedel över bilskattemedelsbudgeten. Samtidigt avräknas
            löpande driftutgifter för vägunderhåll, vägtrafikväsendet, polisväsendet
            etc. Motsvarande samordning
          </p>
          <pb facs="riksdagen-motions-pdf/data/1965/mot_1965__ak__530/mot_1965__ak__530-003.pdf"/>
          <fw xml:id="i-VqdFvAZwWmh5FUntawmDTJ">
            4 Motioner i Andra kammaren, nr 530 år 1965
          </fw>
          <p xml:id="i-RyCovFh3VHvVHSQiMKgEXC">
            mellan vägutgifter och bilskatteinkomster kan även tänkas ske
            vid sidan av statsbudgeten. Med tanke på behovet av en snabbare
            utbyggnad av vägnätet och de ur trafik- politisk synpunkt motiverade
            kraven på likställighet mellan trafikmedlen även i finansieringshänseende
            bör finansiering över kapitalbudgeten belysas. I alldeles särskild
            grad gäller detta kapitalkrävande anläggningar med lång livslängd,
            till vilka vi räknar motorvägar, stadsmotorvägar, tunnelbanor
            och storbroar. Beträffande våra största trafikleder, som till
            stor del har att bära långväga trafik och som i huvudsak sammanbinder
            Stockholm, Göteborg och Malmö, erfordras inom de närmaste åren
            utbyggnad till motorvägsstandard. Även andra delar av våra Europavägar
            måste av allt att döma utbyggas till motorvägsstandard, i första
            hand i närheten av vissa städer. I vägplanen räk- nades med ett
            motorvägnät om ca 1 800 km, vilket borde vara utbyggt omkring
            1975. För närvarande är endast ca 200 km öppnade för trafik och
            omkring 100 km under byggnad. Det kommer därför snart att visa
            sig oundvikligt att avsevärt utöka byggnadsprogrammet. Omfartslederna
            kring de större och me- delstora städerna liksom in- och utfarter
            till desamma har i många fall en trafikvolym som nödvändiggör
            utbyggnad med dubbla körbanor, i vissa fall utbyggnad till motorvägsstandard.
            Marklösenkostnaderna är höga, och dessa trafikleder av typ stadsmotorvägar
            kommer också att bli kapitalkrävande. Utbyggnad av tunnelbanesystemet
            i stockholmsregionen kräver likaså bety- dande årliga insatser
            under kommande 15-årsperiod; och vad slutligen gäller storbroarna,
            har de för närvarande en medelstilldelning i storleksordning 40
            milj. kr. per år. En extra belastning är här ifrågasatt genom
            Ölandsbron, som under en femårsperiod kräver ett extra anslag
            utöver de 40 miljonerna med ytterligare ca 15 milj. kr. per år.
            Finansieringen av dessa stora investeringsutgifter för motorvägar
            på lands- bygden och större trafikleder inom stadsområden borde
            bli föremål för ompröv- ning. Det kan synas att motorvägar är
            dyra att bygga och att vi inte har råd att bygga sådana i den
            takt den moderna och internationella bilismen kräver. Om de i
            stället finansierades över kapitalbudgeten och kostnaderna för
            dem i form av avskrivning, räntor och underhåll redovisades skulle
            det måhända visa sig att de är lönsamma på ett helt annat sätt
            än många andra vägar med mindre anläggningskostnad. Det har visat
            sig att motorvägar har en ekonomisk livstid vida överlägsen andra
            vägar. Det torde också vara ostridigt att de har betydligt lägre
            kostnader för underhåll. Men det viktigaste argumentet för motorvägarna
            är att de genom sin snabba trafik och stora kapacitet ger god
            transportekonomi. Slutligen torde möjligheterna att väsentligt
            förbättra trafik- säkerheten kunna tillvaratas i högre grad. En
            lånefinansierad utbyggnad som går i långt snabbare takt än bilskattemedel
            inflyter begränsas naturligtvis till sin omfattning av tillgången
            på arbetskraft och andra reala resurser. Vi tror därför, att en
            lånefinansiering kan bli ett nödvändigt komplement
          </p>
          <pb facs="riksdagen-motions-pdf/data/1965/mot_1965__ak__530/mot_1965__ak__530-004.pdf"/>
          <fw xml:id="i-YBUjLjXoh4CE9Sh8DHAZoA">
            Motioner i Andra kammaren, nr 530 år 1965 5
          </fw>
          <p xml:id="i-EixTaNF7Vrg1YzAX1ZUKhG">
            till direktfinansieringen, om det skall bli möjligt att ge vägnätet
            en standard- höjning som tillfredsställande uppfyller kraven på
            transportekonomi och trafik- säkerhet. Bilskattens karaktär av
            bilägarens kostnad för utnyttjande av vägsystemet skulle naturligtvis
            betonas i ännu högre grad än för närvarande om väg- och vattenbyggnadsverket
            i denna del gjordes självfinansierande i likhet med tele- verket
            och andra affärsdrivande verk. Även denna metod förtjänar belysas.
            Parallellt bör prövas det tidigare i olika sammanhang väckta förslaget
            om direkt avgiftsfinansiering av vissa vägar och broar. Det torde
            ligga närmast till hands att den här aktualiserade frågan om väg-
            finansieringen anförtros den 1964 tillsatta vägplaneutredningen,
            vars direktiv bör kompletteras, Eventuellt bör även ytterligare
            expertis tillföras utredningen med tanke på de utökade arbetsuppgifterna.
            Under åberopande av vad som ovan anförts hemställer vi, att riksdagen
            måtte i skrivelse till Kungl. Maj:t dels hem- ställa om en allsidig
            utredning på sätt i motionen närmare angives om vägväsendets framtida
            finansiering med särskild hänsyn till starkt kapitalkrävande anläggningar,
            såsom motor- vägar, tunnelbanor och storbroar, dels ock giva Kungl.
            Maj:t till känna vad i motionen fram- hållits rörande godkännande
            av den träffade principöverens- kommelsen rörande det kollektiva
            trafiksystemet i Storstock- holm.
          </p>
          <p xml:id="i-8bamzrQUkeiTYr5wwaVfat" type="date">
            Stockholm den 27 januari 1965
          </p>
          <div xml:id="i-6nV89nAY7RAJFAgE3hVBA1" type="signatureBlock">
            <list xml:id="i-MHydMiC4XqzAF5vBM7F8BF">
              <item xml:id="i-4AfRfptGQpfxnDY2nbuC8w" who="unknown" type="signature">
                Bengt Bengtson Lennart Stiernstedt Hans Nordgren i Solna
              </item>
            </list>
          </div>
        </div>
      </div>
    </body>
  </text>
</TEI>
