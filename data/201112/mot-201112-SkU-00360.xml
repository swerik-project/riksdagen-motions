<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00360">
  <teiHeader>
    <fileDesc>
      <titleStmt>
        <title>Utgiftsområde 3 Skatt, tull och exekution</title>
        <author corresp="i-LKQKWG3JJUBFg12z1vrFwt">av Jennie Nilsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 3 Skatt, tull och exekution</title>
          <idno type="rdwebb">GZ02Sk360</idno>
          <rs type="number">Sk360</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk360/text</ref>
          <ref type="dokument_url_html">http://data.riksdagen.se/dokument/GZ02Sk360</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk360</ref>
          <ref type="doc">http://data.riksdagen.se/fil/8D9E4C81-6809-4806-8284-793B086DBFAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HVzzvRKfXJ7GcAGVxS7idk" type="signed"/>
        <correspContext corresp="i-HVzzvRKfXJ7GcAGVxS7idk">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-5p25twHMhgVX3TqkAP1ZMJ" type="numbering">
          <date when="2011-10-10"/>
        </correspAction>
        <correspAction xml:id="i-LLofBqEszmPjY8Gz1BnpQk" type="submission">
          <date when="2011-10-05"/>
        </correspAction>
        <correspAction xml:id="i-NshhVziFUvx1tEqnWGFNDN" type="transfer">
          <date when="2011-10-05"/>
        </correspAction>
        <correspAction xml:id="i-MhmL8bGyoCJZtLZXXPH6rm" type="assigned"/>
        <correspContext corresp="i-MhmL8bGyoCJZtLZXXPH6rm">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A8Sw9wCRzYjRXzSiY4navG" type="motBody">
        <div xml:id="i-8zVbY54oUdtjjCZDicB2cV" type="motProposal" subtype="förslag">
          <head xml:id="i-UWYSs7HhiR3U3zFAMdCk8">
            Förslag till riksdagsbeslut
          </head>
          <p xml:id="i-3nyeM5Dbndhdgu2sSLub63">
            Riksdagen anvisar med följande ändringar i förhållande till regeringens
            förslag anslagen under utgiftsområde 3 Skatt, tull och exekution
            enligt uppställning:
          </p>
          <table xml:id="i-4t51FvNLKo6rZsY2uysvJA">
            <row xml:id="i-FEoQ2Jhxp78mPbQKzfvL8C">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-FUDJckG8LgZrmHmyjaBa1x">
              <cell>
                1:1 Skatteverket
              </cell>
              <cell>
                6 792 911
              </cell>
              <cell>
                +50
              </cell>
            </row>
            <row xml:id="i-5xuiyq1cE5Upb3e1R6yB72">
              <cell>
                Summa för utgiftsområdet
              </cell>
              <cell>
                10 178 582
              </cell>
              <cell>
                +50
              </cell>
            </row>
          </table>
        </div>
        <div xml:id="i-J1zLEKWWDX3TcxpdDwPz21" type="motContent">
          <head xml:id="i-S4UXARtRq7mJd4c3e4cRFz" type="h1">
            Socialdemokratisk skattepolitik
          </head>
          <p xml:id="i-W7ePMegjKrkfNm3YwQnRaw">
            Skattesystemets huvudfunktioner är att trygga finansieringen
            av den offentliga välfärden samt att verka utjämnande mellan grupper
            och över tid. En värdeburen tillväxt behövs för att få mer resurser
            att fördela. En växande befolkning och ändrad åldersstruktur påverkar
            tillväxten. Det både skapar och använder resurser.
          </p>
          <p xml:id="i-HptfsSDfx7gwCxZwRHppBq">
            Skattesystemets design och skatteuppbörden framstår som allt
            viktigare instrument för den ekonomiska politiken. Vi ser ut över
            ett Europa där ineffektiva skattesystem och bristfällig skatteuppbörd
            försätter stater i kris. Kriserna skapas inte av för mycket välfärd
            i sig, utan av att det självklara sambandet mellan välfärd och
            skatteuppbörd separerats.
          </p>
          <p xml:id="i-CPApxZA75Qy7k7NpZ9obZn">
            Även den borgerliga regeringen har brutit detta samband. Delvis
            ofinansierade och föga jobbskapande skattesänkningar har genomförts
            i en omfattning av cirka 100 miljarder under regeringen Reinfeldts
            första mandatperiod. Den prognostiserade BNP-tillväxten under
            valperioden har tagits som utgångspunkt för skattesänkningar,
            inte beräkningar av de långsiktiga behoven.
          </p>
          <p xml:id="i-QzB251Rhdjr7zUM93sjTQF">
            Vi socialdemokrater vill att skatter tas ut på ett rättvist och
            effektivt sätt. Ett rättvist skattesystem kännetecknas av att
            skatten tas ut likformigt och efter bärkraft. Ett effektivt skattesystem
            talar för en strävan mot breda skattebaser och låga skattesatser
            inom ramen för bibehållna skatteintäkter. Bibehållandet av Sverige
            globala konkurrenskraft talar också för låga skattesatser på breda
            skattebaser. Beskattning skall vidare vila på stabila hellre än
            instabila skattebaser. Skattesystemet bör även vara enkelt och
            överskådligt samt vara utformat så att det förhindrar skattefusk
            och skatteplanering. Möjligheter att skjuta upp beskattning och
            flytta inkomster (beskattning) mellan olika inkomstslag bör motverkas.
            Skatterna har också en roll i omställningen till det gröna folkhemmet.
            Skattesystemet måste slutligen vara förenligt med krav från EG-rätten
            samtidigt som Sverige måste påverka EG-rätten i de delar där vi
            anser den svenska lagstiftningen vara bättre för miljön, anställda,
            konsumenter och medborgare.
          </p>
          <p xml:id="i-Uqg1vXSNEJYmM85xjgyuJe">
            Det har gått över tjugo år sedan den omfattande skatteutredningen
            och skatteuppgörelsen 1990/91 mellan Socialdemokraterna och Folkpartiet
            liberalerna, vilken senare också fått stöd av Centerpartiet. Det
            behövs nu en ny, bred och parlamentariskt sammansatt skatteutredning.
            Regeringen har tillsatt flera mindre, avgränsade skatteutredningar
            (företagsbeskattning, mervärdesskatteutredning) med experter.
            Vi socialdemokrater menar att det behövs större tag som också
            förankras i riksdagen och partiväsendet.
          </p>
          <head xml:id="i-L4TcFMpsDdCGRiS6aV1zd9" type="h1">
            Tullverket och Kronofogdemyndigheten
          </head>
          <p xml:id="i-8CGKufmV2MCB4ZMkDYnzCg">
            Vi har inga anslagsyrkanden för Tullverket och Kronofogdemyndigheten
            utöver regeringens förslag. Vi har ändå åsikter om hur dessa myndigheter
            har skötts under den borgerliga regeringsperioden. Att det administrativa
            sambandet helt bröts mellan Skatteverket och Kronofogdemyndigheten
            har haft negativa konsekvenser för Kronofogdemyndighetens ekonomi.
            Antalet anställda har fallit samtidigt som arbetsuppgifterna ökat.
            Kronofogdemyndighetens verksamhet ger goda insikter i både konjunkturläge
            och växande sociala klyftor. Myndigheten möter det Sverige som
            borgerligheten glömt och vill sopa under mattan. I lågkonjunkturens
            spår har myndigheten kunnat se hur arbetslösheten slår mot ekonomiskt
            svaga grupper. Idag finns ungefär 400 000 människor som är överskuldsatta.
            Många av de förebyggande insatserna har goda effekter genom vilka
            myndigheten hindrar människor från att hamna i skuldfällor. Insatserna
            är dock för små och omfattar för få för att kunna få de effekter
            som är eftersträvansvärda. Kronofogdemyndigheten menar att stora
            belopp finns att spara på ett ökat arbete mot överskuldsättningen.
          </p>
          <p xml:id="i-QdKqWe7srfaTJRcoN5sK6E">
            Tullverket befinner sig i en kanske än svårare situation. Tullens
            resurser har från Schengeninträdet drastiskt och successivt reducerats,
            alltså även under tidigare socialdemokratiska regeringar. Verket
            har nått en nivå där man kämpar med frågan om att upprätthålla
            en tullverksamhet för hela landet. Precis som Kronofogdemyndigheten
            får Tullverket fler uppgifter som ska skötas av färre anställda.
            Beslagen av illegala varor ökar också samtidigt som det finns
            anledning att tro att allt mer slipper igenom det rätt glesmaskiga
            tullskyddet. Det finns anledning att fundera över både gränsskyddet
            och Tullverkets framtid i en större utredning. Vi är alltså väl
            medvetna om att Tullverket numera utövar mycket av sin kontrollverksamhet
            via underrättelser och analyser samt gör tillslag inne i landet.
          </p>
          <p xml:id="i-CA5xMwT8NBrVkrSBDScMYp">
            Det talas gärna om myndighetssamverkan som en lösning på resursproblem,
            att två svältande träffas för att prata om saken gör ju sällan
            någon mätt. Det finns dock alltid vissa samverkansfördelar som
            kan uppnås. Tullverket har en verksamhet som kan sägas både vara
            av skattemässig och polisiär natur. Någon form av samverkan kring
            gränsskyddet borde kunna utvecklas tillsammans med Polisen, vilken
            också måste bygga på att Polisen blir en myndighet. Vidare borde
            de nordiska staterna kunna öka samarbetet i tullfrågor.
          </p>
          <head xml:id="i-JiscYAvffzecfxzvyfYGpN" type="h1">
            Skatteverket
          </head>
          <p xml:id="i-6amhwJVXCB4ieWTyZC5vbG">
            Skatteverket är enligt socialdemokratisk uppfattning en viktig
            myndighet för ordning och reda samt för kampen mot den organiserade
            brottsligheten och den svarta ekonomin. Med ordning och reda menar
            vi att medborgarnas inkomster och förmögenheter registreras och
            beskattas på ett rättvist sätt liksom företagens intäkter och
            tillgångar. Allt mer av både europeiskt och internationellt samarbete
            behövs också för att bekämpa en internationaliserad brottslighet
            och skatteflykt till olika skatteparadis.
          </p>
          <p xml:id="i-CqDPZs8WnvAtRvYRX44hWU">
            Skatteverket samverkar med Försäkringskassan och Pensionsmyndigheten
            i runt 115 lokala servicekontor. Skatteverket har omgestaltat
            sin lokala organisation utifrån att servicekontor skulle upprättas.
            Det är viktigt att de berörda myndigheterna får ekonomiska resurser
            nog för att kunna behålla och fortsätta utveckla servicekontoren.
            Medborgarna upplever idag hur personliga kontaktmöjligheter ersätts
            av telefonval och hemsidor med möjlighet att skicka in sin fråga
            elektroniskt. Såväl offentlig som privat verksamhet (exempelvis
            bankerna) stänger ned besöksmöjligheterna och glesar ut de platser
            där sådan service ges. Vi tror att personlig service och kontakt
            ansikte mot ansikte inte bara är en generationsfråga utan att
            det behovet kommer att kvarstå, detta även om myndigheters elektroniska
            tillgänglighet och kommunikationen utvecklas, vilket den också
            bör och ska.
          </p>
          <p xml:id="i-Q1jveUFdUDJEizpujomhby">
            Skatteverket beräknade 2008 att staten förlorar ca 130 miljarder
            kronor i uteblivna skatteintäkter varje år. Det är ett resultat
            av både medvetet skattefusk och oavsiktliga misstag, men fusket
            står för den största delen. Även om Skatteverket uppskattar att
            beloppet sjunkit så torde det ändå vara betydande. Att bekämpa
            skattefusket handlar om att stärka välfärden men också om att
            skapa rättvisa villkor för företagen. Rättvisa konkurrensvillkor
            kräver att kraftfulla åtgärder vidtas mot dem som undanhåller
            delar av eller hela intäkten från beskattning eller bryter mot
            andra bestämmelser som hederliga företag följer.
          </p>
          <p xml:id="i-5JBX2vbYKv2D38uoKEouCX">
            Ekobrottsmyndigheten har konstaterat att kopplingen mellan den
            grova organiserade brottsligheten och ekonomisk brottslighet blir
            starkare. Den svarta sektorn i Sverige har tydliga inslag av grov
            organiserad brottslighet som också ingår i europeiska och internationella
            nätverk. Skatteplanering syftande till skattefusk sker ofta med
            hjälp av så kallade skatteparadis, något som försvårats genom
            det stora antal informationsutbytesavtal som slutits på senare
            år. Störst betydelse har dock de stora staternas (USA:s, Storbritanniens
            och Tysklands) agerande i frågan om anonyma bankkonton och gömda
            pengar haft. Det finns en risk för att världens fattiga stater
            blir de som får mest problem med skatteparadisen eftersom de har
            svårare att framtvinga informationsutbytesavtal. Sverige och andra
            rika länder har ett ansvar för att se till att det blir ett fritt
            informationsutbyte mellan länderna som alla kan ha nytta av. Sverige
            bör på olika sätt agera inom EU, OECD och andra multinationella
            sammanslutningar för detta.
          </p>
          <p xml:id="i-FbjUxToUoEE4RdYzTk6X8">
            Ett flertal myndigheter samverkar idag nationellt och i regionala
            underrättelsecentra (RUC) för att bekämpa den grova organiserade
            brottsligheten. Polisen leder spaning och gör gripanden. Ekobrottsmyndigheten
            och Åklagarmyndigheten utreder och väcker åtal om brott. Skatteverket
            sköter den löpande skattekontrollen och gör grundjobbet i utredningarna
            om skattebrott. Kronofogdemyndigheten driver in skatteskulder.
            Även Tullverket och Försäkringskassan ingår i samarbetet.
          </p>
          <p xml:id="i-Cq8brMbHV695fJHTjpbv3B">
            Regeringen har genomfört lagstiftningsförändringar kring revision
            och redovisning. Det är viktigt att dessa inte får en minskad
            insyn i och kontroll av mindre företag som resultat. Stockholm
            utgör ett bra exempel på hur länsstyrelsen samarbetar med näringsliv
            och fackliga organisationer mot ekobrott (den s.k. Stockholmssoppan).
            Liknande samarbeten kunde komma till stånd i samtliga län.
          </p>
          <p xml:id="i-FovJPsGBBQhVqzho8ppUBN">
            Det är bra att Skatteverket satsar på bevakning av den offentliga
            upphandlingen. Prismässigt låga anbud som starkt avviker från
            vad som borde vara ett rimligt pris bör granskas extra så att
            svartarbete och skattefusk inte döljer sig under ytan.
          </p>
          <p xml:id="i-KF43oXzq5efRAJnqWq5diK">
            I den dåvarande socialdemokratiska regeringens sista statsbudget
            för 2006, utformad i samarbete med Vänsterpartiet och Miljöpartiet,
            drogs riktlinjerna för ett kraftfullt arbete mot bidrags- och
            skattefusk upp. Skatteverket fick ökade resurser. Arbetet med
            att ta fram en lagstiftning för certifiering av kassaregister
            inleddes. En delegation mot felaktiga utbetalningar bildades.
            Skatteverket fick också rätt att kräva personalliggare av restaurang-
            och frisörbranscherna och göra oannonserade kontroller. Den borgerliga
            regeringen tog under förra valperioden få egna initiativ kring
            det inhemska skattefusket. I princip har den förvaltat de socialdemokratiska
            initiativen, men Skatteverket förlorade de extraresurser de hade
            fått för att bekämpa skattefusket. Verket hade också våren 2010
            svåra ekonomiska problem. Skatteverket måste nu förstärkas och
            vi vill att kraftfulla åtgärder vidtas mot dem som undanhåller
            inkomster från beskattning eller bryter mot andra bestämmelser
            som hederliga företag och privatpersoner följer. Under åren 20122015
            vill vi därför tillföra Skatteverket totalt 200 miljoner kronor
            för ökade resurser till att bekämpa skattefusk. För 2012 yrkar
            vi på 50 miljoner i ökade resurser så att bland annat de förslag
            vi föreslår i annan kommittémotion kan genomföras.
          </p>
        </div>
        <div xml:id="i-BDCRk9XgGBhv54wPJdnBxB" type="signatureBlock">
          <list xml:id="i-B3bV4qDn6amr6yFbbD1pcW">
            <item xml:id="i-En91naoJv1FcfcsH2ad1as" who="i-LKQKWG3JJUBFg12z1vrFwt" type="signature">
              Jennie Nilsson (S)
            </item>
            <item xml:id="i-Sv7rMmTXWDavHcS12WR6p8" who="i-Q8hYBES3N7Q4fZnAATRjsd" type="signature">
              Fredrik Olovsson (S)
            </item>
            <item xml:id="i-HwFdL3hiMf8C3ADwxWVhAd" who="i-V3GjREvdYiesCjNn7quoGc" type="signature">
              Hans Olsson (S)
            </item>
            <item xml:id="i-G8LQRHwX4ALWREPUgZWHKg" who="i-XavvkneSj1497htyNRcpv6" type="signature">
              Christina Oskarsson (S)
            </item>
            <item xml:id="i-Vmj8xQyysf6W8C2P3BMoW7" who="i-3S4u3rsmsb3bjgrsrZUU6Q" type="signature">
              Anders Karlsson (S)
            </item>
            <item xml:id="i-FFPP7Cn9t1vGuaia8zemAj" who="i-3R1heWHR7nC9dtoPHWSMdB" type="signature">
              Peter Persson (S)
            </item>
          </list>
        </div>
      </div>
    </body>
  </text>
</TEI>
