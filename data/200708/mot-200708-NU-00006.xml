<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00006">
  <teiHeader>
    <fileDesc>
      <titleStmt>
        <title>med anledning av skr. 2007/08:23 Sveriges handlingsprogram för tillväxt och sysselsättning – Uppföljningsrapport 2007</title>
        <author corresp="i-9x2nw6aosA3pyEJfJTc1eD i-3GrPnM5KDKuSxfWxymYNoC">av Ulf Holm och Mikaela Valtersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:23 Sveriges handlingsprogram för tillväxt och sysselsättning – Uppföljningsrapport 2007</title>
          <idno type="rdwebb">GV02N6</idno>
          <rs type="number">N6</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N6/text</ref>
          <ref type="dokument_url_html">http://data.riksdagen.se/dokument/GV02N6</ref>
          <ref type="dokumentstatus_url_xml">http://data.riksdagen.se/dokumentstatus/GV02N6</ref>
          <ref type="doc">http://data.riksdagen.se/fil/A08A4EFF-F937-4F35-BE43-A440E11807BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JMbxLh9r8TNMRSeZHHMQdN" type="basedOn"/>
        <correspContext corresp="i-JMbxLh9r8TNMRSeZHHMQdN">
          <ref>Regeringsskrivelse 2007/08:23</ref>
        </correspContext>
        <correspAction xml:id="i-CxjChB2ydztWYFEbG7Wrik" type="signed"/>
        <correspContext corresp="i-CxjChB2ydztWYFEbG7Wrik">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-EjLsbMeuVyBzwNZFHYNrT1" type="referral">
          <date when="2007-11-13"/>
        </correspAction>
        <correspAction xml:id="i-CqvfWwhSuXLbNNv68xYf4z" type="dismissal">
          <date when="2007-11-12"/>
        </correspAction>
        <correspAction xml:id="i-NgiKcFWTrQY26k1zsG4QyJ" type="dismissal">
          <date when="2007-11-12"/>
        </correspAction>
        <correspAction xml:id="i-VtNMXydeo2T7j89vPEgv44" type="transfer">
          <date when="2007-11-07"/>
        </correspAction>
        <correspAction xml:id="i-KDPocQ5mJYaUqy25mCYbKm" type="submission">
          <date when="2007-11-07"/>
        </correspAction>
        <correspAction xml:id="i-J5VBtXWwi4BWNU97haN6MA" type="assigned"/>
        <correspContext corresp="i-J5VBtXWwi4BWNU97haN6MA">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VWS87yQTXsk9NKMHNPoaCx" type="motBody">
        <div xml:id="i-4j2E5b16XfrcCy9cfXBrLm" type="motProposal" subtype="förslag">
          <head xml:id="i-4XdecMZXsngF8EQQdXHaSS">
            Förslag till riksdagsbeslut
          </head>
          <list xml:id="i-EEzMbE3unFbojVMp4ARWGP" style="ol">
            <item xml:id="i-Xwmd4cM1CWY6iKDAya97Ua">
              Riksdagen tillkännager för regeringen som sin mening vad som
              anförs i motionen om att det inom ramen för Lissabonstrategin
              och dess genomförande inte ska överföras ytterligare beslutskompetens
              till EU.
            </item>
            <item xml:id="i-FVw5D2AcARJWhTGgML9oJg">
              Riksdagen tillkännager för regeringen som sin mening vad som
              anförs i motionen om att ta fram en svensk strategi innehållande
              konkreta förslag inom klimat- och havsmiljö­frågan att driva inom
              EU inför kommande uppdateringar av EU:s Lissabonstrategi.
            </item>
            <item xml:id="i-TAKsVZLCJwxEsZNqZYat2x">
              Riksdagen tillkännager för regeringen som sin mening vad som
              anförs i motionen om att jämställdhetsarbetet ska vara integrerat
              i alla politikområden.
            </item>
            <item xml:id="i-FgyPxkneJFBmWFwH3kCuy8">
              Riksdagen tillkännager för regeringen som sin mening vad som
              anförs i motionen om åtgärder för att motverka skattefusk och
              svartarbete.
            </item>
            <item xml:id="i-NewyPVHpye2qC3jakeCee1">
              Riksdagen tillkännager för regeringen som sin mening vad som
              anförs i motionen om att regeringen utifrån riktlinjerna i Lissabonstrategin
              ska lägga fram förslag på konkreta åtgärder för att motverka klimatförändringar
              och främja en hållbar utveckling i Sverige.
            </item>
            <item xml:id="i-7XyoeFSuMiDj8ag2mLpigS">
              Riksdagen tillkännager för regeringen som sin mening vad som
              anförs i motionen om att regeringen, som en del i arbetet med
              genomförandet av Sveriges del i Lissabonstrategin, bör lära av
              andra länders arbete med social ekonomi och mot bakgrund av svenska
              förslag inom området social ekonomi utarbetar en svensk strategi
              för socialt företagande.
            </item>
          </list>
        </div>
        <div xml:id="i-FEeYvZLX1AGFtBvT1iMh7g" type="motContent">
          <head xml:id="i-57qvVZ21DxkFvJesothC5n" type="h1">
            Inledning
          </head>
          <p xml:id="i-MXEsfi44iiyV98yz7hbETv">
            I regeringens skrivelse 2007/08:23 Sveriges handlingsprogram
            för tillväxt och syssel­sättning Uppföljningsrapport 2007 redovisar
            regeringen sina ståndpunkter för åtgärder inom ramen för EU:s
            strategi för tillväxt och sysselsättning, den s.k. Lissabonstrategin.
            Redovisningen bygger på de åtgärder som regeringen lämnat i sin
            budgetproposition för statsbudgeten 2008, och i dessa frågor hänvisas
            till Miljöpartiets parti- och kommittémotioner inom respektive
            utskott och upprepas inte ytterligare här. I denna motion tas
            bara vissa särskilda ärenden upp där vi finner det anmärkningsvärt
            att regeringen inte redovisat några ytterligare åtgärder i Sverige
            eller hur man avser att agera inom EU för att lyfta fram särskilda
            frågor, framför allt med inriktning på miljö­området.
          </p>
          <head xml:id="i-BmbZvdSygzxRfsxseTPq6S" type="h1">
            Lissabonstrategin
          </head>
          <p xml:id="i-F8PG4JF72yEZQpAdf46cSE">
            Lissabonstrategin antogs vid EU:s toppmöte i Lissabon år 2000.
            Vid Europeiska rådets toppmöte i mars 2005 fastställdes vid en
            halvtidsöversyn den linje som nu gäller. Strategin bygger på att
            tre delar, socialpolitiken, den ekonomiska politiken och miljöpolitiken,
            ska stödja varandra.
          </p>
          <p xml:id="i-G6WFwa4SMVQZbFEfcTeKyD">
            Från Miljöpartiets sida vill vi starkt betona att Lissabonstrategin
            ska bygga på varje enskilt lands särskilda förutsättningar och
            behov och att ytterligare beslut på EU-nivå inte ska eftersträvas.
            Beslut ska inte påtvingas utan i möjligaste mån vara nationellt
            beslutade. Det är viktigt med erfarenhetsutbyte som också kan
            vara lärande. Men utgångspunkten ska alltid vara eget beslutande
            utifrån våra egna förutsättningar. Samtidigt är det också viktigt
            att EU:s regelverk inte hindrar medlemsstater från att ta sitt
            nationella ansvar och gå före i aktiv miljöpolitik. Det har varit
            särskilda problem då överbetoningen av den fria rörligheten för
            varor skett på bekostnad på skydd av miljö, natur och hälsa. Det
            är t.ex. orimligt att delstater i USA har större frihet att främja
            användningen av biodrivmedel och stimulera ny teknik genom att
            ställa krav på inblandning än vad medlemsstater i EU har.
          </p>
          <p xml:id="i-ApfkTxixXmn958x4sGHs8g">
            När det gäller de tre områden som Lissabonstrategin ska vila
            på är det särskilt viktigt att det fastslås att det inte får ske
            någon ytterligare överflyttning av beslut, eller kompetens, inom
            socialpolitiken, utbildningspolitiken, arbetsmarknadspolitiken
            och den ekonomiska politiken. Inom miljöpolitiken finns det dock
            redan i dag en del överstatliga beslut, som i vissa fall kan vara
            befogade eftersom en del miljöproblem går över nationsgränser.
            Men det är endast när den nationella miljöpolitiken inte får önskvärda
            effekter som Miljöpartiet kan acceptera ytterligare överföringar
            av beslutskompetenser. Inom ramen för Lissabonstrategin och dess
            genomförande är det alltså viktigt att framhålla att det inte
            ska överföras ytterligare beslutskompetens till EU. Detta bör
            ges regeringen till känna.
          </p>
          <head xml:id="i-5jFRcdvddCyxocyno22A7N" type="h1">
            Övergripande strategi för framtida Lissabonstrategier
          </head>
          <p xml:id="i-VgPuaRL4VEmrMiZtiitYeA">
            Det är med besvikelse vi tagit del av regeringens skrivelse.
            Lissabonstrategin ska ju vila på tre ben och då är det beklagligt
            att regeringen så fatalt inriktar all sin politik på den klassiska
            ekonomiska politiken, dit vi även räknar in arbetsmarknadspolitiken
            och berörda delar av socialpolitiken, utan hänsyn till den tredje
            hörnstenen, miljöpolitiken.
          </p>
          <p xml:id="i-HYVDd85uiP6MGMMjCqgu3m">
            I inledningen, 1:1 Inledning, skriver regeringen själv att inriktningen
            för regeringen i denna uppföljningsrapport är att fokus ska vara
            att göra det lönsamt att arbeta och driva företag. Det är förvisso
            viktigt, men regeringen tycks helt ha missat klimatdebatten och
            de krav som ställs på politiken bl.a. utifrån IPCC- och Sternrapporterna
            som kommit det senaste året. I stället skjuter man frågan framför
            sig genom att hänvisa bl.a. till den tillsatta Klimatberedningen.
          </p>
          <p xml:id="i-Rrxhu3xt5SAkYbmpkwGsVm">
            Den av EU fastställda Lissabonstrategin följer stora delar av
            inriktningen på de 24 riktlinjerna. Men miljöfrågorna avspeglas
            tyvärr inte på ett sätt som kan sägas innebära att strategin är
            just tredelad, vilket vi djupt beklagar.
          </p>
          <p xml:id="i-9PbyfqtqWCV1kVvYgVNXRh">
            I de underliggande bilagorna till rapporten saknas till stor
            del gröna nyckeltal. Den enda som finns redovisas i bilaga 3,
            Strukturindikatorer Sverige jämfört med övriga EU år 2006. I denna
            finns utsläpp av växthusgaser, energiintensitet i ekonomin samt
            godstransporter i relation till BNP. Inte i något av dessa tre
            exempel finns Sverige med i topp 3 i EU. Detta samtidigt som Sverige
            i många ekonomiska indikationer ligger i topp 3 i EU. Sverige
            har uppenbart mycket kvar att göra inom miljö- och klimat­området,
            och vi beklagar djupt att regeringen inte jobbar aktivt med att
            försöka bli bättre inom dessa områden i EU.
          </p>
          <p xml:id="i-LHwRFboQyh2UarzF8ueCZv">
            I skrivelsen skriver regeringen att man prioriterar åtgärder
            som minskar utsläppen av koldioxid och andra klimatpåverkande
            gaser (s. 21). Det anser vi givetvis är bra men vi saknar åtgärder,
            såväl på kort som på lång sikt, för uppnå denna prioritering.
            Vi är också frågande till vart regeringens prioritering från förra
            året, havsmiljö, tog vägen? Det vore bra om regeringen kunde hålla
            fast vid sina prioriteringar lite längre än ett år. Vi är av uppfattningen
            att förra årets prioritering inte är uppnådd och därmed bör finnas
            kvar samtidigt som en ny prioritering kring klimatfrågan lyfts
            upp. Dessvärre verkar regeringen aktivt backa från åtagandet att
            hejda förlusten av den biologiska mångfalden till år 2010. Eftersom
            detta åtagande kom till vid EU-toppmötet i Göteborg under det
            förra svenska ordförandeskapet ger det olyckliga signaler om den
            nya regeringen så flagrant struntar i det åtagande som ska var
            uppfyllt till slutet av dess mandatperiod. Det stärker knappast
            den svenska trovärdigheten i EU:s miljöarbete.
          </p>
          <p xml:id="i-E34QrmroY6xjAogPCxyJCW">
            EU:s klimat- och energipolitiska mål som antogs vid EU-toppmötet
            i mars 2007, som bl.a. innehåller en målsättning att minska utsläppen
            av växthusgaser med 20 % till år 2020, anser vi givetvis vara
            ett bra första steg, även om det inte räcker. Men vad som är än
            mer otillfredsställande är att det inte avsatts några ekonomiska
            resurser för att uppnå målen och att väldigt lite hänt sedan toppmötet
            i mars 2007.
          </p>
          <p xml:id="i-Ua3YZynxETtoXJXJMNMZQ7">
            Nuvarande Lissabonstrategi ska gälla fram till 2008. Det är därför
            hög tid att börja arbeta för vad som ska komma efter denna tidpunkt
            då vi kan utgå från att EU kommer att fortsätta med någon form
            av Lissabonstrategi. Därför bör regeringen omedelbart sätta i
            gång arbetet med att arbeta fram förslag på för framtiden relevanta
            förändringar av Lissabonstrategin. Framför allt är det viktigt
            att Sverige arbetar för att miljöfrågorna tydligare och mer konkret
            ska finnas med i strategin, samt att de tydligt finns integrerade
            i alla delar.
          </p>
          <p xml:id="i-9oWjihtTtV71kupohLMFKF">
            Mot den bakgrunden anser vi att regeringen ska ta fram en svensk
            strategi innehållande konkreta förslag inom klimat- och havsmiljöfrågan
            att driva inom EU inför kommande uppdateringar av EU:s Lissabonstrategi.
            Detta bör ges regeringen till känna.
          </p>
          <p xml:id="i-8xr7E1F12NyU4qmz53oTgz">
            Vi saknar också jämställdhetsarbetet som borde vara integrerat
            i samtliga riktlinjer, framför allt kring sysselsättning, välfärd
            och företagande, men som nu inte tycks tas på så stort allvar
            av regeringen. Detta bör ges regeringen till känna.
          </p>
          <head xml:id="i-AcaHVgTLNTaHMKhnCGK8xq" type="h1">
            Riktlinjerna 13 samt riktlinje 5 Att säkerställa ekonomisk stabilitet,
            att trygga ekonomisk och finanspolitisk hållbarhet och en effektiv
            resursfördelning
          </head>
          <p xml:id="i-8gNttMVFbsysCeB36z1Sgn">
            Under dessa riktlinjer har regeringen lagt in ett avsnitt gällande
            åtgärder mot fusk och överutnyttjande . Vi skulle vilja lägga
            till att man också lägger in åtgärder för att motverka skattefusk,
            och då kanske framför allt svartarbete. Detta är ett område som
            är minst lika viktigt att komma till rätta med. Skatteverket kom
            i oktober 2007 med en rapport som visade att staten går miste
            om uppskattningsvis 133 miljarder svenska kronor på grund av skattefusk,
            fel eller misstag. Regeringen lyfter fram en punkt om certifierade
            kassaregister, som varit framgångsrikt, men vi anser att mycket
            fattas för att öka legitimiteten för skattesystemet. Detta bör
            ges regeringen till känna.
          </p>
          <head xml:id="i-VWNnyQbWAi1PNAddp5VrCk" type="h1">
            Riktlinje 11 Att främja ett hållbart användande av resurser och
            stärka synergierna mellan miljöpolitik och tillväxt
          </head>
          <p xml:id="i-UGo7SRGZsBUnU7kRuoSHp8">
            Den ekonomiska tillväxt och sysselsättning som bygger på, eller
            för sitt fortbestånd förutsätter, en ohållbar användning av naturresurser,
            utsläpp m.m. kommer inte att vara beständig. Ju längre vi dröjer
            med anpassningen, desto svårare blir den. Denna insikt bör ligga
            till grund för regeringens arbete med sysselsättning och tillväxt.
            I stället med några få undantag lyser den med sin frånvaro.
          </p>
          <p xml:id="i-Fpnh8FBw4tvWtAPMWTqagV">
            Riktlinje 11 är den av de 24 riktlinjerna som tydligast tar utgångspunkt
            i miljö­politiken. Regeringens åtgärder under denna riktlinje
            kännetecknas av att regeringen inte avser att göra något utan
            att man i stället tillsätter utredningar, anför att frågor bör
            ses över, att frågor bereds inom Regeringskansliet och att man
            ska återkomma med förslag. Inga skarpa förslag redovisas utan
            de aktiva åtgärderna hänskjuts till en kommande klimatproposition
            2008. Detta är i stark kontrast till många övriga riktlinjer där
            man lägger fram konkreta förslag om arbetsmarknadspolitik, förändrad
            a-kassa och sänkta inkomstskatter.
          </p>
          <p xml:id="i-L6NN4oQ3STurqdcjruhak2">
            Det är förvånande att inga initiativ tas för hur och inom vilka
            områden regeringen avser att agera för att stärka miljöarbetet,
            med särskild inriktning på klimatfrågan, utifrån EU:s åtaganden
            om Lissabonstrategin och hur detta ska genomföras i Sverige. Regeringen
            har snarast använt EU som förevändning för att slippa vidta konkreta
            åtgärder på hemmaplan. Regeringen har inte heller redovisat något
            konkret om vad man vill att EU ska göra på klimatområdet. Miljöpartiet
            har i andra sammanhang redovisat en rad förslag på konkreta frågor
            regeringen bör driva för att stärka EU:s klimatpolitik.
          </p>
          <p xml:id="i-XCbFJHpFcsH1aSXZbb4jUm">
            EG-kommissionens beslut att ge flera länder, inklusive Sverige,
            bakläxa på sina nationella planer för tilldelning av klimatutsläpp
            är en glädjande signal om att systemet med utsläppsrätter kan
            komma att tas på allvar. EU har, och måste, ta chansen att strama
            upp systemet. Färre utsläppsrätter, och där priset per utsläppsrätt
            är högt för inköp av fler utsläppsrätter, kommer att påverka industrins
            investeringar, så att den blir mer energieffektiv och mer baserad
            på förnybar energi. Införandet av flyget och eventuellt andra
            fossila transportslag i utsläppshandelssystemet bör ske genom
            en separat bubbla, eftersom flygets betalningsvilja för utsläppsrätter
            är mycket större än t.ex. den internationellt konkurrensutsatta
            stålindustrins betalningsförmåga för utsläppsrätterna.
          </p>
          <p xml:id="i-RX6uCDS4AsRzJLN6fAyFiv">
            Regeringen bör också verka för en snabb utfasning av de subventioner
            för kol­brytning som i dag finns inom EU. Dessa subventioner kan
            omöjligen vara förenliga med de klimat- och energipolitiska mål
            som antogs vid EU-toppmötet i mars 2007 och som bl.a. innehåller
            en målsättning att minska utsläppen av växthusgaser med 20 % till
            år 2020.
          </p>
          <p xml:id="i-GdZaKc8zWcw29Q7omEZJUA">
            Sverige är världsledande på kunskapsintensiv produktion. Denna
            utveckling måste fortsätta och då är satsningar på miljöteknik
            oerhört viktiga. Ett investeringsprogram bör tas fram för att
            höja energieffektiviteten och få fram bättre och ny teknik som
            minskar klimatpåverkan. Utfasningen av kol och olja måste påskyndas.
            Sverige ligger långt framme i utvecklingen av solenergi. Den svenska
            miljöteknikbranschen omsätter redan i dag över 100 miljarder kronor
            och har en potential att öka betydligt. Regeringen har avsatt
            80 miljoner kronor för att utveckla svensk miljöteknik 2007 och
            ytterligare 150 miljoner kronor vardera för åren 20082009. Vi
            anser inte att detta är tillräckligt utan ytterligare satsningar
            behövs.
          </p>
          <p xml:id="i-Cjnud1Tfh1TWUuT1KU1HW">
            Mot bakgrund av ovanstående anser vi att regeringen utifrån riktlinjerna
            i Lissabon­strategin ska lägga fram konkreta förslag för att motverka
            klimat­förändringar och främja en hållbar utveckling i Sverige.
            Detta bör ges regeringen till känna.
          </p>
          <head xml:id="i-9s26U5qQY5tNSuse6SPCxg" type="h1">
            Social ekonomi
          </head>
          <p xml:id="i-MN4fsCnQAAs56ktsZn5KHg">
            I en av de tre delarna som Lissabonstrategin ska vila på, den
            sociala politiken, anser vi att regeringen tydligare ska lyfta
            upp detta område, inte minst för att integrera människor som står
            långt från arbetsmarknaden. Vi anser inte att frågor som denna
            ska beslutas på EU-nivå. Däremot bör vi ha en ambition att lära
            av andra länder i EU hur de arbetar med dessa frågor. Utvecklingspotentialen
            inom den sociala ekonomin är stor i Sverige och de potentiella
            samhälleliga vinsterna likaså. Inom den sociala ekonomin får människor
            möjlighet att använda sin kreativitet och initiativförmåga till
            att skapa en verksamhet som kommer andra till del. Människor ges
            möjlighet att utvecklas i gemenskap, och engagemang i enskilda
            organisationer är ofta ett slags skola i demokrati. Socialt företagande
            ger arbetstillfällen, ofta även för människor som har svårt att
            klara konkurrensen på den reguljära arbetsmarknaden. Miljöpartiet
            har en rad förslag för att ta bort en del av de hinder som finns
            för organisationernas verksamhet, vilka bl.a. finns med i partimotion
            2005/06:Fi229 Social ekonomi en sektor med möjligheter. Vi ska
            inte återupprepa alla dessa förslag utan ber regeringen läsa denna
            motion för att få tips på vad som kan göras i Sverige inom detta
            område.
          </p>
          <p xml:id="i-CYvAVrJtHC4BnLGsTbjxtb">
            Begreppet social ekonomi är ett samlingsnamn för en mängd olika
            verksamheter och en mångfald av organisationsformer. Gemensamt
            för alla verksamheter är att de har ett samhälleligt mål för sin
            verksamhet där den ekonomiska delen och eventuell vinst endast
            är ett medel för att uppnå detta. Inom den sociala ekonomin förekommer
            såväl frivilligt arbete som professionellt arbete, dvs. både volontärer
            och anställda.
          </p>
          <p xml:id="i-3PBuVRhimL2j5RFgdLyfiU">
            Den sociala ekonomin bör vara lika uppmärksammad som den offentliga
            och den privata sektorn är. Det går inte att dra någon tydlig
            gräns mot de två etablerade sektorerna utan den sociala ekonomin
            verkar mellan och i samverkan med de båda. Man kan säga att den
            sociala ekonomin har en överlappande roll. Den sociala ekonomins
            verksamheter uppstår ofta när den offentliga sektorn, eller det
            lokala privata närings­livet, brister eller drar sig ur sitt åtagande
            i ett lokalt område. Vad som kännetecknar innehållet i verksamheten
            beror på de behov som finns i lokalsamhället.
          </p>
          <p xml:id="i-P2jsXp8X6yCHDcSzUkYHUu">
            Utifrån ovanstående anser vi att regeringen, som en del i arbetet
            med genomförandet av Sveriges del i Lissabonstrategin, bör lära
            av andra länders arbete med social ekonomi och mot bakgrund av
            svenska förslag inom området social ekonomi utarbetar en svensk
            strategi för socialt företagande. Detta bör ges regeringen till
            känna.
          </p>
        </div>
        <div xml:id="i-RqXhTgg3NhZDqQD3hxnEHR" type="motSignatures">
          <list xml:id="i-JFpF1cBi1u5mG46bsAtFA1">
            <item xml:id="i-7tqcikKsRaVigyFKmNLaMN" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-HedyfkP1Qc1P4GGYj3YEz2" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
