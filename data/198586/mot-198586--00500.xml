<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00500">
  <teiHeader>
    <fileDesc>
      <titleStmt>
        <title>Fritidshemsverksamheten (prop. 1985/86:152)</title>
        <author corresp="i-B1jH6xuNdP1VDkcHJM5hF3">Daniel Tarschys m. fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fritidshemsverksamheten (prop. 1985/86:152)</title>
          <idno type="rdwebb">G902500</idno>
          <rs type="number">500</rs>
          <ref type="dokument_url_text">http://data.riksdagen.se/dokument/G902500/text</ref>
          <ref type="dokument_url_html">http://data.riksdagen.se/dokument/G902500</ref>
          <ref type="dokumentstatus_url_xml">http://data.riksdagen.se/dokumentstatus/G902500</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1jH6xuNdP1VDkcHJM5hF3</idno>
            <name>Daniel Tarschys</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3wLRiGfY1M7dyUZ4aGiwUV</idno>
            <name>Per-Arne Aglert</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-Wr6k6wHqCSCVpf8wAP1AEe</idno>
            <name>Ingrid Ronne-Björkqvist</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BMYEUF5ZqkJVawjRJ2AGUT</idno>
            <name>Lennart Alsén</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9zMaK3CVtpd6kY7dATfeep</idno>
            <name>Kjell-Arne Welin</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SPJdLNqMajzFp6vHiVU8dr" type="signed"/>
        <correspContext corresp="i-SPJdLNqMajzFp6vHiVU8dr">
          <note type="signatory" corresp="i-B1jH6xuNdP1VDkcHJM5hF3"/>
          <note type="signatory" corresp="i-3wLRiGfY1M7dyUZ4aGiwUV"/>
          <note type="signatory" corresp="i-Wr6k6wHqCSCVpf8wAP1AEe"/>
          <note type="signatory" corresp="i-BMYEUF5ZqkJVawjRJ2AGUT"/>
          <note type="signatory" corresp="i-9zMaK3CVtpd6kY7dATfeep"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__500/mot_198586__500-001.pdf"/>
      <fw xml:id="i-UB41TYiRMqUemfiTphsFpL">
        Mot. 1985/86:500
      </fw>
      <div type="motHeader" xml:id="i-53tfEfTm63fYhpw36UXUAf">
        <div type="motTitle" xml:id="i-Wy8fF2Y6DKQbCxWvyKKook"/>
        <div type="motSubmissionInfo" xml:id="i-KPELnUfYRWKCXsyCgxwr2"/>
      </div>
      <div type="motBody" xml:id="i-HUTidQ2WQiqrMspL58UohG">
        <div xml:id="i-HpomcxnULA3eVAi88zFfts">
          <p xml:id="i-3MoSQt3V5p2Bi9MbxBbk2q">
            Motion till riksdagen 1985/86:500 Daniel Tarschys m. fl. (fp)
            Fritidshemsverksamheten (prop. 1985/86:152)
          </p>
          <p xml:id="i-7PzNTPr5ai6nV8HgytimVx">
            I proposition 1985/86:152 föreslås vissa försämringar av statens
            stöd till skolbarnomsorgen: o Bidraget till barn i fritidshem
            och familjefritidshem i årskurserna 4—6 avskaffas och ersätts
            med ett blygsamt schablonbidrag (7 000 kr. för varje helt tiotal
            inskrivna barn i fritidshem i årskurserna 1—3). o Bidraget till
            barn i familjefritidshem i årskurserna 1—3 reduceras från nuvarande
            7 500 kr. (vid vistelsetider under sju timmar) till 7 000 kr.
            o Bidraget till barn i fritidshem i årskurserna 1—3 bibehålls
            vid nuvarande 7 000 kr. Kompensation för tidigare och kommande
            inflation ges således inte. o Bidraget för barn med behov av särskilt
            stöd ges i framtiden endast på basis av antalet inskrivna barn
            i fritidshem i årskurserna 1—3. Propositionen bygger på ett betänkande
            av fritidshemskommittén, SOU 1985:12, Skolbarnsomsorgen. Regeringens
            ambitionsnivå är emellertid av- sevärt lägre än utredningens.
            Medan utredningen förutsatte en fortsatt ut- byggnad av skolbarnsomsorgen
            (fritidshem och familjefritidshem) med ungefär 10 000 platser
            om året är regeringens riktlinje en utbyggnad i enlig- het med
            kommunernas barnomsorgsplaner. Enligt dessa skulle den genom-
            snittliga utbyggnaden bli 2 300 platser om året under perioden
            1985— 1989. Även i fråga om statsbidragets konstruktion avviker
            regeringen markant från utredningens förslag, som innebar att
            8 000 kr. skulle utgå för barn såväli fritidshem som i familjefritidshem
            t. o. m. det år barnet fyller 9 år och med 4 000 kr. fr. o. m.
            det år barnet fyller 10 år. Vi yrkar avslag på propositionen.
            För det första finner vi den oklar, delvis försåtligt utformad.
            Under sken av att vilja utveckla skolbarnsomsorgen föreslår regeringen
            en rad besparingar. Särskilt hårt drabbas skolbarnsom- sorgen
            för barn över 9 år. För det andra anser vi att propositionen präglas
            av ett alltför centralistiskt perspektiv på skolbarnsomsorgens
            utveckling. I stället för att betona mångfald och lokala initiativ
            lägger man stor vikt vid nationella och kommunala riktlinjer.
            För det tredje anser vi att regeringen inte gör en tillräckligt
            stark åtskillnad mellan skolans och skolbarnsomsor- gens innehåll.
            Fritiden skall inte vara lika genomsyrad av pedagogiska am- bitioner
            som skolarbetet, i varje fall inte av centralt fastställda ambitioner.
            För det fjärde menar vi att regeringen inte har anfört tillräckligt
            bärande skäl för de förändringar i anslagssystemet som föreslås
            träda i kraft mindre än en månad efter riksdagens beslut. Vi hemställer
            att bidragen till skol- barnsomsorgen tas upp till förnyad prövning
            i den allmänna översyn av
          </p>
          <pb facs="riksdagen-motions-pdf/data/198586/mot_198586__500/mot_198586__500-002.pdf"/>
          <p xml:id="i-MFvaJfdsgybSbWY3Ct3bPm">
            statsbidragssystemet till barnomsorgen som vi har begärt i vår
            familjepoli- tiska motion (1985/86:S0603).
          </p>
          <p xml:id="i-EvxnGogg7e714ZjQaEWhuZ">
            Propositionens utformning
          </p>
          <p xml:id="i-GwBdAikPwttkcbeFgy1BBz">
            I budgetpropositionen har föreslagits att riksdagen skall anslå
            8 490 000 000 kr. till anslaget F 1 Bidrag till kommunal barnomsorg.
            Det framgick inte av budgetpropositionen att detta äskande förutsatte
            en för- ändring av nu gällande regler för statsbidrag till skolbarnsomsorgen.
            Inte heller i proposition 1985/86:152 anger regeringen vilken
            minskning av sta- tens utgifter för skolbarnsomsorgen som förslaget
            avser att åstadkomma. Först i ett frågesvar den 3 april har det
            redovisats att besparingen under innevarande budgetår avses bli
            55 milj. kr. och att helårseffekten av bidrags- minskningarna
            uppskattas till 110 milj. kr. I höstas fattade riksdagen beslut
            om riktlinjer för en utbyggnad av barn- omsorgen. Den nu aktuella
            propositionen anknyter till detta beslut och betonar att principen
            om rätt till förskola för alla barn naturligtvis kommer att medföra
            behov av utbyggnad av fritidshemsverksamheten för de yngre skolbarnen.
            Även i den sammanfattning som anger propositionens huvud- sakliga
            innehåll betonas den fortsatta utbyggnaden av fritidshemsverksam-
            heten. Inte med en stavelse antyds det i sammanfattningen eller
            i någon annan del i föredragandetexten att propositionens huvudsakliga
            syfte är att åstadkomma en statsfinansiell besparing. Ordet ”besparing”
            nämns över huvud taget inte. Enligt regeringen kan behovet av
            platser i skolbarnomsorgen för barn mellan 7 och 9 år förväntas
            bli i det närmaste fullständigt tillgodosett år 1993. Föredraganden
            undviker emellertid att redovisa att denna prognos bygger på att
            de platser som nu tas i anspråk av barn i åldern 10—12 år frigörs
            till förmån för de yngre barnen. Vi finner denna presentationskonst
            anmärkningsvärd: dels står den i strid med de formella krav på
            redovisning av beslutsunderlag som uppställs i riksdagsordningen
            (3 kap. 2 $ tredje stycket), dels uppfyller den knappast de oskrivna
            men hävdvunna krav på uppriktighet och hederlig information som
            vi anser att man bör kunna ställa på alla förslag om framläggs
            för riksdagen. Även i vissa detaljer kännetecknas propositionen
            av oklarheter och in- konsekvenser. Några exempel: 1. Som vi ovan
            påpekat har regeringen och kommittén radikalt skiljaktiga uppfattningar
            om vilken utbyggnad av skolbarnsomsorgen som bör ske i framtiden.
            Mera originellt är att regeringen och kommittén också redovisar
            olika uppfattningar om vilken utbyggnad som har ägt rum i det
            förflutna. Enligt vad föredraganden upplyser (s. 4) anser kommittén
            att det under den senaste femårsperioden har tillkommit i genomsnitt
            10 000 platser om året i fritidshem och familjefritidshem. Föredraganden
            själv (s. 6) hävdar emel- lertid att det under samma period har
            tillkommit i genomsnitt 8 000 platser om året. Någon förklaring
            till denna diskrepans ges inte i propositionen. 2. Antalet barnomsorgsplatser
            år 1989 uppskattas enligt propositionen (s. 7) bli ca 131 000.
            Om utbyggnaden sedan fortsätter med 2 300 platser om
          </p>
          <pb facs="riksdagen-motions-pdf/data/198586/mot_198586__500/mot_198586__500-003.pdf"/>
          <p xml:id="i-VArRSGMQT9fFPRrN5dGTxd">
            året kommer vi år 1993 att förfoga över 142 000 platser, uppger
            föredragan- den. Inte heller till denna förbryllande matematik
            lämnas någon förklaring. 3. I den beskrivning som föredraganden
            ger av fritidshemskommitténs förslag till förändring av statsbidragssystemet
            (s. 16 och s. 25) nämns endast att kommittén har förordat ”en
            differentiering efter barnens ålder” — sam- ma princip som regeringen
            ansluter sig till. Vad föredraganden däremot förtiger är att kommittén
            föreslog bidrag på en högre nivå och ingalunda anslöt sig till
            den avveckling av stödet för platser i skolbarnsomsorgen för barn
            i årskurserna 4—6 som regeringen nu föreslår. Referatet undanhåller
            relevant information.
          </p>
          <p xml:id="i-Th8R5wo4hGWKqXoAq8ZYvo">
            Behov av skolbarnsomsorg
          </p>
          <p xml:id="i-2eyhio7M1MogAg1J2r1VPp">
            Folkpartiet betonar föräldraansvaret. Den offentliga barnomsorgens
            upp- gift är att hjälpa föräldrarna att bära detta ansvar — inte
            att överta det. Detta gäller även skolbarnsomsorgen. Den spelar
            en viktig roll för de yngre skolbarnens utveckling och är ett
            viktigt komplement till skolan. Samtidigt utgör en väl fungerande
            skolbarnsomsorg en förutsättning för föräldrarnas yrkesarbete.
            Mer än fyra femtedelar av alla skolbarnsmammor och en än större
            andel av alla skolbarnspappor förvärvsarbetar och är därigenom
            mer eller mindre förhindrade att ta hand om sina barn under vissa
            delar av dagen som inte täcks av skolan. Genom att ge tillfälle
            till stimulans, vila och rekreation ger fritidshemmen, familjefritidshemmen
            och den öppna fritids- verksamheten ett viktigt bidrag till en
            harmonisk uppväxt för de yngre skolbarnen. I propositionen redovisar
            föredraganden vissa antaganden om det plats- antal som kommer
            att erfordras resp. finnas tillgängligt i framtiden. Vid slutet
            av 1992 beräknar regeringen att 145 000 barn i åldern 7—9 år är
            i behov av plats i fritidshem eller familjefritidshem. Med den
            utbyggnadstakt som föredraganden förutser kommer enligt hans sätt
            att räkna 142 000 barn år 1993 att kunna beredas plats i fritidshem
            eller familjefritidshem. Denna kalkyl synes bygga på två förutsättningar
            som förtjänar att lyftas fram i ljuset. Den första är att kommunernas
            utbyggnadsplaner inte rubbas av de sänk- ningar och den inflationsurholkning
            av statsbidragen som regeringen nu föreslår. Detta antagande förefaller
            osäkert, inte minst mot bakgrund av de anpassningsmanövrer som
            redan tagit fart i många kommuner. Den andra förutsättningen för
            att regeringens kalkyl skall hålla är att de äldre skolbarnen
            helt sonika lyfts ut ur fritidshem och familjefritidshem. Av de
            uppgifter som ges i propositionen förefaller det som om ungefär
            17 500 barn i åldern 10—12 år vore inskrivna i fritidshemsverksamheten.
            Proposi- tionens kalkyler synes bygga på att dessa platser frigörs
            och i stället tas i anspråk av barn mellan 7 och 9 år. I Stockholm
            och många andra kommu- ner pågår för närvarande förändringar i
            denna riktning. Den fråga som då måste ställas är om fritidshemmen
            skall förbehållas barn i åldern 7—9 år. Klart är att äldre gradvis
            ”växer ur” denna omsorgs- form och med tiden får större utbyte
            av en öppen fritidsverksamhet. Det är emellertid inte alls säkert
            att denna utveckling för alla barn sker just vid
          </p>
          <fw xml:id="i-Li3SeuLss8cYjXQDNLh5ck">
            Mot. 1985/86:500
          </fw>
          <pb facs="riksdagen-motions-pdf/data/198586/mot_198586__500/mot_198586__500-004.pdf"/>
          <p xml:id="i-7PCaJaZLPJgdJXPvqVgfnq">
            övergången från tredje till fjärde klassen. Inte minst bland
            tioåringarna finns många för vilka fritidshem och familjefritidshem
            fortfarande är att föredra.
          </p>
          <p xml:id="i-P8gtCmCmRmi1scknubnUMt">
            Mål och innehåll i fritidshemsverksamheten
          </p>
          <p xml:id="i-E2BZ39t2eSfhyGDuwmvy6m">
            I budgetpropositionen uppgav föredraganden att socialstyrelsen
            för närva- rande är i färd med att utarbeta ett pedagogiskt program
            för fritidshem. Enligt socialstyrelsens planering skulle detta
            vara färdigt 1987. Nu anmäler statsrådet Lindqvist att han avser
            att återkomma till rege- ringen med frågan om ett uppdrag till
            socialstyrelsen att utarbeta ett peda- gogiskt program för fritidshem.
            Detta förefaller oss vara en överloppsgär- ning — om socialstyrelsen
            redan är i färd med att utarbeta detta program verkar det obehövligt
            med ett uppdrag från regeringen. Statsrådet rekom- menderas ett
            förnyat studium av vad han själv har meddelat riksdagen i budgetpropositionen.
            I sak ställer vi oss tveksamma till tanken på ett enhetligt och
            bindande pedagogiskt program för fritidsverksamheten. Det synsätt
            som utvecklas i detta avsnitt av propositionen präglas av en alltför
            centralistisk syn på sam- hällsutvecklingen. Föredraganden synes
            utgå från att mål och riktlinjer måste uppställas på central nivå
            och därefter utvecklas och konkretiseras i en successiv kedja
            av beslutsinstanser ned till det enskilda fritidshemmet. För vissa
            offentliga verksamhetsområden är det förvisso nödvändigt att göra
            på det viset. Men det gäller inte skolbarnsomsorgen. Den kan med
            fördel utvecklas på ett helt annat sätt: genom kreativa initiativ
            nedifrån, genom lokala variationer, genom exemplets makt, genom
            krav och syn- punkter från föräldrar, genom debatt och erfarenhetsutbyte
            bland de an- ställda och genom enskilda alternativ. Något behov
            av nationell uniforme- ring föreligger inte. Inte heller kan vi
            se något bärande skäl att generellt påbjuda ett utarbetande av
            kommunala riktlinjer. En alltför stark betoning av det pedagogiska
            innehållet i fritidshemsverk- samheten riskerar vidare att sudda
            ut gränsen mellan skola och skolbarns- omsorg. Även för barn måste
            det finnas en skillnad mellan arbete och fritid. Enligt vår övertygelse
            är det inte någon legitim uppgift för staten att upp- ställa ”mål”
            för vuxna människors fritid, och lika litet är det en legitim
            uppgift för riksdag, regering och socialstyrelse att ställa upp
            mål för barn- ens fritid. De målen skall barnen kunna ställa själva
            tillsammans med sina föräldrar. Inom skolbarnsomsorgen finns många
            idérika fritidspedagoger. Enligt vår uppfattning har de stora
            förutsättningar att leda och utveckla verksam- heten utan bindande
            direktiv från socialstyrelsen eller de sociala central- nämnderna.
            Vi tror på professionalism, inte på centralisering.
          </p>
          <p xml:id="i-Td6fg6hwZgTRzTLHwZbukW">
            Organisation
          </p>
          <p xml:id="i-AvMrNXtvH5yr7pDHszKSRa">
            De växande kostnaderna för skolbarnsomsorgen är en källa till
            oro. Det är därför viktigt att tillvarata alla möjligheter till
            besparingar och förändring- ar som kan förenas med de kvalitetskrav
            vi ställer på verksamheten. I
          </p>
          <fw xml:id="i-PH7dy9RUm4mdybjBuMQpyE">
            Mot. 1985/86:500
          </fw>
          <pb facs="riksdagen-motions-pdf/data/198586/mot_198586__500/mot_198586__500-005.pdf"/>
          <p xml:id="i-U5PT4dPMQxETY4yGTuoke6">
            många fall ter det sig t. ex. onödigt att driva heldagsöppna
            fritidshem när det genom en bättre samordning med skolan skulle
            vara tillfyllest att orga- nisera verksamhet endast under eftermiddagarna.
            Det kan också finnas skäl att utveckla blandformer som är öppna
            enbart på eftermiddagarna under skoldagar men längre tid under
            skollediga dagar. Mot familjefritidhemmen synes föredraganden
            hysa samma misstro som kom i dagen mot familjedaghemmen i fjolårets
            proposition om förskolan. Han instämmer således i fritidshemskommitténs
            bedömning att barn som har plats i familjedaghem som komplement
            även behöver öppna frtidshem. Vi ifrågasätter värdet av en sådan
            norm, som inte tar hänsyn till att många barn i dessa åldrar också
            deltar i föreningsverksamhet i olika former. Skolbarnsomsorg är
            en verksamhet som lämpar sig utomordentligt väl för privata, kooperativa
            och ideella alternativ. I propositionen ges otill- räcklig uppmärksamhet
            åt de möjligheter till förnyelse och utveckling som ryms i en
            bred och fri konkurrens mellan olika verksamhetsformer.
          </p>
          <p xml:id="i-BL9s1Y6zC6pFCTgmvQnTa4">
            Samverkan och samordning.
          </p>
          <p xml:id="i-PktProTeaUpLrb9tXpumLa">
            I propositionen betonas värdet av samverkan mellan skolan och
            skolbarns- omsorgen. Vi delar denna uppfattning. Det räcker dock
            inte med fromma förhoppningar. Som bl. a. facklärarförbundets
            vice ordförande Solweig Eklund utvecklat i en artikel (SvD 4/4)
            kan det konstateras att förhopp- ningar o en bättre samverkan
            mellan skola och skolbarnsomsorg länge har uttalats utan att resultaten
            härav blivit så märkbara. Vi vill särskilt understryka vikten
            av en bättre schemaläggning på lågsta- diet. Som flera remissinstanser
            påpekar leder de oregelbundna skoldagarna för de yngsta skolbarnen
            till ökade kostnader för fritidshemsverksamheten. De ställer också
            till bekymmer för förvärvsarbetande föräldrar och kan därigenom
            minska dessas möjligheter att själva ta hand om sina barn. En-
            ligt vår uppfattning bör skolan inför schemaläggningen av lågstadieklasser-
            nas arbete samråda både med de ansvariga för skolbarnsomsorgen
            och med elevernas föräldrar. Anvisningar härom bör utgå till skolöverstyrelsen.
          </p>
          <p xml:id="i-xuhMLnWPWFi3V62shz9Pk">
            Statsbidrag
          </p>
          <p xml:id="i-FVk2K9XCx9EZrQ3rwFquvL">
            Familjepolitiken inkl. skolbarnsomsorgen kommer enligt den preliminära
            tidsplanen att behandlas i kammaren i början av juni. Mindre än
            en månad därefter och under löpande kommunala budgetår skall enligt
            propositio- nen ett nytt statsbidragssystem träda i kraft, som
            med helårseffekt berövar skolbarnsomsorgen 110 milj. kr. och radikalt
            rubbar förutsättningarna för den verksamhet som avser mellanstadiebarnen.
            Vi kan inte acceptera en så brådstörtad förändring av bidragssystemet.
            Vi kan heller inte acceptera en förändring vars konsekvenser är
            så illa utredda och ofullständigt redovisade. I vår ekonomisk-politiska
            motion har vi anvisat en annan metod för att minska statens överföringar
            till kommunerna. I vår familjepolitiska motion har vi begärt en
            översyn av de statliga bidragen till barnomsorgen på basis av
            vissa grundläggande principer, bl. a. neutralitet mellan offentligt
            och
          </p>
          <fw xml:id="i-38448fom6GHySyV5u4HbVP">
            Mot. 1985/86:500
          </fw>
          <pb facs="riksdagen-motions-pdf/data/198586/mot_198586__500/mot_198586__500-006.pdf"/>
          <p xml:id="i-RekamD9jnL9QNfE7xVN1SV">
            privat huvudmannaskap. Vi anser att en sådan översyn bör innefatta
            även statsbidragen till skolbarnsomsorgen.
          </p>
          <p xml:id="i-UkWTmjCNRBULDZNe9PZAid">
            Hemställan
          </p>
          <p xml:id="i-ExpNa7YMkVwQG9C7HGPovf">
            Med hänvisning till det anförda hemställer vi 1. att riksdagen
            med avslag på propositionens första yrkande som sin mening ger
            regeringen till känna vad som i motionen har anförts om mål och
            innehåll i skolbarnsomsorgen, 2. att riksdagen som sin mening
            ger regeringen till känna vad som i motionen har anförts om skolbarnsomsorgens
            organisation samt samordning mellan skola och skolbarnsomsorg,
            3. att riksdagen med avslag på propositionens andra yrkande hos
            regeringen hemställer om en översyn av statsbidragssystemet för
            barnomsorgen i enlighet med de riktlinjer som har angivits i motion
            1985/86:S0603.
          </p>
          <p xml:id="i-4vfj8dsSa5cvU9C9XKaKb7" type="date">
            Stockholm den 8 april 1986
          </p>
          <p xml:id="i-8kqcPL3ke36QKd3CR3i67g">
            Daniel Tarschys (fp) Per-Arne Aglert (fp) Ingrid Ronne-Björkqvist
            (fp) Lennart Alsén (fp) Kjell-Arne Welin (fp)
          </p>
          <fw xml:id="i-2C4R1jC2MbLABLdLmzE4vz">
            Mot. 1985/86:500
          </fw>
        </div>
      </div>
    </body>
  </text>
</TEI>
