<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00287">
  <teiHeader>
    <fileDesc>
      <titleStmt>
        <title>om elevers ansvar för arbete i skolan</title>
        <author>av Bonnie Bernström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om elevers ansvar för arbete i skolan</title>
          <idno type="rdwebb">G302287</idno>
          <rs type="number">287</rs>
          <ref type="dokument_url_text">http://data.riksdagen.se/dokument/G302287/text</ref>
          <ref type="dokument_url_html">http://data.riksdagen.se/dokument/G302287</ref>
          <ref type="dokumentstatus_url_xml">http://data.riksdagen.se/dokumentstatus/G302287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3ckZUyTnK9gixrGgApZ12n" type="signed"/>
        <correspContext corresp="i-3ckZUyTnK9gixrGgApZ12n">
          <note type="signatory" corresp="i-95F4sSt2W2tyXAwECzMBoc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__287/mot_197980__287-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:287
          </p>
          <p>
            av Bonnie Bernström om elevers ansvar för arbete i skolan
          </p>
          <p>
            Tonåren är den tid då man söker sin roll i vuxenvärlden. Perioden
            präglas av uppbrott och nyorientering. Det är naivt att tro att
            den någonsin skulle kunna bli helt problemfri. Övergången till
            de vuxnas värld har skett mycket olika i skilda kulturer. Mycket
            tyder på att vi i vårt samhälle inte har lyckats särskilt bra
            med former för övergången. En del tonåringar har det besvärligt
            i det moderna samhället. Oron i skolan bekräftar det liksom uppgifter
            om växande problem med ungdomsalkoholism, vandalisering och kriminalitet.
            Ungdomar har drabbats av de omställningsproblem som samhällets
            snabba omstrukturering fört med sig. Bristen på vuxenkontakter,
            som upplevs givande, är ofta stor hos tonåringarna. Bristen på
            möjligheter att få en helhetsbild av samhällslivet har försvårats
            av specialisering och separering av arbetsliv, boende och fritid.
            Ungdomarna söker en meningsfull roll i samhället. Men förutsättningarna
            för detta sökande har förändrats kraftigt jämfört med den situation
            som rådde för exempelvis hundra år sedan. Inträdet på arbetsmarknaden
            sker flera år senare nu än då. En annan skillnad som har betydelse
            är att den biologiska mognaden kommer tidigare, samtidigt som
            samhället blivit mer komplicerat. I dagens samhälle är det uteslutet
            att en 13-åring skulle klara sig på egen hand. De ungdomar som
            söker en meningsfull uppgift i vårt samhälle är kanske dömda att
            söka förgäves. Har vi egentligen några meningsfulla roller för
            tonåringarna förutom att de skall förbereda sig för vuxenlivet?
            Det är väl i och för sig en nog så meningsfull uppgift — men den
            är ”onyttig” medan den pågår. Åtminstone upplevs den så.
          </p>
          <p>
            Gör mer själv i skolan
          </p>
          <p>
            Erfarenheterna visar att de nio år som den obligatoriska skolan
            varar för en del är för lång tid att vara bunden i utbildningssystemet.
            Många börja vantrivas kraftigt redan i sjunde eller åttonde klass.
            Några känner ett tryck att fortsätta i gymnasieskolan efter nian
            men upptäcker efter några månader att skoltröttheten tar överhand.
            Studieavbrotten är många i gymnasieskolan. I grundskolans högstadium
            gör vi allt för att så många som möjligt skall gå sina nio år,
            men i de mest besvärliga fallen har skolmyndigheterna fått lov
            att medge förkortad studiegång, förlängd pryo eller någon annan
            ”lösning” för att de skoltrötta skall slippa gå till den förhatliga
            skolan.
          </p>
          <pb facs="riksdagen-motions-pdf/data/197980/mot_197980__287/mot_197980__287-002.pdf"/>
          <p>
            Mot. 1979/80:287 7
          </p>
          <p>
            Varför, anser en del, skall man tvinga ungdomar att gå kvar i
            skolan? Därför att man vet att ungdomar som kommer ut på arbetsmarknaden
            med otillräcklig utbildning står sig sämre än de som har avslutat
            sin skolgång. Mot det står i sin tur att få tror att det kan komma
            något gott ur att tvinga någon gå kvar i skolan. Den lösning som
            allt fler pekat på den senaste tiden är ökade kontakter mellan
            skolan och arbetslivet. Det långsiktiga idealet är en ”varvad”
            utbildning, där perioden av studier och arbete bryter av varandra.
            Det ligger mycket i ett sådant system. Man är på rätt väg när
            man med olika åtgärder (pryo, yo, varvad utbildning) försöker
            breda kontakterna mellan skolan och arbetslivet. Det vore också
            intressant att på ett antal skolor experimentera med radikalt
            ökat ansvar från elevernas sida för sysslor som i dag utförs av
            anställd personal: t. ex. matlagning, städning, skötsel av skolbibliotek
            tillsammans med skolpersonal. Detta ligger helt i SIA-reformens
            anda och bör åtminstone delvis kunna utföras på den tid för särskilda
            aktiviteter som SIA-reformen ger. Man bör också gå in på nya områden:
            låta eleverna sköta odling av trädgårdsväxter i en köksträdgård,
            ge ut en skoltidning på orten, bedriva närradiosändningar etc.
            Syftet skulle vara flerfaldigt: dels blir skoltiden mer ”produktiv”,
            för man får bokstavligt talat inte allt serverat, dels är arbetssättet
            ”laborativt” — man får alltså arbeta praktiskt och tillämpa det
            man lär sig i teorin; dels lär man sig sådant som man behöver
            kunna (exempelvis laga mat). En ”självaktivitetsskola” av detta
            slag skulle också ha betydelse från jämställdhetssynpunkt. Fortfrande
            är det så att många pojkar inte kan laga sin mat när de lämnar
            skolan, och undervisningen i hemkunskap förmår inte ändra på det
            — tiden är för knapp. Det finns också en del göromål (byta proppar,
            för att ta ett exempel ur könsrollsdebatten) som många flickor
            inte annars skulle lära sig. Att få ett ökat ansvar, att få ett
            bättre grepp om produktionens alla led innebär också en större
            respekt för tingen, för arbetet och människorna i den egna omgivningen.
            Att veta att man kan ta ansvar för sig själv och för andra är
            en bra start för vuxenlivet.
          </p>
          <p>
            Hemställan
          </p>
          <p>
            Jag hemställer därför att riksdagen anhåller att regeringen utreder
            möjligheterna för en försöksverksamhet för elever i grundskolan
            att ta ett radikalt ökat ansvar för det arbete som utförs inom
            skolans ram såsom skisserats i motionen.
          </p>
          <p>
            Stockholm den 16 januari 1980
          </p>
          <p>
            BONNIE BERNSTRÖM (fp)
          </p>
        </div>
      </div>
    </body>
  </text>
</TEI>
