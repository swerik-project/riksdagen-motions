<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-03976">
  <teiHeader>
    <fileDesc>
      <titleStmt>
        <title>Svenskt medlemskap i Nato</title>
        <author corresp="i-LDFpwyJnL3ETCnq3JKBJqw">av Joar Forssell m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3976 av Joar Forssell m.fl. (L)</title>
          <idno type="rdwebb">H9023976</idno>
          <rs type="number">3976</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9023976/text</ref>
          <ref type="dokument_url_html">http://data.riksdagen.se/dokument/H9023976</ref>
          <ref type="dokumentstatus_url_xml">http://data.riksdagen.se/dokumentstatus/H9023976</ref>
          <ref type="docx">http://data.riksdagen.se/fil/5766C636-FE2C-4BA1-8F85-9DD125E1E989</ref>
          <ref type="pdf">http://data.riksdagen.se/fil/C122FADF-C13A-45DB-B641-B2CCF37985DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Hqf32ttHPNa6HB4U12yaVa" type="signed"/>
        <correspContext corresp="i-Hqf32ttHPNa6HB4U12yaVa">
          <note type="signatory" corresp="i-LDFpwyJnL3ETCnq3JKBJqw"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-U2CJHFsFN9CWbFFDBEGiN3" type="submitted">
          <date when="2021-10-05"/>
          <time when="15:16:07"/>
        </correspAction>
        <correspAction xml:id="i-FEsag5hooY5xHp3eBXD9ma" type="reviewed">
          <date when="2021-10-05"/>
          <time when="19:01:19"/>
        </correspAction>
        <correspAction xml:id="i-6BAqQgjYp71mkZmgkiYZJ7" type="referred">
          <date when="2021-10-14"/>
        </correspAction>
        <correspAction xml:id="i-6WcvDsDqHq9LMjvb2JP2L3" type="assigned">
          <date when="2022-11-04"/>
          <time when="12:14:19"/>
        </correspAction>
        <correspContext corresp="i-6WcvDsDqHq9LMjvb2JP2L3">
          <ref type="assignedTo">Utrikesutskottet</ref>
        </correspContext>
        <correspAction xml:id="i-QPo8auQASjtR5EdVnSVPk" type="behandlas_i"/>
        <correspContext corresp="i-QPo8auQASjtR5EdVnSVPk">
          <ref type="uppgift">2021/22:UU11</ref>
          <ref type="ref_dok_id">H901UU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3976 av Joar Forssell m.fl. (L)
          Svenskt medlemskap i Nato
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Jr3HNJKW3D47AKMj5kiery">
            Förslag till riksdagsbeslut
          </head>
          <list style="ol">
            <item xml:id="i-8HaHgSVYnC3qfjk37QTuBt">
              Riksdagen ställer sig bakom det som anförs i motionen om att
              skyndsamt ansöka om medlemskap i Nato och tillkännager detta för
              regeringen.
            </item>
            <item xml:id="i-W4R6tUW3oikzjxu3NkA97J">
              Riksdagen ställer sig bakom det som anförs i motionen om att
              Sverige som Natomedlem ska verka för att Natos demokratikrav tillämpas
              mer stringent och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UNL9XD4WfYCYEEifrqp487" type="h1">
            Motivering
          </head>
          <p xml:id="i-Lz714RDQ29ZHCNuNndFnjS">
            Sverige har äntligen en bred parlamentarisk samsyn kring att
            vi lever i en militärt och politiskt orolig tid. Åtgärder i form
            av kraftigt ökade anslag till försvarets olika funktioner har
            nu påbörjats för att bryta trettio år av nedmontering inom militären
            och det civila försvaret. Det är nu dags för nästa paradigmskifte
            inom svensk försvarspolitik. Det är dags att vi uppnår en parlamentarisk
            majoritet gällande att Sverige behöver ett fördjupat samarbete
            med andra länder för att uppnå långvarig fred och frihet. Liberalerna
            har i drygt tjugo år drivit frågan om ett Natomedlemskap. I början
            var vi helt ensamma. När riksdagen nu är ense om hotbilden, och
            det också finns en majoritet i riksdagen för en svensk Natooption,
            bör den dessutom inse att oaktat ekonomiska medel så kan Sverige
            inte ensamt försvara sig mot en fientlig stormakt – inte ensamt,
            men tillsammans med andra demokratiskt allierade.
          </p>
          <head xml:id="i-772j2LAdbdVAVBYmQceRVj" type="h3">
            Hotbilden mot Sverige
          </head>
          <p xml:id="i-XkGS3eUUaYjEa6TfdLmPgh">
            Att Ryssland har utvecklats i en allt mer aggressiv riktning
            måste styra våra säkerhetspolitiska vägval. Sedan sekelskiftet
            har Ryssland gått från en lovande demokratisk utveckling till
            att bli en auktoritär stat som har invaderat två andra europeiska
            länder.
          </p>
          <p xml:id="i-A88SXTyP626fRDgGW55FGx">
            I och med den ryska aggressionen mot Georgien 2008 sänktes den
            ryska tröskeln för att använda militärt våld i närområdet rejält.
            Sedan dess har en stor militär upprustning pågått. Senare års
            ökade repression mot det civila samhället, hot mot journalister
            och kränkningarna av hbtq-personers rättigheter visar att den
            politiska utvecklingen på ett alarmerande sätt går åt fel håll.
            Den ökande ryska militära förmågan och brutaliseringen av det
            ryska ledarskapet i kombination med den pågående försvagningen
            av demokratiska strukturer är en riskfaktor. Sverige behöver vidta
            både förebyggande åtgärder, skärpta sanktioner och mjuka insatser
            för att skydda svenskars frihet men också bidra till att förbättra
            förutsättningarna för ett framtida demokratiskt Ryssland, något
            vi beskriver mer ingående i partiets Rysslandsmotion.
          </p>
          <p xml:id="i-EQ298XdiWBRpoW5E5as5Ns">
            Rysslands stormaktsambitioner har under de senaste åren tagit
            sig uttryck i aggressiva påtryckningar gentemot länder i närområdet
            som Moldavien, Armenien, Georgien och inte minst Ukraina. Fortfarande
            är två georgiska regioner under rysk ockupation. Den ryska aggressiviteten
            nådde en ny gräns då Ryssland i mars 2014 gick in med militär
            och annekterade Krimhalvön. Det ryska agerandet förklarades med
            behovet av att försvara den ryska minoritetens rättigheter. I
            själva verket handlade det om att säkra strategiska land- och
            kustområden och hindra Ukrainas integration med väst. Sverige
            måste verka för att stötta den nya demokratiskt valda ukrainska
            regeringens strävanden att närma sig Västeuropa och ansöka om
            ett Natomedlemskap och, på sikt, ett EU-medlemskap.
          </p>
          <p xml:id="i-GtJcrEN5j3d2b2f8yVGtXo">
            Det ryska agerandet strider mot såväl internationell rätt som
            de avtal som Ryssland ingått. Införlivandet av Krim är ett öppet
            brott mot internationell folkrätt och hotar den säkerhetspolitiska
            ordning som rått i Europa sedan Helsingforsslutakten. Det ryska
            agerandet kommer att få följder för Europas säkerhetspolitik under
            lång tid framöver. De skäl som Putin angav för inmarschen i Georgien
            2008 och Krim 2014 skulle likaväl kunna åberopas mot de baltiska
            länderna. Efter Rysslands annektering av Krim och Georgien är
            oron för krig stor i Baltikum. De senaste åren har de baltiska
            länderna kontinuerligt rapporterat om destabiliseringsattacker
            från Ryssland, attacker som beskrivs som stresstest för att testa
            försvararnas kapacitet att möta en angripare. För de baltiska
            länderna utgör dessutom Sverige en säkerhetspolitisk osäkerhetsfaktor.
            Även demonstrationerna och folkets krav på demokrati i Belarus
            kan komma att påverka svensk säkerhet om situationen eskalerar.
          </p>
          <p xml:id="i-KuSuP4Wvq3ztnT9jGJJQ4M">
            De baltiska länderna vet inte var Sverige står, ifall Ryssland
            skulle angripa, och vår låga kapacitet att försvara luftrum och
            Gotland utgör en svag punkt i en situation då Nato måste försvara
            Baltikum. I valet mellan baltisk demokrati och en auktoritär rysk
            regim får Sverige aldrig någonsin tveka.
          </p>
          <p xml:id="i-ABeoYzXmetav1HHemyvnnC">
            FOI beskriver hur Ryssland uppnått en regional militär överlägsenhet
            i norra Europa. Ryska stridskrafter uppvisar ett mer aggressivt
            militärt övningsmönster över Östersjön och vi har sedan 2014 sett
            hur den militära aktiviteten i och runt Östersjön ökat. Vi har
            bortom allt rimligt tvivel enligt Försvarsmakten upplevt en bedömd
            ubåtskränkning. Vårt land, liksom våra nordiska grannländer, har
            utsatts för upprepade ryska kränkningar i luften och till sjöss.
            Ryssland genomförde i mars 2013 simulerade kärnvapenanfall mot
            Sverige och under 2018 fick Iskandermissiler en fast placering
            i Kaliningrad. Det innebär att stora delar av Sverige kan nås
            av ryska massförstörelsevapen. Vi kan inte hantera den situationen
            själva.
          </p>
          <head xml:id="i-A7LSkqQ8o7CSYUACLqMibf" type="h3">
            Ensam är inte stark
          </head>
          <p xml:id="i-CBhXohfszv3zb9z8wKmkgn">
            Ett Natomedlemskap säkerställer fred och frihet tillsammans med
            andra länder som sedan andra världskrigets slut har försvarat
            det fria Europa.
          </p>
          <p xml:id="i-N7hn6kuD1HNqS9QaonVfJq">
            Ett medlemskap i Nato skulle skapa förutsättningar för ett djupt
            och förtroendefullt samarbete med de övriga nordiska och baltiska
            länderna. Vi skulle vara med och fatta beslut i stället för att
            passivt invänta andras ställningstaganden. Vi skulle, precis som
            övriga medlemmar, också ha vetorätt när det gäller beslut om nya
            insatser. Självklart har Ryssland länge utgått från att Sverige
            kommer att samverka med Nato i kris såväl som krig. Vårt försvar
            är helt förberett för och anpassat till nära samarbete med Natoländerna.
            Samtidigt saknar vi den säkerhet som enbart följer med ett medlemskap.
          </p>
          <p xml:id="i-FkhxJBovtncVninBCdERE5">
            Sverige befinner sig i ett säkerhetspolitiskt ingenmansland.
            Å ena sidan har vi ingen trovärdig alliansfrihet, å andra sidan
            inte heller några säkerhetsgarantier. Det är en mycket farlig
            position för ett litet land med ett utsatt geostrategiskt läge.
          </p>
          <p xml:id="i-GezCTx4bv9xfXxgAM69r1K">
            Ett svenskt Natomedlemskap stärker inte bara den svenska nationella
            säkerheten utan också stabiliteten och förutsägbarheten i hela
            Östersjöregionen. Efter att riksdagen uttalat sitt stöd för en
            Natooption är det nu dags för Sverige att ta nästa steg. Regeringen
            samt de fyra borgerliga partierna bör gemensamt utarbeta en färdplan
            för ett svenskt Natomedlemskap. En sådan färdplan bör innehålla
            dels en tidtabell för den formella ansöknings- och beslutsprocessen,
            dels vilka steg som ska tas under tiden fram till fullt medlemskap
            vad avser planerings- och stabsförberedelser inom både Försvarsmakten
            och utrikesförvaltningen.
          </p>
          <head xml:id="i-MKdcRcT18SAJiX7SSJWYhZ" type="h3">
            Demokratin i Nato
          </head>
          <p xml:id="i-5AY3KV95KSvo337vDwMmBC">
            För Liberalerna är demokrati, mänskliga rättigheter och frihandel
            de främsta medlen för att lösa de globala utmaningarna. Vi vill
            därför exempelvis ställa krav på demokratiska framsteg för att
            erhålla svenskt bistånd. Vi vill skärpa kraven på demokrati och
            respekt för mänskliga rättigheter i EU. Vi har infört ett demokratikriterium
            vid export av krigsmateriel, och vi vill införa ett demokratikrav
            för medlemskap i FN:s råd för mänskliga rättigheter.
          </p>
          <p xml:id="i-BsUry7bQJhid1yiyrA7s2Y">
            I Natos traktat från 1949 står i inledningen att alliansen vilar
            på en grund av demokrati, individuell frihet samt lag och rätt.
            Det är något som skulle kunna tillämpas mer stringent på medlemmar
            som exempelvis Turkiet. Framtiden är oviss och vi vet inte hur
            flertalet europeiska länder med populistiska regeringar kommer
            att utvecklas. Ifall demokratiernas försvarsförbund tummar på
            demokratin riskerar syftet med organisationen att urholkas. Därför
            behöver Nato ställa högre krav på demokrati. Samtidigt är ett
            demokratikrav av högsta betydelse för att hindra länder med diktaturstyren
            från att släppas in i organisationen.
          </p>
          <p xml:id="i-5xzBxLHPsLrFCueWEFbuRj">
            Men det kan Sverige endast påverka om vi är medlemmar. För Liberalerna
            är ekvationen entydig. Vi behöver Nato för att garantera tio miljoner
            svenskars frihet och vi vill att Nato ska bli en mer liberal organisation.
            För att påverka Natos inriktning och säkerställa vår frihet måste
            vi därför bli medlemmar. Ensam är inte stark, bara ensam.
          </p>
        </div>
        <div type="motSignatures">
          <list>
            <item xml:id="i-GNeGUS26QszvsSP5GHN3LV">
              Joar Forssell (L)
            </item>
            <item xml:id="i-7P8fsWNdQ3G49jxvwZtQJQ">
              Johan Pehrson (L)
            </item>
            <item xml:id="i-HwDjTfRWS7wsPM8syNetur">
              Maria Nilsson (L)
            </item>
            <item xml:id="i-WQYJEKZWSuuf8CsniNAnB6">
              Lina Nordquist (L)
            </item>
            <item xml:id="i-YESKBb22Vmp6oQFjV2rEvT">
              Gulan Avci (L)
            </item>
            <item xml:id="i-KHLv4WSDbhVjAd1wokehpR">
              Christer Nylander (L)
            </item>
            <item xml:id="i-RgZNvgC9vNweBqRC1L8iFm">
              Mats Persson (L)
            </item>
            <item xml:id="i-CPn2vNrg6C39Sik9QZwAXx">
              Allan Widman (L)
            </item>
          </list>
        </div>
      </div>
    </body>
  </text>
</TEI>
