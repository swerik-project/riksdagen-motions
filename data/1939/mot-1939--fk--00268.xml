<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__268/mot_1939__fk__268-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kanumaren, Nr 268. 15
          </p>
          <p>
            Nr 268.
          </p>
          <p>
            Av herrar Mannerskantz och Bondeson, : anledning av Kungl. Maj:ts
            proposition med förslag till arbets- tidslag för detaljhandeln
            m. m.
          </p>
          <p>
            I Kungl. Maj:ts proposition nr 96 förekommer i förslaget till
            arbetstidslag för detaljhandeln några bestämmelser, som åtminstone
            för vissa branschers del komma att alltför mycket strida emot
            såväl nu gällande praxis som även det praktiska behovet och vari
            ändring här nedan föreslås. I 8 4 föreslås att arbetstiden icke
            må överstiga 48 timmar per vecka; häremot vilja vi nu icke resa
            några invändningar, särskilt om vårt yrkande senare beträffande
            stängning viss tid mitt på dagen bifalles. Vad däremot beträffar
            bestämmelsen att den ordinarie arbetstiden ej något dygn må över-
            stiga 10 timmar måste man konstatera, att, även om den inom sådana
            branscher, där försäljningen är någorlunda jämt fördelad på veckans
            dagar, icke kommer att vålla någon egentlig olägenhet, den inom
            andra, t. ex. charku- teribranschen, alltför litet tager hänsyn
            till det faktum att vissa dagar i veckan normalt belastas med
            dubbelt eller tredubbelt arbete jämfört med andra dagar. Då här
            icke yrkas på den ordinarie veckoarbetstidens utökning, avses
            här blott att de stora branscher som hava handeln ojämt fördelad
            under olika vecko- dagar icke regelmässigt skola behöva vända
            sig till arbetsrådet för att få fördela tiden efter rörelsens
            praktiska krav. Inom charkuteribranschen före- kommer t. ex. på
            lördagarna en myckenhet arbete med uppstyckning och för- och efterarbete,
            som i många fall utan större svårighet skulle kunna kompenseras
            med kortare arbetstid på t. ex. måndagarna. Det kan visserligen
            tyckas att en arbetstid av 10 + 17/2 timmar på en dag är mycket,
            men å andra sidan har man just på t. ex. lördagarna mycket svårt
            att få tillgång till extra personal, under det att andra dagar
            personalen ej fullt kan utnyttjas utan kan beredas ledighet. En
            maximerad ordinarie arbetstid av 11 timmar borde här vara lämpligare,
            i all synnerhet som den säkerligen ej kommer att tillämpas annat
            än när praktiska krav så betinga. I fråga om $ 8 få vi föreslå
            dels, att den tid inom vilken arbetstagare skall underrätta arbetsgivare
            om anspråk på övertidsersättning skall begränsas till sex veckor
            i stället för två månader, och dels att den tid, inom vilken talan
            må föras, fastställes till högst sex månader i stället för ett
            år. Vi anse nämligen, att det ej bör förflyta alltför lång tid
            för de olika mellanhavandenas upp- klarande, dels emedan det ofta
            kan vara av vikt, att för fastställande av faktum, saken är färsk
            och dels för att undvika att eventuella irritationsmoment hållas
            vid liv längre än nödigt är. Vi hava svårt att förstå att något
            praktiskt krav kan ligga bakom bestäm- melsen i 8 10 sista stycket
            att arbetstidsjournal skall förvaras å arbetsstället tre år efter
            den tid då sista anteckningen gjordes däri, utan föreslå att denna
            tid nedsättes till högst ett år.
          </p>
          <pb facs="riksdagen-motions-pdf/data/1939/mot_1939__fk__268/mot_1939__fk__268-002.pdf"/>
          <p>
            16 Motioner i Första kammaren, Nr 268.
          </p>
          <p>
            I förslaget till butiksstängningslag beträffande stängning mitt
            på dagen anse vi att så väl de sakkunnige som Kungl. Maj:t ägnat
            denna fråga alltför liten uppmärksamhet. Om man undantager rakstuga
            och frisérsalong, som lämpligen icke i detta avseende böra betraktas
            såsom butik, kan man, vid ett genomtänkande av frågan, finna att
            många fördelar stå att vinna för såväl affärsinnehavarne som för
            de anställda. För dem av de förstnämnda, som hava ett större antal
            anställda, kan utan vidare en inbesparing av personal ske, genom
            att man slipper hålla avbytare, vilka t. ex. nu vid tio anställda
            torde uppgå till två biträden blott för att åstadkomma tillräcklig
            måltidsledighet. För mindre butiker kommer med den nya lagen om
            arbetstid stora svårigheter att uppstå, om man vill i full utsträckning
            utnyttja den i lagen medgivna tiden för butikens öppethållande.
            Överhuvud taget förefaller det, som om man på visst företagarehåll
            icke betraktat denna fråga ur den nya arbetstidslagens synvinkel.
            Härtill kommer att den tid som butiken kommer att hållas öppen,
            bättre utnyttjas, varför man icke behöver räkna med att omsättningen
            skall komma att nedgå. För de anställda måste det vara angenämare
            att alltid kunna räkna med en vid samma tidpunkt på dagen infallande
            måltidsrast, som då kan tilltagas längre än de sextio minuter
            som äro föreslagna i 8 9 i arbetstidslagen, var- igenom mera matro
            beredes. Man har svårt att tro att en stängning mitt på dagen
            skall komma till stånd på frivillighetens väg, utan vill man komma
            fram på detta område, torde lagstiftningen böra ske, och då nu
            nytt förslag till butikstängningslag är aktuellt, anse vi det
            oriktigt att icke denna fråga, som otvivelaktigt löser så många
            frågor på en gång, kommer under riksdagens prövning. Att vissa
            olägenheter kunna uppstå för den köpande allmänheten kan ej helt
            förnekas, i synnerhet innan det nya förhållandet ingått i människornas
            vaneliv, men erfarenheterna från de länder, där man sedan länge
            tillämpat mitt-på-dagen-stängning, äro så gynnsamma, att man har
            allt skäl att betrakta dessa farhågor såsom mycket överdrivna.
            Genom att butikerna hållas öppna till kl. 19, alltså till tid
            långt efter sedvanlig arbetstid inom de flesta yrken, möjliggöres
            i tillräcklig mån för dessas anställda att göra sina inköp. Man
            kan heller icke bortse ifrån att butiksinnehavarna och deras anställda
            äro en verkligt stor kår, som även bör förunnas en regel- bunden
            och tillräckligt tilltagen måltidsrast under dagen. Vad som förefaller
            oss vara det enda som kan vålla viss tvekan är hur handein i fasta
            butiker inom livsmedelsbranschen kan komma att påverkas av handeln
            på torg och i saluhallar, som näppeligen kan stängas t. ex. kl.
            12 för att sedan åter fortsätta. Man kan antingen föreskriva att
            denna handel skall för dagen vara slut vid tiden för måltidsuppehållets
            början, eller också låta den pågå som nu, för att få erfarenhet
            om i vad mån denna handel kommer att få någon besvärande verkan
            för butikshandeln. Den mesta handeln på torgen och i saluhallarna
            sker ju på morgnarna. Särskilt i saluhallarna är det möjligt att
            använda den under eftermiddagen ledigblivna personalen i de fasta
            butiker, som vederbörande i stor utsträckning hålla vid sidan
            av ståndet i saluhallen.
          </p>
          <pb facs="riksdagen-motions-pdf/data/1939/mot_1939__fk__268/mot_1939__fk__268-003.pdf"/>
          <p>
            Motioner i Första kammaren, Nr 268. 17
          </p>
          <p>
            Om torg- och saluhallshandeln påginge från t. ex. 7.30—12.30
            kunde må- hända detta vara tillräckligt, och då kunde även de
            butiksanställda om så behövdes få en chans att göra uppköp under
            vägen hem till måltiden, samtidigt som icke konkurrensen med butikerna
            bleve så betungande. Beträffande längden av stängningstiden anse
            vi att såsom fallet är i många länder två timmar vore lämpligt,
            men med hänsyn till allmänhetens intressen kan det vara lämpligt
            att försöksvis fastställa tiden till 1!/2 timme, som då lämpligen
            bör förläggas till tiden mellan 12 och 13.30. Skulle två timmar
            anses vara lämpligare ha vi intet att däremot invända. Vi tro
            att tidpunkten nu är inne att taga ett mera djärvt och avgörande
            steg för att få enhetlighet i fråga om gemensamma måltidstimmar.
            Få saker komma att vara så ägnade att gynna en dylik utveckling,
            som den nu av oss föreslagna, och vi tro att så gott som alla
            av dem som icke i yttrandena vågat sig på en positiv inställning
            till saken, komma att, efter något års prövning, få sin upp- fattning
            reviderad. Med stöd av det anförda få vi hemställa,
          </p>
          <p>
            att riksdagen må besluta göra följande ändringar i Kungl. Maj:ts
            proposition nr 96: Arbetstidslag för detaljhandeln. 8 4 sista
            meningen: Arbetstiden må ej något dygn över- stiga 11 timmar.
          </p>
          <p>
            8 8 sista stycket: Vill arbetstagare — — — skall han dels inom
            sex veckor — — — dels ock inom sex månader — — — förlustig. 8
            10 sista stycket: Beslut av — — — förvaras å arbetsstället under
            minst ett år — — — datum. Butiksstängningslag.
          </p>
          <p>
            $ 3. Å söckendag må butik hållas öppen för allmänheten från klockan
            8 till klockan 12 och mellan klockan 13.30 (ev. 14) och klockan
            19. Dock må rakstuga och frisérsalong hållas öppna från klockan
            8 till klockan 19. Under tiden — — — klockan 16.
          </p>
          <p>
            Stockholm den 21 mars 1939.
          </p>
          <p>
            Azxel Mannerskantz. Lennart Bondeson.
          </p>
          <p>
            Bihang till riksdagens protokoll 1939. 3 saml. Nr 265—268. 770
            39 2
          </p>
        </div>
      </div>
    </body>
  </text>
</TEI>
