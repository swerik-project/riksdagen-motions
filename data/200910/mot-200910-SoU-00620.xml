<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00620">
  <teiHeader>
    <fileDesc>
      <titleStmt>
        <title>Nedläggning av Folkhälsoinstitutet</title>
        <author corresp="i-Wy2PicSNE32mpPkdNvVhLm">av Fredrick Federley (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedläggning av Folkhälsoinstitutet</title>
          <idno type="rdwebb">GX02So620</idno>
          <rs type="number">So620</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So620/text</ref>
          <ref type="dokument_url_html">http://data.riksdagen.se/dokument/GX02So620</ref>
          <ref type="dokumentstatus_url_xml">http://data.riksdagen.se/dokumentstatus/GX02So620</ref>
          <ref type="doc">http://data.riksdagen.se/fil/C65A6398-C2E0-4F8F-A19E-C4914975A711</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G5vuxgGL59azKpXXU7qWfK" type="signed"/>
        <correspContext corresp="i-G5vuxgGL59azKpXXU7qWfK">
          <note type="signatory" corresp="i-Wy2PicSNE32mpPkdNvVhLm"/>
        </correspContext>
        <correspAction xml:id="i-SG6WNW9yx1mP6dWfKqvf3G" type="numbering">
          <date when="2009-10-08"/>
        </correspAction>
        <correspAction xml:id="i-VGZGFwUX2Xoz1PkC8Y3aC1" type="submission">
          <date when="2009-10-06"/>
        </correspAction>
        <correspAction xml:id="i-NCXZFsXTTMrb45AfpndbiL" type="transfer">
          <date when="2009-10-06"/>
        </correspAction>
        <correspAction xml:id="i-MP64oZJmxAZ8AYRdtGm14e" type="assigned"/>
        <correspContext corresp="i-MP64oZJmxAZ8AYRdtGm14e">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TAVLmVkwYgTbhzMbRXNhrD" type="motBody">
        <div xml:id="i-DE8Sgeid2Fkac1CLbUvPyZ" type="motProposal" subtype="förslag">
          <head xml:id="i-MvBk3ufkpNVKaX6gfmHgc7">
            Förslag till riksdagsbeslut
          </head>
          <p xml:id="i-2qqDuzN16nmkv1UdGq1qjY">
            Riksdagen tillkännager för regeringen som sin mening vad som
            anförs i motionen om nedläggning av Folkhälsoinstitutet (FHI).
          </p>
        </div>
        <div xml:id="i-MA17ycN2Q2VS1GUdvLyG5t" type="motContent">
          <head xml:id="i-MVr84VSwC95fyg66Zvh9D2" type="h1">
            Motivering
          </head>
          <p xml:id="i-6DhoHhN85MivuZq59fjpL5">
            Statens folkhälsoinstitut är en statlig myndighet som har till
            huvuduppgift att förbättra folkhälsan. Särskild vikt fästs vid
            insatser för de grupper som är utsatta för de största hälsoriskerna.
          </p>
          <p xml:id="i-HL8RJyCCnPeG9DMCbc6UkU">
            Så inleder Folkhälsoinstitutet (FHI) sin egen beskrivning av
            den egna verksamheten. Vid ett första ögonkast ser det rimligt
            ut att staten värnar medborgarnas hälsa. Men vid en djupare granskning
            blir frågan om Folkhälsoinstitutets vara eller icke vara allt
            mer problematisk.
          </p>
          <head xml:id="i-S5SxC23mdZ8cEGw1LGNNaj" type="h2">
            Statligt rättesnöre
          </head>
          <p xml:id="i-7BcFLUAr2Rkt8MQyHZyuaA">
            Folkhälsoinstitutet tenderar att bli ett rättesnöre för medborgarnas
            leverne. Tendenser i forskning riskerar att blåsas upp till varningar
            och inte allt för sällan ska medborgarna upplysas för att få en
            sundare livsstil. Mer än en gång har larmrapporter om kost, chips
            och tendentiösa kostråd blivit till allmänna rekommendationer
            som medborgarna tolkat för sanning.
          </p>
          <p xml:id="i-9V8KCFtTooUA15cneZ9hGZ">
            Senare forskning har kunnat visa på att andra kosthållningar
            än de som propagerats ut av myndigheter eller statligt underställda
            organ har varit mer hälsosamma. Det har också kunnat visas att
            allmänt spridd oro för vissa produkter har varit helt obefogad.
            Som i exemplet med chipsen som skulle ta våra liv för några år
            sedan krävdes sådana kvantiteter att var och en kunnat räkna ut
            att om det ens var fysiskt möjligt att få i sig de mängder som
            behövdes så skulle det vara onyttigt och skadligt.
          </p>
          <p xml:id="i-fKFHQxxa4MQ9w4jPkzwxW">
            Råd från en myndighet eller ett statligt institut, som är fallet
            med FHI, förväntas av medborgarna vara mer sanna än råd som kommer
            från företag eller som kommer till uttryck i kvällstidningarna.
            Därför är det extra allvarligt när organ med staten som uppdragsgivare
            kommer med rekommendationer till vår kosthållning eller vårt utövande
            av motion.
          </p>
          <p xml:id="i-9pd25ciGipFjDGxe8t6Jw7">
            När statens organ agerar felaktigt riskerar medborgarna ställa
            om kosten för att sedan få veta att råden som var givna var fel.
            Det i sig kan vara förlåtligt men är det rimligt att staten använder
            sina resurser till att försöka styra människors val av mat och
            motion?
          </p>
          <head xml:id="i-3MatsbM9DK89gy3tQ3W94v" type="h2">
            Forskning
          </head>
          <p xml:id="i-SCFDnJebnf94YvhjRYJSTF">
            En hel del av den forskning och forskningssammanställning som
            FHI bedriver kan vara befogad men frågan är om den då inte borde
            vara en del av de lärosäten vi har runtom i Sverige. Vartefter
            samhällets normer förändras riskerar också forskning som är styrd
            eller beroende av staten att följa de normerna. Hälsoforskning
            som finns på flera lärosäten med också olika forskningsinriktningar
            kan ifrågasätta det som annars riskerar att bli en konformistisk
            forskning med efterföljande hegemoni på området.
          </p>
          <p xml:id="i-Cb2QZsbPAkiC62WpzVUv4i">
            Därtill finns forskning där man kan ifrågasätta om den verkligen
            leder framåt. Många av de sammanställningar som görs torde göras
            av Sveriges Kommuner och Landsting (SKL) eller andra organ närmare
            knutna till vård. Vid en genomgång av de rubriker som listas bland
            institutets egna publikationer känns mycket av arbetet som redan
            gjort eller i flera fall som rent förnuftskränkande.
          </p>
          <head xml:id="i-FW19sSfSRFVwoWWVP8RcAZ" type="h2">
            Uppföljning
          </head>
          <p xml:id="i-98wem9YTjRe4dZpHeQs3vn">
            Statens folkhälsoinstitut ansvarar för sektorsövergripande uppföljning
            och utvärdering av insatser inom området samt utövar tillsyn inom
            alkohol-, narkotika- och tobaksområdena. Institutet är ett nationellt
            kunskapscentrum för metoder och strategier inom folkhälsoområdet.
          </p>
          <p xml:id="i-Q2HQfjm8o6nZkxikVroqQF">
            För att sammanställa det som andra har gjort krävs det i Sverige
            tydligen en egen myndighet. Därtill, om vi ska följa utvecklingen
            på konsumtionen av ovan nämnda preparat, verkar det ha gått föga
            bra.
          </p>
          <head xml:id="i-QF3N9EGRNzDGn5idUtcNMg" type="h2">
            Det egna ansvaret
          </head>
          <p xml:id="i-NhiY12uC2FGX4yCG6Ctzz3">
            Hälsan är individens egna ansvar. I de fall råd behöver sökas
            finns i Sverige utmärkt sjukvård med medicinskt kunnig personal
            som kan ge råd. I de fall statistik behövs bör det vara en uppgift
            för SKL eller Statistiska centralbyrån att ta fram sådan. Allt
            mer känns FHI som en statlig inrättning som aldrig hade behövts
            och som allt mer blir självgenererande i uppgifter för att bevara
            sig själv.
          </p>
          <p xml:id="i-KJRsnpc1ai2ek1BqR1CLfT">
            FHI:s effekter på folkhälsan torde vara ringa eller inga. Däremot
            är en god hälso- och sjukvård i kombination med fristående forskning
            samt ett upprättande av det egna ansvaret för den egna kroppen
            och den egna hälsan med all sannolikhet ett mycket bättre recept
            för ett friskare liv.
          </p>
        </div>
        <div xml:id="i-EvY6pbt6EwbMQ89paV8jqa" type="motSignatures">
          <list xml:id="i-RthksPsa5qVTh8EkmoRPtu">
            <item xml:id="i-H4r26nBACyChc5L7nBGjw3" who="i-Wy2PicSNE32mpPkdNvVhLm">
              Fredrick Federley (c)
            </item>
          </list>
        </div>
      </div>
    </body>
  </text>
</TEI>
