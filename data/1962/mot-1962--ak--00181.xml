<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__181/mot_1962__ak__181-001.pdf"/>
      <fw xml:id="i-D5nvXgRr8rbQLqdmDXEyC7">
        Nr 181—182 Motioner i Andra kammaren, nr 181 år 1962 1
      </fw>
      <div type="motHeader" xml:id="i-R5bcf6Lgk5sfKKHNsQCwAJ">
        <div type="motTitle" xml:id="i-78wAbitZYt5KDNZoJPHn3F"/>
        <div type="motSubmissionInfo" xml:id="i-FdEbqd1N35sT529HcKG19k"/>
      </div>
      <div type="motBody" xml:id="i-9exKSfqfqPykrUKwaQ4YHW">
        <div xml:id="i-QTz7YKrcB6qM1Jtpkq5XUs">
          <p xml:id="i-WgQSQXLBGqZQPZhdhTezEK">
            Nr 181
          </p>
          <p xml:id="i-SntCM34uVwEtKaKxpFshyB">
            Av herr Holmberg m. fl., om utredning av frågan om en avveck-
            ling av systemet med radio- och TV-licenser.
          </p>
          <p xml:id="i-NsP18oyKCmjspi8L87r8Zg">
            Radio- och TV-licenserna bör avskaffas. Våra främsta massmedia
            spelar numera sådan roll för undervisning och allmän upplysning,
            för att göra musik, teater och annan konstnärlig verksamhet tillgänglig
            för så många som möjligt, för att betjäna jordbruk och annat näringsliv
            och befrämja trafiksäkerhet till lands och sjöss samt för att
            bidraga till att den politiska aktiviteten blir den största möjliga,
            att det allt mera framstår som ett vik- tigt demokratiskt krav
            att radio- och TV-programmen ställes till allas för- fogande utan
            individuell betalning. Det kan sägas att licenserna inte är det
            största ekonomiska hindret, i varje fall inte större än anskaffningen
            av mottagningsapparater. För vår del är vi inte heller främmande
            för tanken att stat och kommuner skulle träda emellan ytterligare.
            Särskilt för låglönegrupper och flertalet pensio- närer är utgifter
            för licenser, anskaffning av mottagare, komplettering och reparation
            — uppskattningsvis inemot 300 kronor per år — en mycket kännbar
            utgift. För många innebär det ett val: antingen avstå från radio-
            och TV-programmen eller avstå från något av livets nödtorft. Såsom
            skett i fråga om många andra demokratiska reformer kan man börja
            med att klara en del av problemet genom att slopa licensavgifterna,
            omedelbart eller successivt. Jämförelser med skolreformerna ligger
            här nära till hands. Även för denna del av kulturliv och möjligheter
            till person- lig förkovran var det mesta tidigare beroende av
            vars och ens ekonomiska förhållanden. Fortfarande finns det också
            mycket kvar av detta odemokra- tiska tillstånd, men det har dock
            gjorts stora framsteg genom att stat och kommuner påtagit sig
            ansvaret för terminsavgifter och andra skolkostna- der som tidigare
            åvilat den enskilde. I socialdemokratiska partiets tidskrift ”Tiden”
            (nr 8 år 1961) behandlas vissa frågor av stort intesse i detta
            sammanhang, bl. a. hur man ur princi- piell och nationalekonomisk
            synpunkt bör bedöma användningen av ”kol- lektiva nyttigheter”
            av den typ som radio- och TV-programmen är. Vi cite- rar därför
            följande avsnitt ur denna artikel.
          </p>
          <p xml:id="i-2NbS4Y4P515xM3ciB4sgQV">
            Man brukar inom nationalekonomin tala om kollektiva nyttigheter.
            Det som kännetecknar sådana nyttigheter, är bl. a. att produktionskostnaderna
            inte alls stiger i samma takt som konsumtionen av dem och att
            det skulle vara opraktiskt och oekonomiskt att ta betalt av varje
            enskild konsument, som använder nyttigheten ifråga. Om man t.
            ex. anlagt en park i ett sam-
          </p>
          <p xml:id="i-31Knr3Y2AU9cCmHBvxA7uL">
            Bihang till riksdagens protokoll 1962. 4 saml. NY 181—183
          </p>
          <pb facs="riksdagen-motions-pdf/data/1962/mot_1962__ak__181/mot_1962__ak__181-002.pdf"/>
          <fw xml:id="i-YbwHGzg5TJEVbk98mDdx6M">
            2 Motioner i Andra kammaren, nr 181 år 1962
          </fw>
          <p xml:id="i-KYnXRfiLcj6uVfY9ovRthx">
            hälle, så kan utnyttjandet, konsumtionen, av den variera ganska
            starkt, utan att kostnaderna för underhåll osv. ändras alls. Det
            skulle tydligen vara väldigt oförnuftigt att omge parken med höga
            stängsel och anställa några vakter, som såg till att ingen tog
            sig in i parken olovandes, och några andra vakter, som tog upp
            avgifter av dem, som eventuellt skulle vara villiga att betala
            för utnyttjandet av parkanläggningen.... Systemet med väg- och
            bropengar har vi också kommit ifrån här i landet. Och det finns
            en lång rad liknande, kollektiva nyttigheter, som vi gemen- samt
            bekostar med skattemedel och som vi alla får utnyttja efter vårt
            eget gottfinnande utan att behöva betala avgift för varje gång.
          </p>
          <p xml:id="i-R35dasjRPa6XV3T7nP2ejr">
            Författaren kommer sålunda till slutsatsen att det är fel att
            begränsa konsumtionen av kollektiva nyttigheter, ”man bör tvärtom
            underlätta den, eftersom det inte medför några extra kostnader”.
            Sakens principiella sida kan belysas framför allt genom en hänvisning
            till den roll som radio och TV spelar för den politiska upplysningen.
            Det är ett demokratiskt krav att sådan upplysning skall ställas
            till alla medborgares förfogande oberoende av deras ekonomiska
            förhållanden, och det är också ett samhällsintresse att ställningstaganden
            i val och andra politiska sam- manhang kan grundas på en så allsidig
            information som möjligt. Sveriges radios analys av riksdagsvalet
            i Sverige 1960 (företagets årsredogörelse för 1961) samt liknande
            erfarenheter från utlandet visar, att framför allt televisionen
            snabbt blivit den dominerande informationskällan för sam- hällsgrupper
            som inte skaffar sig sådan information på annat sätt. Det gäl-
            ler kvinnorna, av vilka flertalet, på grund av sina arbetsförhållanden,
            inte attraherats av den politiska upplysningen i andra former
            men däremot gärna mottagit sådan upplysning när den ”kommit till
            dem i hemmet” ge- nom televisionens förmedling. Detsamma gäller
            ungdomen som föredrar moderna upplysningsformer framför de hittills
            traditionella, samt gles- bygdsbefolkningen för vilken de långa
            avstånden och otillfredsställande kommunikationer är hinder för
            allsidig och aktuell politisk information i andra former. Det
            är från demokratisk synpunkt önskvärt att denna sprid- ning av
            den politiska informationen underlättas ytterligare genom att
            systemet med licensavgifter avvecklas. Genom att avskaffa radio-
            och TV-licenserna skulle man också undgå mycket byråkrati och
            onödig arbetsbelastning för allmänheten och statliga verk. Licensmetoden
            innebär nämligen att miljontals försändelser skall distribueras,
            registreras och bearbetas av olika statliga institutioner samt
            att miljontals människor måste offra en del av sin tid för att
            besöka post- kontor. Men apparatinnehavare som icke fullgör detta
            förorsakar dessutom att en betydande stab kontrollanter med bilar
            och annan utrustning får ett tidsödande och kostsamt arbete. I
            tusentals fall leder försumlighet med licensbetalning också till
            åtal och följaktligen till polisrapporter, domstols- förfarande,
            bötesindrivning etc. Enbart för televerkets del uppgår kostna-
          </p>
          <pb facs="riksdagen-motions-pdf/data/1962/mot_1962__ak__181/mot_1962__ak__181-003.pdf"/>
          <fw xml:id="i-Ljj8PtAYemWXvLJpUEtZC1">
            Motioner i Andra kammaren, nr 181 år 1962 3
          </fw>
          <p xml:id="i-Y61TZUAD27MjkEBvkiYBkf">
            den för denna kontroll- och indrivningsverksamhet till många
            miljoner kro- nor årligen, och därtill kommer allmänhetens besvär
            och utgifter samt kostnader för rättsväsendet. Tidpunkten förefaller
            just nu lämplig för översyn och radikal ändring av detta system,
            Sedan 1960 arbetar en sakkunnigkommitté på regeringens uppdrag
            med frågor som rör radio- och TV-ekonomi. Meningen är att de sakkunniga
            skall framlägga ett material som kan användas för statsmak- ternas
            bedömning av de ekonomiska problemen i detta sammanhang. Till
            detta hör enligt vår mening också frågan om att avveckla radio-
            och TV- licenserna. Med hänvisning till vad sålunda anförts föreslår
            undertecknade, att riksdagen måtte besluta att i skrivelse till
            Kungl. Maj:t hemställa om sådan komplettering och ändring av direktiven
            för 1960 års radioutredning att dennas uppdrag kommer att innefatta
            även frågan om en avveckling av systemet med radio- och TV-licenser.
          </p>
          <p xml:id="i-GRkw9rooQiA98f6QRgZaKB">
            Stockholm i januari 1962
          </p>
          <p xml:id="i-LLeZWrMTgjVqoiFXtpEPB4">
            Helmer Holmberg H. Hagberg Henning Nilsson
          </p>
        </div>
      </div>
    </body>
  </text>
</TEI>
