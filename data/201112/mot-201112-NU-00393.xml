<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00393">
  <teiHeader>
    <fileDesc>
      <titleStmt>
        <title>Riskkapitalförsörjning och innovationsstöd för småföretag</title>
        <author corresp="i-Vo3YjbvPDcwbepLXUMMiDZ i-NRb4HpaQ87qUwhLNcKt7Gz">av Per Åsling och Annika Qarlsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riskkapitalförsörjning och innovationsstöd för småföretag</title>
          <idno type="rdwebb">GZ02N393</idno>
          <rs type="number">N393</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N393/text</ref>
          <ref type="dokument_url_html">http://data.riksdagen.se/dokument/GZ02N393</ref>
          <ref type="dokumentstatus_url_xml">http://data.riksdagen.se/dokumentstatus/GZ02N393</ref>
          <ref type="doc">http://data.riksdagen.se/fil/36044F23-0989-40B1-84D7-E682FF40F7E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7ycutR6Z6Eay81yb6RcyUa" type="signed"/>
        <correspContext corresp="i-7ycutR6Z6Eay81yb6RcyUa">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction type="numbering" xml:id="i-BvhX7pH3uPzUAcpgfSgHwP">
          <date when="2011-10-10"/>
        </correspAction>
        <correspAction type="submission" xml:id="i-4FmqxMojSfjwuHQap9qGz3">
          <date when="2011-10-05"/>
        </correspAction>
        <correspAction type="transfer" xml:id="i-FvUT3y3FbuQmFeQC3p6Qay">
          <date when="2011-10-05"/>
        </correspAction>
        <correspAction type="assigned" xml:id="i-VK7EynDnQxqW4fCpXnceXi"/>
        <correspContext corresp="i-VK7EynDnQxqW4fCpXnceXi">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QymM49RXBhUuPX88CLpEDy">
            Förslag till riksdagsbeslut
          </head>
          <list style="ol">
            <item xml:id="i-2kB17u1v81Q9HwktZXx13b">
              Riksdagen tillkännager för regeringen som sin mening vad som
              anförs i motionen om riskkapitalförsörjning i småföretag.
            </item>
            <item xml:id="i-EZK8hxKFn11npoZnno5eVn">
              Riksdagen tillkännager för regeringen som sin mening vad som
              anförs i motionen om mikroföretagens roll i innovationsstrategin.
            </item>
          </list>
        </div>
        <div type="motContent">
          <head type="h1" xml:id="i-Vc394LcfkQKv5ZYPUBKDVL">
            Motivering
          </head>
          <p xml:id="i-D4QnuCPn6miQPSjURP8Ttz">
            Framtidens tillväxt och jobbskapande handlar om att få landets
            800 000 småföretag att växa. De svenska storföretagen, som idag
            står för 80 % av exporten, minskar idag sin sysselsättning i Sverige.
            Av landets företag är 94 % småföretag, varav ca 30 % vill växa
            och anställa fler.
          </p>
          <p xml:id="i-JSoKbejC4VVHcjofgymtwm">
            Sverige är ett innovationsland. Men alltför sällan leder innovationerna
            till tillväxt på hemmaplan. Två svenska succéer är Spotify och
            Skype, som båda tillhör de globala vinnarna i informationsekonomin,
            men som vidareutvecklats utomlands. En ny generation solceller
            som utvecklats i Uppsala tillverkas nu i Tyskland, för att nämna
            några exempel. Bilden av Sverige som ett innovativt land, men
            med dåliga förutsättningar för att kommersialisera innovationer
            bekräftades bl.a. av Volvos koncernchef Leif Johansson på ett
            seminarium 2011.
          </p>
          <p xml:id="i-HBvbCwUt7o1yjpHw4BhzRJ">
            Detta är den svenska paradoxen. Det görs många upptäckter, inte
            minst som ett resultat av omfattande satsningar på FoU, men de
            omsätts alltför sällan i kommersiell verksamhet. Bland de förklaringar
            som brukar framhållas är det privata riskkapitalets riskaversion
            gentemot innovationsföretag. Det är alltför få riskkapitalbolag
            som är specialiserade på uppstartsverksamhet. Ytterligare förklaringar
            har att göra med bristen på offentligt stöd i ett såddskede. Även
            i ett land med väsentligt lägre skatter och större misstro mot
            offentliga stöd som USA är det offentliga stödet till små innovationsföretag
            avsevärt större än i Sverige. En tredje förklaring kan ha att
            göra med svaga skattemässiga incitament att investera i små innovationsföretag.
          </p>
          <p xml:id="i-MZxHUVWQb1tmBXKVmKUap3">
            Ett viktigt led i den statliga innovationsstrategin är därför
            att ytterligare underlätta för privat riskkapital och ytterligare
            stärka det offentliga riskkapitalet i ett såddskede. Detta kan
            t.ex. ske genom införande av ett riskkapitalavdrag, som minskar
            risken för privata investerare, branschvisa eller regionalt orienterade
            fonder i samverkan med näringslivet med ett tydligt uppdrag att
            finansiera såddkapital och genom förbättrade villkor för företag
            att göra avdrag för egna investeringar i FoU. Regeringen bör i
            det fortsatta arbetet med innovationsstrategin beakta dessa och
            andra aspekter på riskkapitalförsörjningen i småföretag.
          </p>
          <p xml:id="i-QfsoNwJqrXfjVitUK4XZfi">
            En stor del av innovationsarbetet sker idag i de allra minsta
            företagen, mikroföretagen, med mindre än tio anställda och mindre
            än 20 miljoner kronor i omsättning. Samtidigt är det ofta dessa
            företag som har de minsta förutsättningarna att finna kompletterande
            finansiering, t.ex. genom statliga eller EU-finansierade innovationsprogram,
            då resurserna sällan räcker till för att avsätta tid åt att leta
            efter program och försöka uppfylla de villkor som är förknippade
            med dessa.
          </p>
          <p xml:id="i-9hKeeZYehR17DzSbiuvbdB">
            Det är därför angeläget att innovationsstrategin inkluderar en
            tydlig strategi för att inkludera mikroföretagen, både genom finansieringsformerna
            och genom rådgivning och kunskapsöverföring för att göra det möjligt
            för mikroföretagen att lättare finna finansieringen och uppfylla
            de villkor som denna kan vara förknippad med. Regeringen bör därför
            i det fortsatta arbetet med innovationsstrategin särskilt beakta
            mikroföretagens betydelse, finansieringsbehov och kunskapsbehov.
          </p>
        </div>
        <div type="motSignatures">
          <list>
            <item xml:id="i-GA4WqmGAWLkd8dw2BwTxFC">
              Per Åsling (C)
            </item>
            <item xml:id="i-WvnhVUbpjyEVkXWek3oo3q">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
