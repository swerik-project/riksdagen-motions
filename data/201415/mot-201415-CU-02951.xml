<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-02951">
  <teiHeader>
    <fileDesc>
      <titleStmt>
        <title>Ägarlägenheter i befintliga hyreshus</title>
        <author corresp="i-Ev13DrJjHbo85jEmQ5EPLM">av Ewa Thalén Finné m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2951 av Ewa Thalén Finné m.fl. (M)</title>
          <idno type="rdwebb">H2022951</idno>
          <rs type="number">2951</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2022951/text</ref>
          <ref type="dokument_url_html">http://data.riksdagen.se/dokument/H2022951</ref>
          <ref type="dokumentstatus_url_xml">http://data.riksdagen.se/dokumentstatus/H2022951</ref>
          <ref type="docx">http://data.riksdagen.se/fil/04D14039-534A-4A33-B34E-257A277D062F</ref>
          <ref type="pdf">http://data.riksdagen.se/fil/29C04F75-2A0D-4EEF-A2FA-BEF0B4C15AEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F6mk7MvmqkB6muxJ7n6Hb4" type="signed"/>
        <correspContext corresp="i-F6mk7MvmqkB6muxJ7n6Hb4">
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-MEQoHPb6qh2nYtPCAZQYv3"/>
        </correspContext>
        <correspAction type="submitted" xml:id="i-C5DLHZSU7aY1j13bFfFoeb">
          <date when="2014-11-10"/>
          <time when="17:37:05"/>
        </correspAction>
        <correspAction type="referred" xml:id="i-569p6mCY7GvsPZEoueMNcQ">
          <date when="2014-11-12"/>
        </correspAction>
        <correspAction type="assigned" xml:id="i-8tgGm1ujjzB6avMFXXgReG">
          <date when="2016-04-27"/>
          <time when="15:45:25"/>
        </correspAction>
        <correspContext corresp="i-8tgGm1ujjzB6avMFXXgReG">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-JXHgsdiwmt7XkWdKWVuSHC"/>
        <correspContext corresp="i-JXHgsdiwmt7XkWdKWVuSHC">
          <ref type="uppgift">2015/16:CU14</ref>
          <ref type="ref_dok_id">H301CU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU14</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2951 av Ewa Thalén Finné m.fl. (M) Ägarlägenheter i befintliga hyreshus</div>
      </div>
      <div type="motBody">
        <div type="motProposal" subtype="förslag">
          <head xml:id="i-WWch3LwrLu2z3e5XJaBpor">
            Förslag till riksdagsbeslut
          </head>
          <list style="ol">
            <item xml:id="i-VB3U1qWyeULQgpF74kmyRS">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med lagförslag som gör det möjligt att omvandla hyreslägenheter
              i flerbostadshus till ägarlägenheter.
            </item>
          </list>
        </div>
        <div type="motContent">
          <head type="h1" xml:id="i-CjhtN68sJmyktzCwPtJYpU">
            Motivering
          </head>
          <p xml:id="i-RZNFPjuqJXdLSziU6Nkbyp">
            Alliansregeringen tillsatte den 24 maj 2012 en utredning med
            uppdrag att föreslå de författningsändringar som behövs för att
            hyreslägenheter i flerbostadshus ska kunna omvandlas till ägarlägenheter.
            Den 4 juni 2014 kom utredningens betänkande Från hyresrätt till
            äganderätt (SOU 2014:33) i vilket förslag till sådana författningsändringar
            presenteras. Betänkandet har därefter skickats på remiss. Vi yrkar
            i denna motion att regeringen ska återkomma till riksdagen med
            förslag som möjliggör att hyreslägenheter i flerbostadshus ska
            kunna omvandlas till ägarlägenheter.
          </p>
          <head type="h2" xml:id="i-TR8YK44nJqSoEdRQFfDBV2">
            Utredningens direktiv
          </head>
          <p xml:id="i-UXYks6VXxZnL71ZNYtWpfb">
            År 2009 infördes möjligheten att bilda ägarlägenhetsfastigheter.
            En ägarlägenhetsfastighet (ägarlägenheter) är en tredimensionell
            fastighet som är avsedd att rymma en enda bostadslägenhet. Ägarlägenheter
            får enbart bildas i samband med nyproduktion. Med detta avses
            från grunden nyuppförda byggnader, tillbyggnader i form av lägenheter
            ovanpå befintliga byggnader och äldre byggnader som byggs om till
            flerbostadshus. Det utrymme som ägarlägenheten ska omfatta får
            inte ha använts som bostadslägenhet inom åtta år före fastighetsbildningsbeslutet.
            Det är alltså inte möjligt att bilda ägarlägenheter i befintliga
            flerbostadshus. Vidare måste en nybildad ägarlägenhet ingå i en
            sammanhållen enhet om minst tre ägarlägenheter. En ägarlägenhet
            kan inte heller ombildas i strid mot dessa krav.
          </p>
          <p xml:id="i-5Bgnz8ShKYiP6e3VUNTatd">
            I likhet med andra tredimensionella fastigheter ska en ägarlägenhet
            i samband med bildandet tillförsäkras de rättigheter som behövs
            för att den ska kunna användas på ett ändamålsenligt sätt. Det
            innebär att lägenheten måste få tillgång till sådana anordningar
            som behövs för att den ska kunna fungera som en självständig enhet.
            Det kan exempelvis gälla rättigheter till trapphus, el, vatten
            och avlopp. Ofta är den bästa lösningen att det för dessa ändamål
            inrättas en eller flera gemensamhetsanläggningar, i vilka ägarlägenheterna
            i huset får del. När en ägarlägenhet bildas ska lantmäterimyndigheten
            därför särskilt överväga om det bör inrättas en eller flera gemensamhetsanläggningar.
            Som ett alternativ kan till exempel en samfällighet enligt fastighetsbildningslagen
            (1970:988) bildas. Lantmäterimyndigheten ska vid fastighetsbildningen
            se till att anläggningen eller samfälligheten förvaltas av en
            samfällighetsförening.
          </p>
          <p xml:id="i-DRnLcLTd64WECFyKTioJGz">
            Ägaren till en ägarlägenhet har rätt att självständigt förfoga
            över lägenheten, till exempel genom att överlåta, pantsätta och
            hyra ut den. Vid uthyrning av ägarlägenheter gäller 12 kap. jordabalken.
            Samma regler tillämpas som vid uthyrning av en- och tvåfamiljshus.
            Vidare omfattas ägarlägenheter av allmänna grannelagsrättsliga
            regler. Det innebär att lägenhetsägare som allvarligt stör sina
            grannar vid vite kan föreläggas att upphöra med störningarna.
          </p>
          <p xml:id="i-map79UodVPc3kE9Hs7o48">
            Genom ägarlägenhetsreformen har bostadsmarknaden tillförts ytterligare
            en boendeform för flerbostadshus. Denna bidrar till mångfald i
            boendet samt en ökad valfrihet för dem som har möjlighet att finansiera
            ett förvärv av en ägarlägenhet. Än så länge har förhållandevis
            få ägarlägenheter bildats, vilket hänger samman med konjunkturläget
            och en viss osäkerhet bland marknadens aktörer om det nya fastighetsslaget.
            Inom bostadsbranschen finns det emellertid en tilltro till ägarlägenheten
            som boendeform, och allt fler nybyggnationer planeras.
          </p>
          <p xml:id="i-YeqzREvg2zYQWcZ4x72g8">
            En annan omständighet som har begränsat ägarlägenhetsreformens
            genomslag är att ägarlägenheter får bildas enbart i samband med
            nyproduktion. En möjlighet att omvandla befintliga bostäder i
            flerbostadshus till ägarlägenheter skulle ytterligare bidra till
            att ägarlägenheter skapas, med de positiva effekter som är förknippade
            med detta.
          </p>
          <head type="h2" xml:id="i-rmsK58JGMNTRQHa7qJ87C">
            Utredningens förslag
          </head>
          <p xml:id="i-JvezfFKp5goZVEjziDopsq">
            I betänkandet Från hyresrätt till äganderätt (SOU 2014:33) föreslås
            att det införs en ny lag, lagen om omvandling av hyreslägenheter
            till ägarlägenhetsfastigheter, som reglerar förfarandet vid en
            omvandling. Utredningens förslag omfattar i enlighet med direktiven
            bara hyreslägenheter, inte bostadsrätter eller kooperativa hyresrätter.
          </p>
          <p xml:id="i-3TwpJyRxVavufd1WWu8TEQ">
            Det presenteras i betänkandet både för- och nackdelar med möjligheten
            att omvandla hyreslägenheter till ägarlägenheter. Bland fördelarna
            nämns bland annat att det ofta är svårt att bilda bostadsrätter
            i de så kallade miljonprogramsområdena, eftersom den majoritet
            som krävs för att det ska vara möjligt inte går att nå. I dessa
            fall skulle ägarlägenheter vara ett sätt att möjliggöra att fler
            får äga sitt boende och samtidigt bo kvar i området. Omvandlingar
            skulle även frigöra kapital för nödvändiga upprustningar av fastigheterna.
            Det är också rimligt att det blir möjligt att omvandla lägenheter
            till ägarlägenheter, eftersom det redan idag är möjligt att ombilda
            till bostadsrätter och kooperativa hyresrätter. En omvandling
            kan även innebära ett ökat boendeinflytande.
          </p>
          <p xml:id="i-67pNjVZerftpDEQeHHRrkv">
            Omvandlingsförfarandet delas i utredningens förslag upp i av
            två delar. En fastighetsbildning för att bilda ägarlägenheterna
            och försäljning av lägenheterna till hyresgästerna. Utredningens
            förslag till omvandlingsförfarande och lagändringar sammanfattas
            i betänkandet huvudsakligen enligt vad som nedan återges (där
            ”vi” syftar på utredaren).
          </p>
          <head type="h3" xml:id="i-SLMaFqUYmN4bWMGvgsgHUa">
            Begreppet omvandling
          </head>
          <p xml:id="i-KBsDBykxVqbBbtczbfKcQs">
            I direktiven talar man om ombildning av hyreslägenheter till
            ägarlägenheter. Vi har valt att kalla det nya förfarandet för
            omvandling. Skälen till detta är dels att vi har velat skilja
            ut detta förfarande från ombildning till bostadsrätt och kooperativ
            hyresrätt, dels att vi har velat undvika sammanblandning med begreppet
            ombildning som används i fastighetsbildningslagen.
          </p>
          <p xml:id="i-2mQVNsBGNcYq2ARrqKm3Mh">
            En omvandling innebär att en hyreslägenhet blir en ägarlägenhet
            enligt bestämmelserna i den lag om omvandling av hyreslägenheter
            till ägarlägenhetsfastigheter som vi föreslår.
          </p>
          <head type="h3" xml:id="i-68DKuRGAV86rxn8jzUJ2Ys">
            Omvandlingsförfarandet
          </head>
          <p xml:id="i-6grPBgjoi5AkoFVRMt8VAB">
            En omvandling av hyreslägenheter till ägarlägenheter ska ske
            på fastighetsägarens initiativ. En omvandling ska omfatta samtliga
            lägenheter i en byggnad inom en fastighet. Om det är möjligt,
            med hänsyn till villkoren för fastighetsbildningen, att dela upp
            en större byggnad så att olika delar av byggnaden tillhör skilda
            fastigheter är det tillräckligt att lägenheterna i byggnadsdelen
            inom en fastighet omvandlas. På motsvarande sätt ska det vara
            möjligt att dela upp en större byggnad med hyreslägenheter ”på
            höjden” genom tredimensionell fastighetsbildning, förutsatt att
            samtliga lägenheter i den nybildade fastigheten samtidigt omvandlas
            till ägarlägenheter.
          </p>
          <p xml:id="i-HUv6RCuycMoW2j1DDLK6qh">
            Om det finns en intresseanmälan från en bostadsrättsförening
            eller en kooperativ hyresrättsförening om att köpa fastigheten
            antecknad i fastighetsregistret är det inte möjligt att omvandla
            lägenheterna i byggnaden till ägarlägenheter. Omvänt är en ansökan
            om fastighetsbildning för att bilda ägarlägenheter hinder mot
            att anteckna en sådan intresseanmälan.
          </p>
          <p xml:id="i-WwSnTX9LdaFHejMj5MPHAC">
            Fastighetsägaren ska vara skyldig att informera hyresgästerna
            om att en omvandling är på gång. Informationen ska bland annat
            innehålla upplysningar om att hyresgästerna har rätt att köpa
            sina lägenheter och att de har rätt att bo kvar med samma besittningsskydd
            och rätt att överlåta hyresrätten även om de inte köper lägenheten.
          </p>
          <p xml:id="i-8yRevv53XMJWd2eEfBaxf9">
            Hyresgästerna ska ha rätt att före andra köpa lägenheterna dels
            i samband med omvandlingen, dels vid senare försäljningar av lägenheten.
            Detta gäller den hyresgäst som hade hyresrätten till lägenheten
            när den omvandlades till ägarlägenhet. Den personen benämner vi
            ursprunglig hyresgäst. Även en make, sambo eller annan närstående
            till en sådan hyresgäst har under vissa förutsättningar rätt att
            köpa lägenheten, om hyresgästen avstår. Då krävs att hyresgästen
            samtycker till köpet.
          </p>
          <p xml:id="i-K48pzFDTyjJyrSi3KUWFdR">
            Hyresgästerna ska i samband med omvandlingen få ett skriftligt
            erbjudande om att köpa lägenheterna. Erbjudandet ska föregås av
            besiktning och värdering av byggnaden och lägenheterna. De hyresgäster
            som inte köper sina lägenheter i samband med omvandlingen har
            rätt att få ett erbjudande om köp, ett hembud, vid senare försäljningar
            av lägenheten.
          </p>
          <p xml:id="i-PKMWvPm3GbKgBUbMqRQMBg">
            Hyresgästens förköpsrätt ska antecknas i fastighetsregistret.
            Fastighetsägaren ska tillsammans med ansökan om fastighetsbildning
            ge in en förteckning över de hyresgäster som har rätt att köpa
            lägenheterna.
          </p>
          <p xml:id="i-CC1aYCaZD4yj4JSiijv4dt">
            Hyresgästerna som kollektiv ska inte ha någon särskild, lagreglerad
            rätt att före andra gemensamt förvärva fastigheten för omvandling
            till ägarlägenheter.
          </p>
          <head type="h3" xml:id="i-k21pHUpzUp56ymCCbfY4G">
            Förslag som rör fastighetsbildningen
          </head>
          <p xml:id="i-WB46Hno1TXQW2c48v8HoM6">
            Vi föreslår en justering av den s.k. åttaårsregeln i fastighetsbildningslagen.
            Den bestämmelsen innebär att ett utrymme som någon gång under
            de senaste åtta åren har använts som bostad inte kan bilda en
            ägarlägenhet. Vårt förslag är att den bestämmelsen inte ska tillämpas
            i de fall då fastighetsbildning sker som ett led i en omvandling.
          </p>
          <p xml:id="i-QYzdnaJPCpTQVGujU6b4K3">
            Vi föreslår också en justering av villkoren för att bilda tredimensionella
            fastigheter. Kravet på viss nyttoeffekt av fastighetsbildningen
            tas bort för vissa fall. Om syftet med fastighetsbildningen är
            att kunna bilda ägarlägenheter ska det vara tillräckligt att åtgärden
            är ägnad att leda till en ändamålsenlig förvaltning. Syftet med
            denna bestämmelse är att göra det möjligt att i vissa fall bilda
            ägarlägenheter i en del av en större byggnad, vad vi kallar partiell
            omvandling.
          </p>
          <p xml:id="i-688yE1FY8g4LCj3P1ir1Zg">
            Den som köper ett utrymme i en fastighet har rätt att ansöka
            om avstyckning av den delen. Vi föreslår att det görs ett undantag
            i omvandlingsfallen från en förvärvares rätt att ansöka om fastighetsbildning.
            Det hänger samman med vårt förslag att en omvandling måste omfatta
            alla lägenheter i en byggnad eller byggnadsdel.
          </p>
          <head type="h3" xml:id="i-TY26hEiss9khPC2asWTsp2">
            Förslag som rör hyresgäster
          </head>
          <p xml:id="i-PFtQ6N5wih8UoWjrgU3cfB">
            Hyresgästen ska ha kvar sitt besittningsskydd och fortsatt ha
            rätt att överlåta hyresrätten till lägenheten genom byte etc.
            Dessa rättigheter ska finnas kvar oförändrade efter en omvandling.
            Därför förslår vi tillägg i 12 kap. jordabalken (hyreslagen) som
            innebär att de särskilda regler som gäller för hyra av ägarlägenhet
            inte ska tillämpas i hyresförhållanden som ingåtts innan lägenheten
            blev en ägarlägenhet.
          </p>
          <p xml:id="i-HbYmiXuyQJErjQfFAGy5CC">
            Vi föreslår också att hyresgästen ska vara skyldig att låta ägarlägenheten
            visas när den ska säljas. Fastighetsägaren ska vidare ha rätt
            till tillträde till en lägenhet för att kunna besiktiga och värdera
            den inför en omvandling.
          </p>
          <p xml:id="i-8aQ6QUjhuC1ZU6QmMzdjoL">
            Reglerna i lagen (2012:978) om uthyrning av egen bostad (privatuthyrningslagen)
            ska enligt vårt förslag vara tillämpliga när en ägarlägenhet hyrs
            ut bara om lägenheten var en ägarlägenhet när hyresavtalet ingicks.
          </p>
          <p xml:id="i-Uu7HwLZbiWUMwUCYc9ketN">
            Vi föreslår att det införs ett undantag i hyresförhandlingslagen
            (1978:304). En befintlig förhandlingsordning ska efter en omvandling
            gälla för en hyresvärd bara om denne är att anse som hyresvärd
            i hyresförhandlingslagens mening.
          </p>
          <p xml:id="i-Vx4e2P9MfTd3nvGfkckwr2">
            Vi föreslår också en begränsning i möjligheterna för en bostadsrättsförening
            eller en kooperativ hyresrättsförening att få en intresseanmälan
            antecknad i fastighetsregistret enligt lagen (1982:352) om rätt
            till fastighetsförvärv för ombildning till bostadsrätt eller kooperativ
            hyresrätt (ombildningslagen). Om en ansökan om fastighetsbildning
            för att omvandla lägenheterna till ägarlägenheter har gjorts när
            en sådan intresseanmälan kommer in till inskrivningsmyndigheten
            är det hinder för att anteckna intresseanmälan.
          </p>
          <head type="h3" xml:id="i-TRbmLhgHYj5vetVq3aTJ2F">
            Förslag som rör förvaltningen av byggnader med ägarlägenheter
          </head>
          <p xml:id="i-Pzqu9tfSpADtBwyuT41ssa">
            Förslag som rör förvaltningen av byggnader med ägarlägenheter
            Vi föreslår att det införs en bestämmelse i lagen (1973:1150)
            om förvaltning av samfälligheter som ger samfällighetsföreningen
            rätt att få tillträde till en ägarlägenhet för att bl.a. kunna
            utöva tillsyn över egendom som föreningen ansvarar för.
          </p>
          <p xml:id="i-XYKXCNUawkcjKocT6vwAow">
            Vi föreslår att röstspärren i 49 § samma lag tas bort för samfällighetsföreningar
            som förvaltar gemensamhetsanläggningar med ägarlägenheter som
            delägarfastigheter, under förutsättning att någon del av byggnaden
            där ägarlägenheterna är belägna ingår i gemensamhetsanläggningen.
            Detta ska enligt vårt förslag gälla för alla samfällighetsföreningar
            med ägarlägenheter, oavsett om det är fråga om nyproducerade lägenheter,
            tillbyggda lägenheter på en befintlig byggnad eller ägarlägenheter
            som omvandlats från hyreslägenheter.
          </p>
          <head type="h2" xml:id="i-6FHqg6zXQN88Bcoj4sk5pi">
            Motionärernas förslag
          </head>
          <p xml:id="i-7CvpbKx3vVaEyqyurLuywE">
            Vi menar att det är angeläget att beredningen av betänkandets
            förslag färdigställs och att regeringen återkommer till riksdagen
            med förslag som möjliggör att hyreslägenheter i flerbostadshus
            ska kunna omvandlas till ägarlägenheter.
          </p>
        </div>
        <div type="motSignatures">
          <list>
            <item xml:id="i-43kT9MmbPx9rAxGDTheVNz">
              Ewa Thalén Finné (M)
            </item>
            <item xml:id="i-FcHr4F1WBWtmd6gAGB45Zw">
              Jessika Roswall (M)
            </item>
            <item xml:id="i-B8BrGH6AyNR1aH5npC6hWW">
              Carl-Oskar Bohlin (M)
            </item>
            <item xml:id="i-CBNsfX4SiTRQfKdvi4fRP2">
              Thomas Finnborg (M)
            </item>
            <item xml:id="i-YGFTh3LpuiaVYFUzmra72i">
              Mats Green (M)
            </item>
            <item xml:id="i-XEdK8QYx8eTMmmR1xSoRzH">
              Maria Malmer Stenergard (M)
            </item>
          </list>
        </div>
      </div>
    </body>
  </text>
</TEI>
