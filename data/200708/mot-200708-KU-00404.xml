<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00404">
  <teiHeader>
    <fileDesc>
      <titleStmt>
        <title>Utgiftsområde 1 Rikets styrelse</title>
        <author corresp="i-LdbVtbdPx3MQxR6GEgCqax">av Berit Andnor m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 1 Rikets styrelse</title>
          <idno type="rdwebb">GV02K404</idno>
          <rs type="number">K404</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K404/text</ref>
          <ref type="dokument_url_html">http://data.riksdagen.se/dokument/GV02K404</ref>
          <ref type="dokumentstatus_url_xml">http://data.riksdagen.se/dokumentstatus/GV02K404</ref>
          <ref type="doc">http://data.riksdagen.se/fil/6490E895-9942-4498-9957-0F3BF1A669FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <name>Morgan Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-C6MPg8QS78d6rtHZ6Jc424</idno>
            <name>Sinikka Bohlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UukxhVrpswE5ADBkFe7Q3V</idno>
            <name>Jan Björkman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DV2RnRyo55tcv8Xup3Sz9Z" type="signed"/>
        <correspContext corresp="i-DV2RnRyo55tcv8Xup3Sz9Z">
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-UPW2cbGnTUbMZaKTrot5Bh"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-SLMauHd9udrtkguQd9gymK"/>
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-C6MPg8QS78d6rtHZ6Jc424"/>
          <note type="signatory" corresp="i-UukxhVrpswE5ADBkFe7Q3V"/>
        </correspContext>
        <correspAction xml:id="i-APv8tdoLFNTRYuJrNuLp9i" type="referral">
          <date when="2007-10-16"/>
        </correspAction>
        <correspAction xml:id="i-DTvjojBsvjkV9TW2Gr2GNj" type="dismissal">
          <date when="2007-10-16"/>
        </correspAction>
        <correspAction xml:id="i-7bU7wE1JMKAd3BFZkrGCWc" type="numbering">
          <date when="2007-10-09"/>
        </correspAction>
        <correspAction xml:id="i-TVJs8deRXqKDvMjfKeC9Wu" type="submission">
          <date when="2007-10-05"/>
        </correspAction>
        <correspAction xml:id="i-8kXtbNvFM6H2azLFUd1ity" type="transfer">
          <date when="2007-10-05"/>
        </correspAction>
        <correspAction xml:id="i-4L2jp36HCmuev6MW86KQMx" type="assigned"/>
        <correspContext corresp="i-4L2jp36HCmuev6MW86KQMx">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UTZcD8V9kGaxKFi3ZsHtBP" type="motBody">
        <div xml:id="i-Q72pK6izA6hR7kgV18jUst" type="motProposal" subtype="förslag">
          <head xml:id="i-MZkmRhefdCAd6yxxLVoz5z">
            Förslag till riksdagsbeslut
          </head>
          <list xml:id="i-UawFXASizey5R8kvpT887e" style="ol">
            <item xml:id="i-K35UnUJgJBRXkVNEXjU98R">
              Riksdagen anvisar med följande ändringar i förhållande till regeringens
              förslag anslagen under utgiftsområde 1 Rikets styrelse enligt
              uppställning:
            </item>
          </list>
          <table xml:id="i-PeuwxbcrupJwPiVWLtkknY">
            <row xml:id="i-Khs2xiKVgBR5hthADY2fGM">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-PcKeEs4cGjgQuTstBcb24p">
              <cell>
                A 27:3 Stöd till radio- och kassettidningar
              </cell>
              <cell>
                125 456
              </cell>
              <cell>
                +700
              </cell>
            </row>
            <row xml:id="i-VZGvyivvDuNAjE8YAzc6rb">
              <cell>
                A 32:1 Länsstyrelserna m.m.
              </cell>
              <cell>
                2 372 268
              </cell>
              <cell>
                +60 000
              </cell>
            </row>
            <row xml:id="i-W1BTcwfKWUG8w2PCSos7WY">
              <cell>
                A 90:1 Kungliga hov- och slottsstaten
              </cell>
              <cell>
                109 530
              </cell>
              <cell>
                5 000
              </cell>
            </row>
            <row xml:id="i-KV9nZetd6x6joVPrcE5LW9">
              <cell>
                A 90:5 Regeringskansliet m.m.
              </cell>
              <cell>
                5 933 144
              </cell>
              <cell>
                600 000
              </cell>
            </row>
            <row xml:id="i-NYorJScUbKZpoYsLP8v1AY">
              <cell>
                Summa
              </cell>
              <cell>
                10 937 016
              </cell>
              <cell>
                544 300
              </cell>
            </row>
          </table>
          <list xml:id="i-Pf7KyymT1nEn8nUM9ny8SQ" style="ol">
            <item xml:id="i-2euMbe8v7FND9TwqadrQ1F">
              Riksdagen tillkännager för regeringen som sin mening vad som
              anförs i motionen om stödet till radio- och kassettidningar.
            </item>
            <item xml:id="i-FWbSteGnjWr6fFPsyTwkhN">
              Riksdagen tillkännager för regeringen som sin mening vad som
              anförs i motionen om länsstyrelsernas tillsynsverksamhet.
            </item>
            <item xml:id="i-R1cF8UB5Wa7dJFtvWLDU7w">
              Riksdagen tillkännager för regeringen som sin mening vad som
              anförs i motionen om hovstaten.
            </item>
            <item xml:id="i-8KTXtSoVH9u4eDC2q4emB8">
              Riksdagen tillkännager för regeringen som sin mening vad som
              anförs i motionen om Regeringskansliets anslag.
            </item>
            <item xml:id="i-7MCfiJhCD5LUdDn3CaJVqz">
              Riksdagen tillkännager för regeringen som sin mening vad som
              anförs i motionen om svenska beskickningar utomlands.
            </item>
            <item xml:id="i-FTxSewcj7Bj5vK2UFe4RGr">
              Riksdagen avslår regeringens förslag till mål för politikområdet
              Demokrati och regeringens förslag att upphäva nuvarande mål för
              politikområdet.
            </item>
            <item xml:id="i-GuxztuZwStuYCKT25zRUat">
              Riksdagen tillkännager för regeringen som sin mening vad som
              anförs i motionen om åtgärder för en bred och folkligt förankrad
              EU-debatt.
            </item>
            <item xml:id="i-TMZJKZAmZX3t27MfCWyRvn">
              Riksdagen tillkännager för regeringen som sin mening vad som
              anförs i motionen om tilläggsdirektiv till Grundlagsutredningen.
            </item>
            <item xml:id="i-3yEFFk6keh6a2QB5Y6nqsg">
              Riksdagen tillkännager för regeringen som sin mening vad som
              anförs i motionen om synen på presstödet.
            </item>
          </list>
        </div>
        <div xml:id="i-PdTE1qq99rUpcBSYYjynwR" type="motContent">
          <head xml:id="i-N3nEMRrnLLZiTfTjisUw2L" type="h1">
            Stöd till radio- och kassettidningar
          </head>
          <p xml:id="i-XiKFukQyJ6MgNv8ZvyqnwY">
            Regeringen föreslår en neddragning av stödet till radio- och
            kassettidningar, men redovisar inga skäl för det. Detta skapar
            osäkerhet när regeringen samtidigt anger att det ska ske en översyn
            av stödet. Vi socialdemokrater vill behålla stödet på nuvarande
            nivå tills en eventuell översyn är avslutad.
          </p>
          <p xml:id="i-Nwjn5PEGGRBxaZ4naoSjyU">
            Vi föreslår därför att anslag 27:3 Stöd till radio- och kassettidningar
            tillförs 0,7 miljoner kronor år 2008.
          </p>
          <head xml:id="i-neLtEc75hLkn8rmM3jEw4" type="h1">
            Tillsynsverksamheten på länsstyrelserna
          </head>
          <p xml:id="i-4iRTkq9imb8p4MYf3CPPNo">
            Den socialdemokratiska regeringen tillförde extra resurser för
            utökad tillsynsverksamhet på länsstyrelserna. Dessa resurser tar
            nu den borgerliga regeringen bort. De senaste årens händelser
            har påtagligt visat behovet av en väl utbyggd och väl fungerande
            tillsynsverksamhet av t.ex. olika slag av institutioner för vård
            av barn och unga och familjehemmen. Övergrepp och myndighetsmisstag
            kan minskas genom att länsstyrelserna får inte bara ett tillsynsansvar
            utan också resurser att fullgöra det. Inte minst viktigt är det
            med en god kontroll av de verksamheter på detta område som bedrivs
            i privat regi med offentliga medel.
          </p>
          <p xml:id="i-Dq2o4de6TbSAsiCPpAjkwd">
            Vi föreslår därför att anslag 32:1 Länsstyrelserna m.m. tillförs
            40 miljoner kronor år kronor 2008.
          </p>
          <head xml:id="i-YFco7THfcCHLAYRo3aaGkK" type="h1">
            Kungliga hov- och slottsstaten
          </head>
          <p xml:id="i-S1yN6urjogbYQB9GTbQEd5">
            Regeringen föreslår en ökning av anslaget till hovet för utökade
            säkerhetsåtgärder på slotten och för kronprinsessans officiella
            funktioner. I de andra nordiska monarkierna har den blivande statschefen
            en egen hovstat eller motsvarande ordning. Det bör gälla även
            i Sverige. Vi bifaller den anslagsökning som omfattar ökade säkerhetsåtgärder.
            Vi anser dock att finansieringen av kronprinsessans officiella
            funktioner ska lösas genom en egen hovstat inom ramen för dagens
            anslag.
          </p>
          <p xml:id="i-TE8sgXs2FKsiAjKEPjsAcB">
            Vi föreslår därför att anslag 90:1 Kungliga hov- och slottsstaten
            minskas med 5 miljoner kronor år 2008.
          </p>
          <head xml:id="i-8ZNoUqpTQWXUvTQtxDZCqv" type="h1">
            Regeringskansliet
          </head>
          <p xml:id="i-UC6mx9zekPMMArm13nhQoE">
            Anslagssparandet för Regeringskansliet ligger på en hög nivå.
            Därför vill vi se en sänkning av anslaget så att det bättre motsvarar
            utgifterna. Sveriges ordförandeskap i EU 2009 ställer givetvis
            krav på ökade resurser, men den nivå regeringen föreslår är i
            överkant i beaktande av vad det förra ordförandeskapet 2001 kostade
            Sverige. Det kommer inte heller att hållas lika många toppmöten
            i Sverige som förra gången.
          </p>
          <p xml:id="i-UY3N4WPF12a6jF3a4ccC5x">
            Regeringen har aviserat en massiv nedläggning av svenska beskickningar
            utomlands. Detta står i skarp konstrast till att de borgerliga
            i opposition hade en målsättning att förstärka utlandsrepresentationen.
            Inte heller ser vi att flertalet neddragningar i Afrika ligger
            i linje med regeringens uttalade målsättning att sätta Afrika
            i fokus.
          </p>
          <p xml:id="i-3txmk5XkNwNseF2Z6eMHAL">
            Vi socialdemokrater menar att det kan vara rimligt att lägga
            ned vissa representationer samtidigt som vi ser behovet av att
            andra kommer till, exempelvis i Minsk. Det vi hittills sett av
            konkreta förslag från regeringen innebär dock en kraftig neddragning
            av antalet ambassader. Vi kan inte i dagsläget se att det är möjligt
            att exempelvis lägga ned alla beskickningar runt södra Östersjön
            utan att det får stor negativ inverkan på redan väletablerade
            och viktiga relationer. Utrikesdepartementet behöver finna andra
            sätt att effektivisera sitt arbete och finna synergier mellan
            olika ansvarsområden än att dra ned på antalet utlandsrepresentationer.
          </p>
          <p xml:id="i-JnZKYygX8upfz4Z3CUmc3Q">
            Vi föreslår på grund av det ovan anförda att anslag 90:5 Regeringskansliet
            minskas med 600 miljoner kronor år 2008.
          </p>
          <head xml:id="i-2PKakq4TTDqXesewYNcTPm" type="h1">
            Demokratimålet
          </head>
          <p xml:id="i-3qkTtxzr9bXNiDnMRNKHPZ">
            Regeringsformens inledande formulering om att All offentlig makt
            i Sverige utgår från folket kan bäst förverkligas genom att ge
            väljarna mesta möjliga suveränitet. Socialdemokratins demokratisyn
            står därför i kontrast till principer om maktdelning som inskränker
            väljarnas suveränitet och istället ger experter ett avgörande
            inflytande.
          </p>
          <p xml:id="i-4GmpKHedkv6msRL1XgCDGt">
            Men för socialdemokratin är demokratin inte bara en process,
            ett sätt att förbättra samhället. Demokratin är ett mål i sig,
            och ett uttryck för socialdemokratins värdering om alla människors
            lika värde. Alla ska ha rätt till inflytande över samhällsutvecklingen
            på jämlika villkor.
          </p>
          <p xml:id="i-B9MTyPEnwnnjsQRTtQzhtZ">
            Men demokrati innebär inte bara rättigheter. Ytterst vilar demokratin
            på människors vilja att tillsammans med andra delta i den demokratiska
            processen, i beslutande församlingar, i organisationer och folkrörelser.
            Utan människor som känner och tar ett praktiskt ansvar för den
            demokratiska samhällsutvecklingen är demokratin hotad.
          </p>
          <p xml:id="i-Av99SaHXYPqC4FGWsvhZ2E">
            En välfärdspolitik som omfattar alla människor och som utjämnar
            sociala och ekonomiska skillnader främjar demokratin genom att
            minska utanförskap och öka sammanhållningen i samhället. Inga
            människor ska behöva känna att de är maktlösa. Utanförskap och
            maktlöshet är ett hot mot demokratin och måste brytas. Därför
            är det viktigt med insatser som på olika sätt gör att möjligheterna
            att påverka politiska beslut blir mer jämlika.
          </p>
          <p xml:id="i-UriA788LyhXvbqubiH3L7N">
            Demokratin bärs upp av medborgare med en demokratisk grundsyn.
            Våra grundläggande uppfattningar och förhållningssätt grundläggs
            tidigt. Demokratin kräver också demokratiska samtal. Friheten
            och mångfalden i åsiktsbildningen måste hela tiden värnas och
            utvecklas i takt med att nya vägar för kommunikation växer fram
            samtidigt som gamla minskar i betydelse. Fria och självständiga
            medier är nödvändiga för att upprätthålla mångfald i nyhetsförmedling,
            opinionsbildning och granskning av makten.
          </p>
          <p xml:id="i-4wKnzUbWp5UGcjKGzyZ3J7">
            För att stärka demokratin är det också nödvändigt att utveckla
            de demokratiska beslutsprocesserna. De demokratiska institutionerna
            måste ges kraft och verktyg att föra samhällsutvecklingen i den
            riktning som medborgarna vill se. Medborgarna måste i sin tur
            ha goda möjligheter till insyn, delaktighet och inflytande. De
            ansvariga ska kunna ställas till svars.
          </p>
          <p xml:id="i-8JxbgqJp59i19yRsBsTPZD">
            Stödet för demokratin som styrelseform avgörs ytterst av om demokratin
            klarar av att leva upp till de krav som medborgarna ställer, på
            delaktighet men också på effektivitet och förmåga att leverera
            förändring och förbättring.
          </p>
          <p xml:id="i-8Jwtx8uYWWgWggZ1tWRqFq">
            All offentlig makt i Sverige utgår från folket. Så inleds regeringsformen.
            Varje medborgares röst ska räknas lika och den offentliga maktutövningen
            ska vara styrd av medborgarnas vilja, så som den kommer till uttryck
            genom deltagande i demokratins institutioner. Det är medborgaren
            inte kapitalägaren, experten eller särintresset som ska ha det
            avgörande inflytandet över den offentliga makten.
          </p>
          <p xml:id="i-FxN9Q6M7J4qjJpVU4u629Z">
            Den svenska grundlagen bygger på representativ demokrati som
            har många förtjänster. Möjligheten att utkräva ansvar är en viktig
            egenskap. Ett tydligt ansvar gör det lättare för den enskilde
            att ta ställning och välja. Den representativa demokratin ger
            goda möjligheter att göra det tydligt vem som ansvarar för fattade
            beslut.
          </p>
          <p xml:id="i-69KofpBY1V7La3LcVg2PLt">
            Den representativa demokratin ger möjlighet till påverkan också
            för den som inte har tid eller kraft att själv engagera sig. Genom
            de allmänna valen har alla medborgare möjlighet att påverka politikens
            utformning. Varje röst räknas lika oavsett förmåga att på andra
            sätt göra sig hörd. Därför är ett högt valdeltagande ett mål i
            sig. Ju högre valdeltagandet är desto större legitimitet får valutslaget.
            Detta får klara återverkningar på mandatet för de valda liksom
            engagemanget i politiken mellan valen.
          </p>
          <p xml:id="i-EuqqdF9nYA5Zoe58oqAiae">
            Demokratin förutsätter engagerade medborgare. Ett politiskt engagemang
            tar alltid sin början någonstans och har ett demokratiskt egenvärde
            vare sig engagemanget handlar om det egna barnets skola, en rättvisare
            värld eller en bättre arbetsmiljö. Det är därför viktigt att den
            representativa demokratin tillvaratar det engagemang som finns
            hos medborgarna, också det som kommer till uttryck utanför de
            traditionella partipolitiska kanalerna. Det får dock inte ske
            på ett sådant sätt att de som är röst- eller resursstarka får
            ett större inflytande på bekostnad av andra grupper eller medborgare.
            Det skulle innebära att principen om att varje röst ska räknas
            lika åsidosätts.
          </p>
          <p xml:id="i-M8t9fuH59gFq3Q1XVBaz6s">
            Den representativa demokratin bör stärkas. Det bör ske genom
            att de traditionella kanalerna till inflytande värnas. Att uppmuntra
            engagemang också vid sidan av den representativa demokratin innebär
            ingen motsättning. Allt engagemang har ett egenvärde och ska uppmuntras.
            Att öppna för inflytande via folkrörelser och nätverk vid sidan
            av den representativa demokratins formella institutioner kräver
            dock försiktighet så att inte principen om att allas röst ska
            räknas lika åsidosätts. Alternativa kanaler för insyn och inflytande
            får heller inte medverka till otydlighet om vem som bär ansvar
            för politiska beslut. Utgångspunkten för prövning av förändringar
            i dagens system måste istället vara att de kan bidra till att
            stärka den representativa demokratin, dels genom att öka förståelsen
            och legitimiteten för dess spelregler, och dels genom att bredda
            basen för partiernas rekrytering till olika förtroendeuppdrag.
            Antalet förtroendevalda bör öka.
          </p>
          <p xml:id="i-Ko9ipaf8u8bTViCysQp56M">
            Riksdagen bör därför avvisa förslaget till förändringar i demokratimålet.
            Det bör även fortsättningsvis lyda:
          </p>
          <p xml:id="i-DUkUTcyvERtZqJyFkNgEXB">
            Det övergripande målet för politikområdet Demokrati är att folkstyrelsen
            ska värnas och fördjupas.
          </p>
          <p xml:id="i-QeFCkdaS7SSJEkb47Zow9F">
            För att nå dit krävs
          </p>
          <list xml:id="i-WbFPZFtnJix7tdsY1dqGEN" style="ul">
            <item xml:id="i-G7frQJa3KRXviwuL7zAQK1">
              ett ökat valdeltagande i samtliga nationella val samt valet till
              Europaparlamentet,
            </item>
            <item xml:id="i-E8KgZuLTwU9rGKW5Jkhe4Y">
              att fler människor ska inneha någon form av politiskt förtroendeuppdrag
              på kommunal nivå och att antalet personer som någon gång i livet
              innehaft ett sådant förtroendeuppdrag ska öka,
            </item>
            <item xml:id="i-k4RYWEVJ42b1hy1hrmTNL">
              att möjligheterna att delta i och påverka den politiska processen
              ska bli bättre och att andelen som deltar ska öka,
            </item>
            <item xml:id="i-9eV1dQ2nxeQxAzR5TmFQmj">
              ett säkerställande av full respekt för de mänskliga rättigheterna
              i Sverige.
            </item>
          </list>
          <head xml:id="i-PBwjGUnQgY9rihN1Wxns8D" type="h1">
            EU-debatt
          </head>
          <p xml:id="i-Q23aetAKFt8PEXfAg6Het">
            I samband med förra årets budgetbehandling lades Kommittén för
            EU-debatt ned samtidigt som anslaget den disponerade för att stimulera
            debatt och upplysningsverksamhet kring EU-frågor i folkrörelseregi
            togs bort, utan att det ersattes av något annat. Det är en väldigt
            viktig uppgift som kommittén har kunnat utföra genom att ge bidrag
            till lokalt föreningsliv, organisationer och skolor för att ordna
            debatter och olika typer av aktiviteter för att just stimulera
            debatten lokalt.
          </p>
          <p xml:id="i-S1TRCsEqjHepv7UNdbvMXC">
            Enbart från juli till september 2006 hölls ett femtiotal seminarier
            runtom i landet med stöd från kommittén. Det har genomförts 1
            700 aktiviteter om EU under den tid som kommittén har funnits
            och 450 projekt, och 10 600 elever har berörts. Att denna möjlighet
            att stimulera debatten nu saknas är därför djupt beklagligt.
          </p>
          <p xml:id="i-2UBK1cngg7F1c6ezGfh8KV">
            Borttagandet kan också ses i ljuset av andra förslag som regeringen
            lägger fram. Regeringskansliet ska utökas med sammanlagt 1,1 miljarder
            kronor för att klara av de åtaganden Sverige har som ordförandeland
            för EU. Samtidigt är stödet för folkligt initierad debatt på 15
            miljoner kronor helt borttaget. Kontrasten är slående.
          </p>
          <p xml:id="i-NaF8qtnxFT1ydVtE9sSWNB">
            Regeringen bör återkomma till riksdagen med förslag på hur en
            bred och folkligt förankrad EU-debatt bäst kan stimuleras.
          </p>
          <head xml:id="i-FmGhMFmkophBQBRs1UevDv" type="h1">
            Grundlagsskydda offentlig egendom
          </head>
          <p xml:id="i-NUzGrAzJ3MbknRUYJ1nHXM">
            I våras bemyndigade riksdagen regeringen att utförsälja sex statliga
            företag. Värden på uppemot 200 miljarder kronor ska därmed säljas.
            Med utförsäljningen av Vin&amp;Sprit berörs tusentals arbetsplatser.
            När det statliga bostadskreditföretaget SBAB säljs, kommer ränteläget
            för miljontals låntagare på sikt att kunna påverkas.
          </p>
          <p xml:id="i-W8DYWqEpRgK6GVThUs7pQA">
            Vi socialdemokrater avvisar bestämt utförsäljningen, och vi har
            hårt kritiserat regeringen för att den inte brytt sig om att utreda
            konsekvenserna. Men det är inte bara vi som reagerat. Vi fick
            medhåll av självaste riksrevisorn Lennart Grufberg, som den 25
            maj 2007, före riksdagens bemyndigande, presenterade en mycket
            kritisk revisionsrapport om de föreslagna utförsäljningarna. Riksrevisorn
            skräder inte orden:
          </p>
          <p xml:id="i-2BU1q3y4Q1guM81NjsaAab">
            Riksrevisionens bedömning är att beredningen av ärendet inte
            uppfyller regeringsformens beredningskrav, bl.a. eftersom regeringen
            inte inhämtat synpunkter från myndigheter med expertkunskap. ()
            Riksrevisionen konstaterar att den begränsade analys som regeringen
            har gjort inte har baserats på kunskap från t ex myndigheter,
            och att den inte har omfattat relevanta områden för respektive
            bolag och de marknader de verkar på. Riksrevisionens bedömning
            är att det underlag regeringen har tagit fram inför riksdagens
            beslut, därmed inte är ett tillräckligt heltäckande underlag för
            bedömningen av förutsättningen för försäljning.
          </p>
          <p xml:id="i-BD1wJ2ad1ZDmkKBFFMhqZV">
            I klartext betyder det att riksrevisorn anser att regeringen
            bryter mot grundlagen genom att komma med ett så dåligt berett
            förslag, och det gör att riksdagen inte riktigt kan analysera
            och förstå konsekvenserna av sitt eget beslut.
          </p>
          <p xml:id="i-LhUeuFoSJ9yv8iQL3XKWNX">
            Vi socialdemokrater försökte på flera olika sätt få frågan om
            bemyndigandet uppskjutet för att kunna granska det mycket allvarliga
            och fullständigt unika utlåtandet från riksrevisorn innan beslutet
            fattades. Regeringen och den borgerliga riksdagsmajoriteten valde
            dock att bortse från kritiken och genomdriva förslaget. Granskningen
            skulle enligt deras mening ske i efterhand. Men att genomföra
            en granskning i efterhand, då försäljningarna redan har genomförts
            anser vi vara ett helt otillfredsställande sätt att hantera kritik
            från Riksrevisionen på. Till detta kommer att Riksrevisionens
            styrelse, också med borgerlig majoritet, under hösten ställt sig
            bakom den skarpa kritiken från riksrevisorn.
          </p>
          <p xml:id="i-EYyuxLn4GpAHHsBeU1KqGg">
            Läget är nu sådant att det av178 ledamöter i riksdagen fattade
            beslutet om bemyndigande, ett beslut som berör tusentals arbetstillfällen
            och värden för flera hundra miljarder, antagligen strider mot
            grundlagen och som när det verkställts är oåterkalleligt. Mot
            de 178 står 171 ledamöter som helt saknar inflytande och rättigheter
            i sammanhanget.
          </p>
          <p xml:id="i-7CfJr2JfMrcvNnE3hENeEV">
            Det bör därför till Grundlagsutredningen ges ett tilläggsdirektiv
            om att utreda ett grundlagsskydd för offentlig egendom, så att
            inte tillfälliga majoriteter så lättvindigt kan göra sig av med
            våra gemensamma tillgångar. Det skulle t.ex. kunna ske med särskilda
            röstregler om kvalificerad majoritet vid sådana beslut, eller
            med särskilt högt ställda beredningskrav i sådana ärenden.
          </p>
          <head xml:id="i-GhnX58ny2HdT4VNG6g66e1" type="h1">
            Presstöd
          </head>
          <p xml:id="i-YFEEkeAd8m6yXnbH6bxS3z">
            Det finns idag i Sverige en tidningstradition att vara stolt
            över. Många svenskar får nyheter, deltar i debatter och håller
            sig informerade om samhällslivet i stort via sin dagstidning.
            Därför är det viktigt att värna det fria ordets möjligheter att
            nå ut. Hela Tidnings-Sverige ska leva och det går inte att överlåta
            till enbart marknadskrafterna att se till att det blir så.
          </p>
          <p xml:id="i-R6qsMgeTYBeWqq4rudjjBJ">
            Den svenska dagspressen är en av de mest livaktiga och spridda
            om man jämför oss med resten av Europa. Sverige är inom EU, tillsammans
            med Finland, helt i en klass för sig när det gäller läsning av
            dagstidningar. En starkt bidragande orsak till detta är det svenska
            systemet för presstöd. Stödet är utformat på ett så smart sätt
            att det bidrar till att låta de s.k. andratidningarna överleva,
            utan att stödet i sig hotar förstatidningarnas existens. Andratidningar
            kallas de som verkar på orter i skuggan av en dominerande tidning.
          </p>
          <p xml:id="i-U6jQRFUU5GDz7JLF5rDity">
            Utan presstödet kommer samtliga svenska andratidningar att tvingas
            lägga ned. Detta konstaterande gjorde professor Karl-Erik Gustafsson
            i en analys i våras gjord på uppdrag av Kulturdepartementet. Det
            innebär att femton röster tystnar i Press-Sverige. Kvar blir bara
            de stora och starka koncernernas tidningar. Den journalistiska
            mångfalden och konkurrensen mellan tidningarna om läsarnas gunst
            ersätts då med en enfald där annonsörernas vilja väger allt tyngre
            och överskuggar läsarnas.
          </p>
          <p xml:id="i-AA7dsb1fLgnJ39J9rB7Gdy">
            Så vill vi socialdemokrater inte ha det. I det läge som nu uppkommit
            där EU-kommissionen av den borgerliga regeringen tillåtits blanda
            sig i det svenska presstödssystemet finns all anledning att vara
            orolig. Det är därför av yttersta vikt att regeringen med bestämdhet
            och kraft står upp för det presstöd vi har beslutat om över blockgränserna
            och inte accepterar en från EU dikterad utvattning av systemet
            som äventyrar den mångfald i svensk press som vi socialdemokrater
            vill fortsätta värna.
          </p>
        </div>
        <div xml:id="i-TVUxEbvXAyDs5Ec8PcBdks" type="signatureBlock">
          <list xml:id="i-LhHTAUHhoL7PV12aBahnay">
            <item xml:id="i-GnreYY1UybxNf6JVUPUgxw" who="i-LdbVtbdPx3MQxR6GEgCqax" type="signature">
              Berit Andnor (s)
            </item>
            <item xml:id="i-9jBY9zx6Njks5c7Tb6hbaF" who="i-UPW2cbGnTUbMZaKTrot5Bh" type="signature">
              Morgan Johansson (s)
            </item>
            <item xml:id="i-H4VktvotyDuDNxT9h5Jmcw" who="i-Xc2gauHt5Y4GsTNbgqrrAo" type="signature">
              Yilmaz Kerimo (s)
            </item>
            <item xml:id="i-3Zf2Dhdcu4LGsJFRGPtLTN" who="i-AZLUb1tb1XBKEbcvPVdCkZ" type="signature">
              Helene Petersson i Stockaryd (s)
            </item>
            <item xml:id="i-6MuLf1zFA9KQ8KBrppKNCs" who="i-SLMauHd9udrtkguQd9gymK" type="signature">
              Billy Gustafsson (s)
            </item>
            <item xml:id="i-XYGDC2JkKdjUMFSN8d5MLm" who="i-YP25iT3t9zdY2dpPgshs5z" type="signature">
              Phia Andersson (s)
            </item>
            <item xml:id="i-B7pB8M7gJ41z9QgCUezGgV" who="i-C6MPg8QS78d6rtHZ6Jc424" type="signature">
              Sinikka Bohlin (s)
            </item>
            <item xml:id="i-5YzhpU53oYpCWZ8DTpEJhS" who="i-UukxhVrpswE5ADBkFe7Q3V" type="signature">
              Jan Björkman (s)
            </item>
          </list>
        </div>
      </div>
    </body>
  </text>
</TEI>
