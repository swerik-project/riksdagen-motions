<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-02446">
  <teiHeader>
    <fileDesc>
      <titleStmt>
        <title>Kultur, civilsamhälle och media i hela landet</title>
        <author corresp="i-9nQnnjEYdDqQdpqWHaTczL">av Per Lodenius m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2446 av Per Lodenius m.fl. (C)</title>
          <idno type="rdwebb">H6022446</idno>
          <rs type="number">2446</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H6022446/text</ref>
          <ref type="dokument_url_html">http://data.riksdagen.se/dokument/H6022446</ref>
          <ref type="dokumentstatus_url_xml">http://data.riksdagen.se/dokumentstatus/H6022446</ref>
          <ref type="docx">http://data.riksdagen.se/fil/57EEED86-4B05-4E25-AAC4-339C3090A5C7</ref>
          <ref type="pdf">http://data.riksdagen.se/fil/AD64F2AC-1712-4442-B059-38BB46137801</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9SB3UCcpcNDRqaZNta3MG5" type="signed"/>
        <correspContext corresp="i-9SB3UCcpcNDRqaZNta3MG5">
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-4Q8NZ6E7usdbjdu25tW51N" type="submitted">
          <date when="2018-11-30"/>
          <time when="09:25:30"/>
        </correspAction>
        <correspAction xml:id="i-EScnkf4r3QVAAxnU9kHMz3" type="reviewed">
          <date when="2018-11-30"/>
          <time when="12:01:28"/>
        </correspAction>
        <correspAction xml:id="i-Jz7b3YzRqx4EAwVLbehKRV" type="referred">
          <date when="2018-12-05"/>
        </correspAction>
        <correspAction xml:id="i-VFWE8gyLtJHx898SqSyrs1" type="assigned">
          <date when="2020-03-04"/>
          <time when="16:47:14"/>
        </correspAction>
        <correspContext corresp="i-VFWE8gyLtJHx898SqSyrs1">
          <ref type="assignedTo">Kulturutskottet</ref>
        </correspContext>
        <correspAction xml:id="i-CLaqnQDY11ZsryQcwLAc7R" type="behandlas_i"/>
        <correspContext corresp="i-CLaqnQDY11ZsryQcwLAc7R">
          <ref type="uppgift">2018/19:TU4</ref>
          <ref type="ref_dok_id">H601TU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU4</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5WWNi1hRJwvFZ96DtL2ZLB" type="behandlas_i"/>
        <correspContext corresp="i-5WWNi1hRJwvFZ96DtL2ZLB">
          <ref type="uppgift">2018/19:SkU11</ref>
          <ref type="ref_dok_id">H601SkU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU11</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LKtiBrSuQDoz86cinkLV9s" type="behandlas_i"/>
        <correspContext corresp="i-LKtiBrSuQDoz86cinkLV9s">
          <ref type="uppgift">2018/19:SkU13</ref>
          <ref type="ref_dok_id">H601SkU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU13</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Sx6h1oAwKk6wDXXBVfS7fL" type="behandlas_i"/>
        <correspContext corresp="i-Sx6h1oAwKk6wDXXBVfS7fL">
          <ref type="uppgift">2018/19:SkU10</ref>
          <ref type="ref_dok_id">H601SkU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU10</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LzAYh3yUorNzAZ3eEjDVcv" type="behandlas_i"/>
        <correspContext corresp="i-LzAYh3yUorNzAZ3eEjDVcv">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FE2RyC4e7jFsK46a6vPBre" type="behandlas_i"/>
        <correspContext corresp="i-FE2RyC4e7jFsK46a6vPBre">
          <ref type="uppgift">2018/19:KU29</ref>
          <ref type="ref_dok_id">H601KU29</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU29</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Jyrq6J2DnAZf6TJThuLqoT" type="behandlas_i"/>
        <correspContext corresp="i-Jyrq6J2DnAZf6TJThuLqoT">
          <ref type="uppgift">2018/19:KrU12</ref>
          <ref type="ref_dok_id">H601KrU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU12</ref>
          <ref type="ref_dok_titel">Allmänna kulturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H6Td5Kee44XwANW3E2B5p2" type="behandlas_i"/>
        <correspContext corresp="i-H6Td5Kee44XwANW3E2B5p2">
          <ref type="uppgift">2018/19:KrU13</ref>
          <ref type="ref_dok_id">H601KrU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU13</ref>
          <ref type="ref_dok_titel">Frågor om konstarterna och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G7tuKPQ2gtKu4yvrqpiAJH" type="behandlas_i"/>
        <correspContext corresp="i-G7tuKPQ2gtKu4yvrqpiAJH">
          <ref type="uppgift">2018/19:KrU10</ref>
          <ref type="ref_dok_id">H601KrU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU10</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lz6HGVhCuYd6tDk36c6enX" type="behandlas_i"/>
        <correspContext corresp="i-Lz6HGVhCuYd6tDk36c6enX">
          <ref type="uppgift">2018/19:KrU9</ref>
          <ref type="ref_dok_id">H601KrU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU9</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X3CFb36TDQ1KEPz2z2B2sS" type="behandlas_i"/>
        <correspContext corresp="i-X3CFb36TDQ1KEPz2z2B2sS">
          <ref type="uppgift">2018/19:KrU15</ref>
          <ref type="ref_dok_id">H601KrU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU15</ref>
          <ref type="ref_dok_titel">Civila samhället inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Tmq2eYPkAc7Y4hQZND1agN" type="behandlas_i"/>
        <correspContext corresp="i-Tmq2eYPkAc7Y4hQZND1agN">
          <ref type="uppgift">2018/19:KrU14</ref>
          <ref type="ref_dok_id">H601KrU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU14</ref>
          <ref type="ref_dok_titel">Public service-frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-89fV1oy5NDd2ukdo2koj19" type="behandlas_i"/>
        <correspContext corresp="i-89fV1oy5NDd2ukdo2koj19">
          <ref type="uppgift">2019/20:KrU6</ref>
          <ref type="ref_dok_id">H701KrU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU6</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JQNfVpsBXD3jkd3tzqtVWw" type="motHeader">
        <div xml:id="i-Ei7Q4GMvKMtj4haUS8FcL9" type="motTitle">
          Motion till riksdagen 2018/19:2446 av Per Lodenius m.fl. (C)
          Kultur, civilsamhälle och media i hela landet
        </div>
      </div>
      <div xml:id="i-BV92kSQ6dRsKw3xKp1Kfju" type="motBody">
        <div xml:id="i-DFEbLk22EM4Hsdg1yyijBv" type="motProposal" subtype="förslag">
          <head xml:id="i-27gzz3AiziXNNKPVwXeDm1">
            Förslag till riksdagsbeslut
          </head>
          <list xml:id="i-3rbc34GZZJbUgthvL9BaSJ" style="ol">
            <item xml:id="i-H8VX8o3WfQ2nJ3qjRCuutb">
              Riksdagen ställer sig bakom det som anförs i motionen om vikten
              av att främja ett brett kulturliv där nya digitala kulturella
              uttryck och mångkultur frodas sida vid sida med traditionella
              kulturformer och där kulturella och kreativa näringar blomstrar,
              och detta tillkännager riksdagen för regeringen.
            </item>
            <item xml:id="i-XcViB5UKBwzoExqyjznBL6">
              Riksdagen ställer sig bakom det som anförs i motionen om att
              utveckla kultursamverkansmodellen och inrätta ett nationellt kulturhuvudstadsår
              och tillkännager detta för regeringen.
            </item>
            <item xml:id="i-Cbu5WTsLsMWAQ4VKG9QQPi">
              Riksdagen ställer sig bakom det som anförs i motionen om förutsättningar
              för ett kulturliv i världsklass och tillkännager detta för regeringen.
            </item>
            <item xml:id="i-GQNf4wrTPbdJN5dWFZBybr">
              Riksdagen ställer sig bakom det som anförs i motionen om att
              öka det kulturella utbytet med övriga världen och tillkännager
              detta för regeringen.
            </item>
            <item xml:id="i-WVV4WRffHHPgyZu7CdG6Pi">
              Riksdagen ställer sig bakom det som anförs i motionen om att
              utreda möjligheten att införa avdragsrätt för förstahandsinköp
              av konst för företag och tillkännager detta för regeringen.
            </item>
            <item xml:id="i-ApZ3rHD5yxPreNpWZfChWd">
              Riksdagen ställer sig bakom det som anförs i motionen om att
              se över möjligheterna för de nationella kulturinstitutionerna
              att sprida sin verksamhet i hela landet och tillkännager detta
              för regeringen.
            </item>
            <item xml:id="i-7yk2McVgyAskR8CEwmVYpE">
              Riksdagen ställer sig bakom det som anförs i motionen om att
              ge en bättre anpassad kompensation för momshöjningen på biobiljetter
              och tillkännager detta för regeringen.
            </item>
            <item xml:id="i-7Zi5po8eSin9Bo16W18M2E">
              Riksdagen ställer sig bakom det som anförs i motionen om att
              utreda ett återinförande och en breddning av avdragsrätten för
              gåvor till ideella organisationer och tillkännager detta för regeringen.
            </item>
            <item xml:id="i-8jSnUN5gVkYucu1WiuPAVi">
              Riksdagen ställer sig bakom det som anförs i motionen om behovet
              av att utveckla modeller för partnerskap mellan ideella organisationer,
              offentliga organ och näringslivet för att skapa möjligheter till
              fler samarbeten och tillkännager detta för regeringen.
            </item>
            <item xml:id="i-W4TXU9JJGJmakFWtPjc9wH">
              Riksdagen ställer sig bakom det som anförs i motionen om att
              tillsätta en föreningsrättsutredning med syfte att tydliggöra
              och stärka civilsamhällets särart och tillkännager detta för regeringen.
            </item>
            <item xml:id="i-WaBSy6ka7Xnu8H7vNQWhMX">
              Riksdagen ställer sig bakom det som anförs i motionen om att
              förbättra möjligheterna för civilsamhället att bidra till integration
              och ökad delaktighet i samhället och tillkännager detta för regeringen.
            </item>
            <item xml:id="i-M4Y21JVgzmVM8ntrMVRSDC">
              Riksdagen ställer sig bakom det som anförs i motionen om goda
              förutsättningar för dem som bidrar till samhället genom sitt ideella
              engagemang, och detta tillkännager riksdagen för regeringen.
            </item>
            <item xml:id="i-4uKQQhxzmsK2hrqrTq6NPA">
              Riksdagen ställer sig bakom det som anförs i motionen om vikten
              av att främja ett brett idrottsliv i hela landet där både etablerade
              och nya sporter, även digitala, blir tillgängliga för fler, och
              detta tillkännager riksdagen för regeringen.
            </item>
            <item xml:id="i-7jUExn1cPL6EfxHFJPywAR">
              Riksdagen ställer sig bakom det som anförs i motionen om behovet
              av att utreda förutsättningarna för att skapa ett nationellt föreningsdrivet
              parasportutrustnings­bibliotek och tillkännager detta för regeringen.
            </item>
            <item xml:id="i-B2KcpYcEzn8GnfkTNPkvoj">
              Riksdagen ställer sig bakom det som anförs i motionen om att
              skapa möjligheter för föreningslivet att komma till skolor och
              fritidshem för att låta barn testa nya aktiviteter och tillkännager
              detta för regeringen.
            </item>
            <item xml:id="i-2885tVNnCczVSY8pWguHG7">
              Riksdagen ställer sig bakom det som anförs i motionen om vikten
              av möjlighet till folkbildning och tillkännager detta för regeringen.
            </item>
            <item xml:id="i-4GGEwSEPmH9EYuPospB2iJ">
              Riksdagen ställer sig bakom det som anförs i motionen om trossamfund
              och ideella organisationer och tillkännager detta för regeringen.
            </item>
            <item xml:id="i-QDnJspwoXpBTyibrETzfkw">
              Riksdagen ställer sig bakom det som anförs i motionen om behovet
              av att följa upp hur väl mediestödet fungerar för att säkra tillgången
              till allsidig och oberoende nyhetsbevakning och opinionsbildning
              i hela landet och tillkännager detta för regeringen.
            </item>
            <item xml:id="i-4hGmTGfU61B2AtpC5w6gXk">
              Riksdagen ställer sig bakom det som anförs i motionen om att
              utreda förutsättningarna för ett likställande av mervärdesskatt
              på tryckta och digitala medier och tillkännager detta för regeringen.
            </item>
            <item xml:id="i-5sowcm6qRwB5wJD1SeRiuZ">
              Riksdagen ställer sig bakom det som anförs i motionen om att
              öka postverk­samhetens effektivitet och minska miljöpåverkan genom
              att möjliggöra samdistribution av post och tidningar och tillkännager
              detta för regeringen.
            </item>
            <item xml:id="i-HhwakoHEEZtZW3JEG6dvH7">
              Riksdagen ställer sig bakom det som anförs i motionen om att
              se över förutsätt­ningarna för att ta del av medier digitalt i
              hela landet och tillkännager detta för regeringen.
            </item>
            <item xml:id="i-Mv195jjj4vKZRGC6b2dzET">
              Riksdagen ställer sig bakom det som anförs i motionen om att
              se över förutsättning­arna för att Sveriges Radio, Sveriges Television
              och Utbildningsradion så långt det är möjligt ska tillgängliggöra
              sitt journalistiska public service-material för fri användning
              och tillkännager detta för regeringen.
            </item>
            <item xml:id="i-NoZfGhfcBCte3EY2uMbqJ2">
              Riksdagen ställer sig bakom det som anförs i motionen om att
              regeringen bör påskynda arbetet med att ta fram en ny modell för
              finansiering av hästnäringen och tillkännager detta för regeringen.
            </item>
          </list>
        </div>
        <div xml:id="i-SHQZ5zgZau8zgvNggxAv81" type="motContent">
          <head xml:id="i-XHTTYiQRFV1sgrdFmnaD2V" type="h1">
            Kulturen som en del i det fria samhällslivet
          </head>
          <p xml:id="i-6WR54fybkEg1ZGqYTpyrba">
            I kulturen och det fria samhällslivet får vi möjlighet att förstå
            oss själva och andra bättre. Vi kan utveckla vår kreativitet genom
            möten med det oväntade.
          </p>
          <p xml:id="i-GmAG3H3jpWp4TPUHLmKx1a">
            Med den digitala tekniken har mycket kultur och kunskap blivit
            tillgänglig för så många fler. Det har blivit enklare att sprida
            kultur och möjligheten till delaktighet är nu större än någonsin.
            Det digitala samhället har blivit en del av vår vardag. Detta
            syns inte minst med nya breda kulturformer som dataspel, möjligheter
            att se föreställningar som görs på en annan kontinent hemmavid
            eller på den svenska musiken som sprids och uppskattas i stora
            delar av världen. Med de möjligheter som digitalisering ger får
            fler möjlighet att finna ett uttryck som passar just dem. Det
            skapar också företag, jobb och exportinkomster. Med kreativitet
            växer vi som individer men också som samhälle.
          </p>
          <p xml:id="i-PoBPngjuzcdZfkSkWNhNkm">
            Kulturen har sitt egenvärde men bidrar också till mycket mer.
            Inte minst till kreativitet. Sverige har framgångsrika kreativa
            och kulturella näringar och det finns stor tillväxtpotential.
            Ökat samspel i kulturfrågor mellan politik, näringsliv och engagerade
            eldsjälar kan skapa ökade förutsättningar för jobb liksom för
            lokal och regional utveckling, attraktivitet och turism, kunskapsutveckling
            och nya exportframgångar.
          </p>
          <p xml:id="i-CdCF71iDR6gNDDZeZQRnHe">
            Engagemang som frodas i kulturliv, civilsamhälle och debatt är
            kitt som fogar samman samhället. I vår vision har alla – oavsett
            bostadsort, bakgrund, funktions­nedsättning eller livssituation
            – möjligheter att delta i kulturliv som rymmer både professionellt
            buren kultur och amatörers skapande. Sverige blir ett alltmer
            mångkulturellt land, och detta skapar nya möjligheter. Kultur
            stärker självförtroende och gör att fler tar tillvara yttrandefriheten.
            Det i sin tur stärker delaktigheten och demokratin i vårt samhälle.
          </p>
          <head xml:id="i-4v8qBtzddCEtBkGsvpdnLW" type="h1">
            Kulturpolitiska utvecklingsområden
          </head>
          <p xml:id="i-QJUA3xNx9GfQS2pfkfpc73">
            Människor vill bo och verka på en plats som är intressant och
            kreativ. Attraktions­kraften för Sverige som nation är en viktig
            framtidsfråga. Kultur med både spets och bredd är betydelsefull
            som lokaliseringsfaktor. Där måste Sverige ligga i framkant för
            att klara internationell konkurrens. Detta är gynnsamt för att
            attrahera företagsetable­ringar, rekrytering av arbetskraft liksom
            främjande av besöksnäringen.
          </p>
          <p xml:id="i-883Yv9ycHKASfKSAdXLBJM">
            Det är viktigt att alla får tillgång till ett brett kulturutbud
            i hela landet. Då skapas också förutsättningar för ett nytänkande
            och spetsigt kulturliv som också låter tala om sig internationellt.
            Inte minst är det centralt att alla barn får möta många olika
            kulturyttringar så att de kan finna sina egna uttryck. Det skapar
            också en grogrund för bildning att bära med sig genom livet. Därför
            bör satsningen på Skapande skola, som finns i grundskolan och
            förskolan, på sikt breddas till att gälla även gymnasieskolan.
            Dessutom ger det professionella kulturskapare arbetstillfällen
            på skolor när de arbetar med barn och kultur. Skapande skola stimulerar
            de ungas kreativitet och skapar möten med professionella kulturskapare.
          </p>
          <p xml:id="i-3cJz2WsV4TCQqMeT6mdWqg">
            Möjligheten att både ta del av kultur och själv skapa genom digital
            teknik måste tas tillvara. Vi har nu till exempel en framgångsrik
            svensk bransch för dataspel och apputveckling, ett kreativt entreprenörskap
            som engagerar många. Vi vet inte i dag vilka nya kulturella yttringar
            som kommer att uppstå när tekniken utvecklas. Med detta krävs
            ett öppet förhållningssätt från offentligt håll så att även ungas
            aktiviteter på internet kan få stöd. Även inom traditionell kultur
            som opera har föreställningar utvecklats för att platsa i det
            nya digitala visningsfönstret.
          </p>
          <p xml:id="i-Dw7hYsN1FyW8xtzZEhFg5L">
            För att lyfta kulturlivet i hela landet vill vi stärka och utveckla
            kultursamverkans­modellen. Vi vill också att regionerna i samverkan
            med den nationella nivån tar fram en nationell kulturplan. Ytterligare
            ett sätt att skapa såväl nationellt som internationellt intresse
            för vårt kulturliv är att inrätta ett system för ett nationellt
            kulturhuvudstadsår. Idén är att en svensk stad vart annat år får
            statusen nationell kulturhuvudstad. Då kan också mindre städer
            få uppmärksamhet och chans att visa upp och särskilt utveckla
            sitt kulturliv.
          </p>
          <p xml:id="i-RquTHLAWR7TUGFGW1w37GM">
            För att fler människor ska kunna få nya och vidgande kulturella
            intryck vill vi både sprida och utveckla vårt kulturliv genom
            internationella kontakter. Det kan exempelvis ske genom samarbete
            med vänorter, ökad aktivitet inom området via våra ambassader
            och konsulat och genom direkt utbyte mellan aktiva kulturutövare.
          </p>
          <p xml:id="i-Jo7a3KrbphDp9SEuwnkUGZ">
            För ett kulturliv i världsklass krävs även goda förutsättningar
            att sprida och ta del av kultur som skapats i andra länder. För
            att lyckas med detta och för att främja digitala företag är det
            viktigt att en gemensam digital marknad skapas i EU.
          </p>
          <p xml:id="i-BpAs4i4quoCZTkuv4sLHMr">
            Det finns en stor internationell marknad för besökare till Sverige.
            Dem kan vi attrahera genom att utveckla vårt kulturliv och ta
            tillvara våra kulturmiljöer. För dessa besökare behövs spännande
            upplevelser men också vackra miljöer att strosa i, upptäcka och
            fotografera.
          </p>
          <p xml:id="i-JCySmgiRx5oFqvjQucjE7F">
            För att säkra den konstnärliga friheten behöver konsten skyddas
            från direkt påverkan när den betalas av det offentliga, det som
            brukar kallas principen om armlängds avstånd. Det behövs också
            modeller för offentlig och privat samverkan i dessa sammanhang
            så att armlängds avstånd gäller även där. Vi ser gärna sponsring
            där den konstnärliga friheten samtidigt värnas.
          </p>
          <p xml:id="i-UAVMs82GoyJACNRDBt6PFG">
            Vi vill utreda möjligheten att införa avdragsrätt för förstahandsinköp
            av konst för företag. Det kan vara ett sätt att skapa en större
            marknad för ny konst utan statlig styrning.
          </p>
          <p xml:id="i-Jrx5wHJ9HBKZ4tTJEYsSXD">
            Många kulturarbetare blir egenföretagare även om det är det kulturella
            uttrycket och inte företagande som man är intresserad av. Centerpartiet
            föreslår en ny företagsform, ingångsföretag, för småskaliga företag
            med högst 250 000 kronor i omsättning och med en schablonskatt
            på 25 % på omsättningen. Det skulle underlätta för kulturskapare
            som kan ägna mer tid åt sin kreativa verksamhet och mindre tid
            till administration och passar även de som har andra jobb och
            anställningar vid sidan om eller kopplat till sin kulturverksamhet.
          </p>
          <p xml:id="i-GnMybmEEgBt9SPMAg7yJcr">
            De nationella kulturinstitutionerna måste sprida sin verksamhet
            och göra den mer tillgänglig i hela landet. Detta kan göras på
            många sätt. Ett sätt är genom att låta ett antal framträdande
            regionala scener, som exempelvis Dalhalla, även få status som
            nationella scener. Då kan till exempel Kungliga Operan ha Dalhalla
            som sin scen under en tid varje år. Det skulle kunna lyfta både
            den speciella scenen och bidra till att locka nya besökare både
            inom landet och internationellt.
          </p>
          <p xml:id="i-XLppvKvypWDdFSr8rpfMGU">
            Film tillhör de mest tillgängliga kulturformerna i Sverige. Så
            vill vi att det ska förbli. Momsen på biobesök höjdes i januari
            2017. Den gör det dyrare för besökare att gå på bio och ökar risken
            att biografer på mindre orter slås ut. Regeringen lade under våren
            2016 en filmproposition. När den behandlades av riksdagen beslutades
            om sju stycken tillkännagivanden, däribland att regeringen skyndsamt
            ska utreda en alternativ finansiering av filmpolitiken med utgångspunkt
            i att behålla den nuvarande mervärdesskattesatsen. Till dess att
            alternativ finansiering har utretts behöver det bidrag regeringen
            anslagit för att motverka dessa konsekvenser användas på ett mer
            ändamåls­enligt sätt och anpassas efter verksamhetens behov. Biografer
            på mindre orter betyder mer för kulturlivet på dessa orter än
            bara en plats att se film på. De är en viktig del i en kulturell
            infrastruktur som sammantaget ger tillgång till ett brett kulturliv
            i hela landet.
          </p>
          <head xml:id="i-V2uPaabUf3FcvpcAB1jCch" type="h1">
            Stärkt civilsamhälle
          </head>
          <p xml:id="i-JaXf75pn2AV3RF57DK5ci4">
            Varje människa måste kunna bidra efter förmåga och få förutsättningar
            att vara delaktig i samhällslivet. Civilsamhället är ofta snabbt
            på plats när det uppstår behov av organiserat samarbete mellan
            människor. För att ge civilsamhället bättre förutsättningar bör
            det utredas hur avdragsrätten för gåvor till ideella organisationer
            kan återinföras och breddas.
          </p>
          <p xml:id="i-JdGPWjsPn5nRvfmGbyCNKU">
            När en idéburen organisation vill samarbeta med det offentliga
            för att göra samhällsinsatser uppstår ibland svårigheter som beror
            på att det inte finns tydliga modeller, likt modeller vid upphandling,
            att använda. Det kan finnas oklarheter om det juridiska upplägget
            som gör att ett samarbete riskerar att inte bli av. Därför vill
            vi utveckla modeller för ett sådant partnerskap mellan idéburna
            organisationer och det offentliga. Då ges möjligheter för att
            fler samarbeten ska kunna komma till stånd.
          </p>
          <p xml:id="i-TXbYotzdKinMtwV5zNFXwT">
            Det finns också områden där det av tradition varit föreningsdrivna
            verksamheter som fått nya aktörer i form av entreprenörer. Det
            kan exempelvis handla om återanvändning av produkter eller sportarrangemang.
            Det har gjort att en marknad har uppstått där det tidigare inte
            varit någon. Detta har skapat svårigheter för de som arbetar ideellt
            när exempelvis myndigheter kräver marknadshyra för att låta en
            förening nyttja dess mark. Detta riskerar att urholka föreningsrätten.
            För oss leder det till att det är dags för en föreningsrättsutredning,
            med syfte att tydliggöra och stärka civilsamhällets särart och
            skapa rimliga regelverk för verksamheterna. I den bör exempelvis
            frågan om att utvidga halva prisbasbeloppsregeln som idag gäller
            för idrottsföreningar till att också omfatta övriga allmännyttiga
            föreningar ingå.
          </p>
          <p xml:id="i-7Wsguiokpf1N3zLqWMcZEL">
            Vi kan också se att det finns hinder i systemen för ökad integration.
            Vi vill alltid se till individen, oavsett om den personen troligen
            kommer att få stanna i Sverige eller inte. Vi vill att den enskilda
            människan ska få utvecklas genom bland annat samröre med det civila
            samhället. Det handlar om bildning, inte bara utbildning. Då kommer
            fler människor att få tillgång till det civilsamhället och däribland
            folkbildningen kan erbjuda.
          </p>
          <p xml:id="i-HEoboD7WZV8Y4WcMSnDRjn">
            Vi vill förbättra möjligheterna för det civila samhället att
            göra samhällsinsatser. Ett sätt är bättre kunskap om de utmaningar
            som finns i samhället. Här kan det offentliga bli bättre på att
            bjuda in det civila samhället för samtal och samverkan. Det måste
            också finnas tillgång till samlingslokaler till rimlig kostnad
            även i städer för att möjliggöra denna typ av aktiviteter. Därför
            behöver det offentliga på alla nivåer bli bättre på att tillgängliggöra
            sina lokaler för föreningslivet på tider som annars är outnyttjade.
          </p>
          <p xml:id="i-pasTCKjEV773PYkXMw6XN">
            De som ideellt bidrar till samhället med sitt engagemang måste
            ha goda förutsättningar för detta. Det finns ett problem med projektbidrag
            på bekostnad av grundstöd till ideella organisationer. Det gör
            verksamheten svårstyrd eftersom det behövs grundstöd för att kunna
            söka projekt, och inte minst för att utveckla sin verksamhet.
            För att stärka civilsamhällets möjlighet att vara än mer snabb
            och flexibel för att ta sig an samhällets utmaningar så vill vi
            se en ökad andel grundstöd i bidragen från det offentliga.
          </p>
          <p xml:id="i-JhJcooaSKmRddFKtGayc8m">
            Idrott har mycket att ge i form av hälsa, glädje och samvaro.
            Därför bör ett brett idrottsliv främjas i hela landet där både
            etablerade och nya sporter, även digitala, blir tillgängliga för
            fler.
          </p>
          <p xml:id="i-AGYS1N5rnqBa2HVeeCXFvv">
            För personer med funktionsnedsättning kan det ibland vara svårt
            att hitta en lämplig idrottsaktivitet. Parasport kan då vara en
            väg till fysisk aktivitet. I vissa parasporter krävs det speciell
            utrustning som är kostsam. Därför bör förutsättningarna utredas
            för skapande av ett nationellt föreningsdrivet bibliotek där sådan
            utrustning kan lånas så att man får chansen att testa om en idrottsaktivitet
            passar. Ett sådant bibliotek kan också bidra till att möjliggöra
            ett aktivt friluftsliv som också kan kräva anpassad utrustning.
          </p>
          <p xml:id="i-EGZkftARiDBiCii726C77C">
            För att fler barn ska få chans att hitta en idrott eller annan
            föreningsaktivitet som de tycker är rolig så bör föreningslivet
            ges möjlighet få komma in i skolan och på fritidshem. Det öppnar
            möjligheter för barn som annars kanske inte fått chansen att testa
            nya aktiviteter och att gå med i föreningslivet. Att barn får
            samlas runt intressen ger också möjlighet till ökad integration.
            Detta kan också stärka föreningslivet då nya medlemmar kan tillkomma.
          </p>
          <p xml:id="i-HJXFA8bRWai5d5hTaPDFZF">
            Kontakter med andra och bildning är centrala för att kunna orientera
            sig, forma självständiga uppfattningar och aktivt delta i samhället.
            Här spelar civilsamhällets alla delar en mycket viktig roll. Ett
            exempel är folkbildningen där vi skapar rum för reflektion och
            gemensamt får djupare kunskap om vår värld. Bildning vidgar våra
            vyer och gör oss friare. Samhället berikas när goda möjligheter
            finns för människor att gå samman och lära sig mer om något ämne
            gemensamt. Här bidrar folkbildningen med en struktur som understödjer
            en bredd av bildningsverksamhet. Denna verksamhet fyller en viktig
            funktion i samhället och kan inte ersättas av utbildningar som
            arrangeras av det offentliga eller utbildningsföretag.
          </p>
          <p xml:id="i-3bcjFJ8pcobWouKRkkftc4">
            Nazismen vädrar morgonluft och antisemitism och annan intolerans
            sprider sig. Därför är det viktigt att vi tar tydliga steg för
            att komma ihåg historien och ökar kunskaperna kring extremism
            och förintelsen till exempel genom stöd till ideella organisationer
            och hågkomstresor till Förintelsens minnesplatser. För att öka
            tryggheten för utsatta grupper bör vi också se över möjligheten
            att stärka säkerheten i lokaler som tillhör trossamfund och utsatta
            organisationer i civilsamhället.
          </p>
          <head xml:id="i-S7bojXRCR3py53BZMexAyg" type="h1">
            Mångfald av medieperspektiv
          </head>
          <p xml:id="i-XU66KoXvQFigoAbCLdgUuG">
            Det sker stora och snabba förändringar inom medieområdet. Med
            den digitala utvecklingen har många fördelar tillkommit. Medievärlden
            har breddats. Till exempel finns mycket mer information tillgänglig
            och det är lättare för en enskild person att komma till tals,
            till exempel genom tidningars kommentarsfält samt de sociala medierna.
            Samtidigt har många lokalredaktioner lagts ner på senare år och
            den utvecklingen ser fortsatt dyster ut. Bakgrunden är främst
            att annonspengar har flyttats till andra ställen på internet.
          </p>
          <p xml:id="i-nmX4jRQL9Cq4yJe69iUTt">
            Tillgången till en allsidig och oberoende nyhetsbevakning och
            opinionsbildning i hela landet måste säkras. Momsen på tryckt
            och digital media behöver likställas. Den flerpartiöverenskommelse
            om nytt mediestöd som riksdagen antagit under våren behöver noga
            följas upp för att se om det fungerar enligt intentionerna eller
            om justeringar kan behövas. Då bör också frågan om stödet för
            de lågfrekventa tidningarna belysas. Dessa tidningar som kommer
            ut en till två gånger per vecka står för lokal dagspress på många
            orter och omfattas inte i dag av den höjning av driftstödet som
            går till hög och medelfrekventa tidningar. Villkoren bör göras
            likvärdiga.
          </p>
          <p xml:id="i-VYmkcperEydF7Dtx8vsZL1">
            En betydande förändring de senaste åren är att andelen nyhetsundvikare
            har ökat från 8 procent till 17 procent mellan 1986 och 2013.
            Det handlar om personer som undviker traditionella nyhetsmedier.
            Detta riskerar att skapa en stor kunskapsklyfta. Dessutom finns
            en tendens att medierna blir smalare och att man som nyhetskonsument
            vänder sig till medier som bara bekräftar den egna världsbilden.
            Båda dessa tendenser gör det demokratiska samtalet svårare att
            föra. Det går inte på samma sätt som tidigare att utgå ifrån att
            det finns en lika bred baskunskap om samhället som grund för ett
            samtal.
          </p>
          <p xml:id="i-CFYHWxvWFAAXoWmq7urr4A">
            Samtidigt finns det fortfarande många som är villiga att betala
            för att få sina nyheter. Det finns dock svårigheter att få tillgång
            till media i hela landet. Dels är det på vissa håll svårt att
            få ut fysiska tidningar eftersom det är problem med distributionen,
            dels är det svårt i stora delar av landet att få tillgång till
            media eftersom det saknas stabil och snabb internetuppkoppling.
          </p>
          <p xml:id="i-QBhn2e7ToaWbTvuhLcDNAP">
            I den statliga utredaren Kristina Jonängs delbetänkande ”Som
            ett brev på posten” (SOU 2016:27) återges postbranschens perspektiv
            på samdistribution av brev och tidningar. Det är tydligt att de
            marknadsinriktade aktörer, exempelvis distributörerna, ser ett
            behov av att på andra sätt öka sin beläggning då både tidnings-
            och brevförsän­delser minskar. Att samdistribuera brev och tidningar
            skulle öka både tids- och kostnadseffektiviteten samt påverka
            positivt ur miljösynpunkt då färre transporter behövs. Tidningar
            och brev har idag olika tidpunkt för leverans till kund. Vårt
            förslag innefattar att den gemensamma distributionen sker enligt
            nuvarande tidningsdistributörers tidsordning. Förslaget bidrar
            även till att vidmakthålla en bättre tillgänglighet/service både
            på landsbygd och i tätort, vilket är av största vikt också för
            tillgång till lokaljournalistik och därmed en fungerade demokrati.
          </p>
          <p xml:id="i-34FWwMxr4xZYEpNxFyegFj">
            Utbyggnaden av bredband är en ödesfråga för tillgängligheten
            till nyheter på digital väg. Alla ska kunna vara en del av det
            digitala samhället och vi vill därför se en digital allemansrätt
            som garanterar stabil och snabb uppkoppling i hela landet.
          </p>
          <p xml:id="i-F1oL7115W3zu4ENb4We37g">
            Public service spelar en stor roll för spegling av hela landet.
            Den behövs sida vid sida med de privata aktörerna för att ha en
            mångfald av perspektiv. Ett fortsatt brett uppdrag för public
            service är centralt för att utbudet ska vara fortsatt relevant
            för många i Sverige. Vi lever i en tid med ett allt mer differentierat
            medieutbud och tidningar under ekonomisk press. Samtidigt finansierar
            vi public service-medierna SVT, SR och Utbildningsradion. Med
            nya digitala verktyg finns goda möjligheter att få mer public
            service utan extra kostnader.
          </p>
          <p xml:id="i-MYBbDXw2hBLgHcCaeTuXzw">
            Enligt sändningstillståndet ska public service-medierna ”präglas
            av folkbildnings­ambitioner”. Men genom att begränsa användandet
            av det producerade materialet till egna kanaler begränsas dessa
            ambitioner och möjligheter.
          </p>
          <p xml:id="i-SPJCQrDBXmqU7TWecYKBPZ">
            För att få ett ökat utnyttjande av allmänheten och av andra medier
            av det public service-material som Sveriges Radio, Sveriges Television
            och Utbildningsradion producerat behövs en förändring av deras
            öppenhet och tillgänglighet.
          </p>
          <head xml:id="i-TCUMmhBbTF7LSBtm2xpeaq" type="h1">
            Spel
          </head>
          <p xml:id="i-64SQDaK7apVJMwuZZaSZM2">
            En ny reglering av spelmarknaden träder ikraft den 1 januari
            2019. För att lösa kvarvarande frågor som exempelvis finna en
            modell för finansiering av hästnäringen i den nya situation som
            kommer av den omreglerade spelmarknaden har utredningen Centrala
            marknadsfrågor vid omregleringen av spelmarknaden, tillsats. Den
            ska redovisas senast den 31 oktober 2020. Omregleringen av spelmarknaden
            skapar en ny situation och för främst hästnäringen är en snabbare
            lösning av frågan av stor betydelse. Därför bör en delredovisning
            komma tidigare avseende hästnäringen.
          </p>
        </div>
        <div xml:id="i-RvFnm1WJiofaExp4prFMu6" type="signatureBlock">
          <list xml:id="i-P6NQMh6wEmWMK2cDZTQWJm">
            <item xml:id="i-SBV2pphnUTncK71kqShJkR" who="i-9nQnnjEYdDqQdpqWHaTczL" type="signature">
              Per Lodenius (C)
            </item>
            <item xml:id="i-NSFoSBVsm9hD2PABGrY5tU" who="i-CdKPr5PV7B8cJEHJFtQGGn" type="signature">
              Peter Helander (C)
            </item>
            <item xml:id="i-LkeGDvENPPb4CTuZfMZ8U1" who="i-QS3FCcuDyGgZdKgE3VDjZ9" type="signature">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
