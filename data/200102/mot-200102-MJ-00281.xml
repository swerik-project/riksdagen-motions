<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0281/mot_200102_MJ_0281-0001.pdf"/>
      <div type="motHeader" xml:id="i-Q5gMAeP1swaZrffbbzjPKL">
        <div type="motTitle" xml:id="i-Jy7YMJMg6CRgpMXwkktjEV"/>
        <div type="motSubmissionInfo" xml:id="i-Hfx362zG4jJga92QS6aw9U"/>
      </div>
      <div type="motBody" xml:id="i-KAVYhdXPbSusnUjXxx5EuT">
        <div xml:id="i-VQj36uEajNBKBPB5KdptNV">
          <p xml:id="i-N7s3PjpnvinHTJvf2Wcopi">
            20
          </p>
          <p xml:id="i-HSurECbxbdLqgAGttzCnqM">
            2001/02 mnr: MJ281 pnr: mp526
          </p>
          <p xml:id="i-Ut2g2DRMeG7xyTcQcTs21N">
            Motion till riksdagen 2001/02:MJ281
          </p>
          <p xml:id="i-M5y5HmuU2nGLmBwEnq1jhH">
            av Gudrun Lindvall m.fl. (mp)
          </p>
          <p xml:id="i-59Z6gSfJ48oGZSenEKEtUs">
            Jakten på småfåglar
          </p>
          <p xml:id="i-QhCz9knEV5hBS2GQMpqpGf">
            Förslag till riksdagsbeslut
          </p>
          <p xml:id="i-4t9rE2rLTFw5Z7SpFSw9VW">
            Riksdagen tillkännager för regeringen som sin mening vad i motionen
            anförs om jakt på koltrast, stare, björktrast, gråsparv och pilfink.
          </p>
          <p xml:id="i-XznAhQK8VrWaLwuYHj3vjU">
            Inledning
          </p>
          <p xml:id="i-XsV3M1wQeVUygFpeH1L8VL">
            Inför år 2001 försvann jakt på ett antal arter. Det gäller stjärtand,
            skedand, brunand, enkelbeckasin, sothöna, ekorre och hermelin.
            Beslutet får förhoppningsvis ses som ett trendbrott. Arterna som
            nu skyddas är arter där populationerna gått starkt tillbaka. En
            av arterna, stjärtand, är dessutom klassad som hotad. Under åren
            har Miljöpartiet motionerat om såväl stjärtand, skedand, enkelbeckasin,
            ekorre som hermelin. Men fortfarande finns en art på hotlistan
            som jagas: sädgås. Gåsjakten lyfts i en särskild motion. Såväl
            inom den vanliga jakten som inom skyddsjaktsbestämmelserna finns
            dock fortfarande jakt på många arter, som inte borde jagas. Det
            gäller småfåglar och det ska den här motionen handla om.
          </p>
          <p xml:id="i-QfZZELpu2RgpfyESk6wpvf">
            Koltrast
          </p>
          <p xml:id="i-KBxtGZ6STiotLt2ivuxQX7">
            Om björktrasten är lite anonym så är släktingen koltrasten desto
            mer känd. Den svarta trasten förebådar våren med sin skönsång
            från någon upphöjd plats redan tidigt, i Stockholmstrakten redan
            i slutet av februari. Den sjunger så hela våren och även inför
            den andra kullen, som läggs i juni. Sången är rik, smäktande och
            vacker. Koltrasten är allmän och häckar i alla typer av skog,
            men också gärna nära människor i parker och trädgårdar. Årsungarna
            drar sig söderut på hösten medan äldre fåglar stannar i landet.
            Den äter vad som bjuds: mask, insekter, bär och frukt.
          </p>
          <pb facs="riksdagen-motions-pdf/data/200102/mot_200102_MJ_0281/mot_200102_MJ_0281-0002.pdf"/>
          <p xml:id="i-664PRXqYNayvAYXuKhzoiX">
            2001/02:MJ281
          </p>
          <p xml:id="i-VYHdszG5184afZnvJwQEsN">
            21
          </p>
          <p xml:id="i-V3B4S6YfQaPXfaD6DxFgo9">
            Denna trevliga fågel finns det jakt på i Sverige. Naturligtvis
            äts den inte av människor. Jakten kallas skyddsjakt och får bedrivas
            under tiden 1 juli till 30 september. Eftersom koltrasten lägger
            en andra kull i juni bedrivs alltså den jakten under häckningstid,
            vilket måste anses som etiskt oförsvarligt. Den får skjutas i
            och 200 meter runt yrkesmässig frukt- och bärodling.
          </p>
          <p xml:id="i-FpnW96LdGzRoGWQsuorPh7">
            Stare
          </p>
          <p xml:id="i-SoxLFTsFzt7v3akx2i4vLA">
            Även staren är en välkänd fågel. Den var förr vanlig, men minskar
            i antal för varje år. Varför vet man inte, men jakten har varit
            hänsynslös under vinterhalvåret då stora flockar finns i Mellaneuropa.
            Sverige har kritiserat jakten. Staren kommer till Sverige som
            en av de tidiga flyttfåglarna. Dess karaktäristiska sång har gjort
            den välkänd. Den är omväxlande med gnisslande kvitter, knäppningar
            och utdragna visslingar. Staren härmar också, och som fågelskådare
            kan man höra vilka staren mött på flytten. Storspovens läte är
            ett den kan. Fågeln lever av maskar och insekter, men äter även
            bär, frukter och frön. Den häckar i hål, gärna vid levande lantbruk
            med betande djur. Är det brist på detta som gjort att arten minskar
            så? Under hösten samlas framför allt ungfåglar i stora flockar
            inför flytten till södra Europa. Staren får, liksom koltrasten,
            jagas under tiden 1 juli-30 september vid och 200 meter från trädgård
            eller annan anläggning för yrkesmässig bär- och fruktodling.
          </p>
          <p xml:id="i-29nm5BVJ4j6iUHa4HmJCxC">
            Björktrast
          </p>
          <p xml:id="i-G388P17LSfDPdXM9xZoGS">
            Jakten är allmän under tiden 1 augusti-31 mars i hela landet.
            Dessutom finns en generös skyddsjakt hela året där det står ”kan
            orsaka skada eller annan olägenhet”. Fredlös med andra ord. Ingen
            äter björktrast. Den är idag en allmän, men knappast direkt uppmärksammad
            fågel. Med grått och brunt i dräkten och med en oansenlig sång
            och skarpa varningsläten tillhör den inte de folkkära. Under flytten
            kan den finnas i stora flockar. Den lever av daggmask, frukter
            och bär. Den kallas också snöskata därför att den drar sig söderut
            då vintern står för dörren och dess ankomst ansågs förebåda snö
            i södra Sverige.
          </p>
          <p xml:id="i-XpBd8FaHTbPkBZDatt5FEn">
            Gråsparv och pilfink
          </p>
          <p xml:id="i-WB1V4AUwJjVAqwCGbtgQ3Z">
            Gråsparvar och pilfinkar uppfattas som mycket vanliga fåglar
            eftersom de bor i närheten av oss människor. När man frågar någon
            vilken som är Sveriges
          </p>
          <pb facs="riksdagen-motions-pdf/data/200102/mot_200102_MJ_0281/mot_200102_MJ_0281-0003.pdf"/>
          <p xml:id="i-Nosm8cgRH7rm4d4aoieEri">
            vanligaste fågel gissas ofta på dessa, men så är det inte. Andra
            finkar och sparvar som bofink, grönfink och gulsparv är betydligt
            vanligare. Svensk häckfågelstaxering visar faktiskt att gråsparven
            är en art som gått kraftigt tillbaka de senaste 20 åren och inte
            ens kan kallas vanlig längre. Även pilfinken minskar, men inte
            alls så kraftigt som gråsparven. Det tycks inte finnas plats för
            dessa förr så vanliga arter i dagens teknifierade och rationella
            jordbruk. Några fåglar vi knappt tittat på utan tagit för självklara
            håller på att, om inte försvinna, så minska snabbt. Gråsparv och
            pilfink är fredlösa hela året. De får skjutas om de ”kommer in
            på gård eller i en trädgård och där kan orsaka skada eller annan
            olägenhet”. Och eftersom de lever nära människor är de helt utlämnade
            till ett godtycke. Som kuriosa kan nämnas att de svenska emigranterna
            till Amerika tog med sig såväl gråsparv som pilfink i bagaget.
            Det var ett sätt att ta med en del av de hemtama och kära ljuden.
            För gråsparven gick det bra. Den finns numer över hela den nordamerikanska
            kontinenten. Pilfinken har haft det svårare och
          </p>
          <p xml:id="i-rgAEr5EDGEWDPFKhRQjXN">
            återfinns endast i delstaten Missouri.
          </p>
          <p xml:id="i-CJq3XRudAps4cU6Ebq4qLm">
            EU:s fågeldirektiv
          </p>
          <p xml:id="i-F4FfAq2fEqSxdWpTiPKwFr">
            De ovan nämnda småfågelarterna får alltså skjutas under häckningstiden.
            Det strider mot EU:s fågeldirektiv. I artikel 7 punkt 4 står ”...
            särskilt se till att de arter på vilka jaktlagstiftning tillämpas
            inte jagas under uppfödningssäsong eller under häckningens olika
            stadier”. I 26 8 jaktförordningen står dessutom att ingrepp även
            får göras i fåglars bon och fåglars ägg förstöras. Men i 5 8 jaktlagen
            står att detta gäller ”om sådana skador inte kan motverkas på
            annat tillfredsställande sätt”. Hur den lydelsen kan kombineras
            med skyddsjaktsbestämmelserna, där ”kan orsaka olägenhet” räcker
            som motiv för att jaga är svårt att förstå. Inga krav alls finns
            först på andra åtgärder i förordningen.
          </p>
          <p xml:id="i-FvuJFb4dP2FKEk4393Sntd">
            Freda björktrast, koltrast, stare, gråsparv och pilfink
          </p>
          <p xml:id="i-PGkp2BsXVTHFgEnzJ3PrqC">
            Alla svenska småfåglar är fredade utom de ovan angivna. Det är
            underligt att just de har blivit kvar. Det kan verkligen ifrågasättas
            om jakten är nödvändig. Borde det inte vara dags att freda även
            dessa småfåglar? Så tycker i alla fall vi som undertecknat denna
            motion. Vi anser att det är dags att ta bort jakten för ovan nämnda
            arter. Att skjuta småfågel stämmer inte med dagens syn på djur
            och natur. Dessutom härrör den skyddsjakten från en tid när populationerna
            av fågelarterna var större och då säd hanterades annorlunda och
            mer öppet än idag. Några stora sanitära problem torde just inte
            de fågelarter utgöra för vilka skyddsjakt finns.
          </p>
          <p xml:id="i-NK5C3dKXhRGJzD9HTJBU42">
            2000/01:c999
          </p>
          <p xml:id="i-KhFTomye3nfP8hLEQyPV7u">
            22
          </p>
          <pb facs="riksdagen-motions-pdf/data/200102/mot_200102_MJ_0281/mot_200102_MJ_0281-0004.pdf"/>
          <p xml:id="i-8bncQvidDPjoK4gBnUV3XQ">
            2001/02:MJ281
          </p>
          <p xml:id="i-7gGR3cxqhiaVo4Z6rqX5Fv">
            23
          </p>
          <p xml:id="i-VqPTCkD7NAy1GjwRYB5BA6">
            Skyddsjakten strider idag också mot EU:s art- och habitatdirektiv
            och mot fågeldirektivet. Det kan inte anses acceptabelt att skjuta
            föräldrar till värnlösa fågelungar. Det är inte etiskt att lämna
            dem till en säker svältdöd. En sådan jakt hör inte hemma i ett
            samhälle som säger sig vilja vara föregångare på djurskyddsområdet.
            Det stämmer inte heller med andra bestämmelser i jaktlagen, till
            exempel $ 27, som säger att jakten ska bedrivas på ett sådant
            sätt att viltet inte utsätts för onödigt lidande. I det här fallet
            får även eventuella ungar ses som villebråd, och de utsätts för
            lidande om en förälder försvinner, eftersom det är mycket svårt
            för en ensam förälder att klara ungarnas matbehov. De svälter!
            Idag finns möjligheter till ersättning för viltskador och hjälp
            för att förebygga. Medlen finns inom utgiftsområde 23: Jordbruk,
            anslag 42:6: Ersättning för viltskador. Anslagen har förstärkts
            under de år Miljöpartiet har samarbetet med regeringen om budgeten
            och uppgår för år 2002 till 84 miljoner kronor. Som jämförelse
            var anslaget endast 46,5 miljoner kronor år 1998. Om det visar
            sig vid borttagande av ovan nämnda fågelarter ur jaktlagstiftningen
            att det uppkommer problem kan dessa anslag nyttjas för förebyggande
            arbete.
          </p>
          <p xml:id="i-EJhCPLLUVfGBC5Umbjbkx5">
            Stockholm den 28 september 2001
          </p>
          <p xml:id="i-8tLZdPYjgWPc5dQGFGi8eK">
            Gudrun Lindvall (mp) Birger Schlaug (mp) Helena Hillar Rosenqvist
            (mp) Kia Andreasson (mp) Ingegerd Saarinen (mp)
          </p>
        </div>
      </div>
    </body>
  </text>
</TEI>
