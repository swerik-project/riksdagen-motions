<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__276/mot_1962__fk__276-001.pdf"/>
      <fw xml:id="i-CR7U7ceuwKbgW14AAAsWz7">
        12 Motioner i Första kammaren, nr 276 år 1962
      </fw>
      <div type="motHeader" xml:id="i-6173QrRVC6SZYChhPx5cur">
        <div type="motTitle" xml:id="i-pzCdXHWYgwP9nQS8xdnHg"/>
        <div type="motSubmissionInfo" xml:id="i-2HBhNZGWB9XCybhjFx8Kwi"/>
      </div>
      <div type="motBody" xml:id="i-FUmUpTPXqLDkNbXYUbbHzh">
        <div xml:id="i-3tJamPhzuAzMWCMqoDscvu">
          <p xml:id="i-Q4JkiaKzCmus44ZJygNLmW">
            Nr 276
          </p>
          <p xml:id="i-GXXh5GBbm9nCJX8BeYKLjj">
            Av herr Bergh, Ragnar, och herr Ohlsson, Ebbe, om rätt till avdrag
            vid beskattningen för studiekostnader.
          </p>
          <p xml:id="i-8o1svvJRTLmmZGTBJMNdQf">
            (Lika lydande med motion nr 351 i Andra kammaren)
          </p>
          <p xml:id="i-JQHG5RHLV8UpkBAGXjdaMH">
            Under de senaste 17 åren har i riksdagen framförts upprepade
            krav på en positiv lösning av frågan om den skattemässiga behandlingen
            av studiekost- nader. Redan på hösten 1944 aktualiserades frågan
            i en interpellation av högermannen Håstad. Under åren därefter
            har högerpartiet gång på gång krävt avdragsrätt vid beskattningen
            för studiekostnader. Sedan 1944 års all- männa skattekommitté
            framlagt ett betänkande angående studiekostnaders behandling i
            beskattningshänseende (SOU 1951: 13), begärde 1952 års riks- dag
            av regeringen en proposition i ämnet. I stället för att efterkomma
            riks- dagens begäran lät regeringen överlämna frågan till 1950
            års skattelagssak- kunniga för ny utredning. Nya motioner vid
            1953, 1955 och 1956 års riks- dagar blev resultatlösa. Samtidigt
            gjorde Sveriges förenade studentkårer och TCO 1954 ånyo framställningar
            i saken. Nya krav på proposition från rege- ringen framställdes
            vid 1957 och 1958 års riksdagar. Sistnämnda år kom även ett gemensamt
            uttalande från Sveriges förenade studentkårer, TCO, SACO och Statstjänstemännens
            riksförbund. Kungl. Maj:ts svar på de i riksdagen vid skilda tillfällen
            framförda kra- ven på förslag angående studiekostnaders behandling
            i beskattningshänseen- de erhölls i form av särskild proposition
            till förra årets vårriksdag (nr 55) angående åtgärder för avskrivning
            av vissa studielån. Skattelagssakkunni- gas förslag om avdragsrätt
            vid beskattningen, vilket framlades i början av 1960 (SOU 1960:
            6), behandlades endast i förbigående. Den förkrossande ma- Joritet
            bland remissmyndigheterna som tillstyrkt förslaget omnämndes en-
            dast i en mening. Däremot hade föredragande statsrådet tagit fasta
            på ett förslag om avskrivning av vissa studielån medelst statsbidrag,
            vilket förordats av några få remissinstanser. På detta minoritetsförslag
            byggdes hela propo- sitionen om avskrivning av studielån upp.
            Detta innebar att regeringen inte ville medverka till att ge riksdagen
            och framför allt dess bevillningsutskott möjlighet att på grundval
            av skattelagssakkunnigas förslag och remissmyn- digheternas yttranden
            företa den grundliga och ingående prövning av frågan om studiekostnaders
            behandling i beskattningshänseende som man både inom och utom
            riksdagen väntat på under hela efterkrigstiden. Riksdagen fattade
            beslut i enlighet med Kungl. Maj:ts förslag. Härigenom hade frågan
            om avdragsrätt vid beskattningen omvandlats till
          </p>
          <pb facs="riksdagen-motions-pdf/data/1962/mot_1962__fk__276/mot_1962__fk__276-002.pdf"/>
          <fw xml:id="i-Qx9rXzB2d3Ee9xxgGQYFDn">
            Motioner i Första kammaren, nr 276 år 1962 13
          </fw>
          <p xml:id="i-GCxarnMbTGfJS3sn64Zsqc">
            en fråga om statliga bidrag till vissa kategorier av studieskuldsatta.
            Enligt vår uppfattning måste frågan om hur studiekostnader skall
            behandlas i be- skattningshänseende särskiljas från de rent studiesociala
            frågorna om bi- drag och stipendier till de studerande. Systemet
            med avskrivning med 25 2 av vissa studieskulder är behäftat med
            allvarliga brister. För det första avser avskrivningsmöjligheten
            endast statliga lån eller lån med statens borgen. Denna kategoriklyvning
            kommer givetvis att medföra, att s. k. privata studielån efter
            hand överflyttas till de låneformer som ger möjlighet till nedskrivning.
            Detta gäller både studielån för redan avslutade studier och lån
            för ännu pågående sådana. Antalet låne- ansökningar kommer att
            ökas, och försök kommer att göras att få till stånd lån för andra
            syften än studier. Man kan nämligen utgå ifrån att så gott som
            alla studerande i fortsättningen kommer att maximalt utnyttja
            de lånemöj- ligheter staten ställer till förfogande. Det måste
            bli oerhört svårt för att inte säga omöjligt för lånemyndighe-
            terna att förhindra att vissa låntagare utnyttjar lånemöjligheterna
            för andra syften än för att täcka rena studiekostnader, t. ex.
            kostnader för familje- bildning o.s.v. Enligt vårt bedömande måste
            man räkna med en mycket allvarlig risk för att det genomförda
            systemet i praktiken kommer att föra med sig en periodisk studiekontroll.
            En sådan är helt oförenlig med de de- mokratiska frihetstraditioner
            och principer som alltid utgjort grundvalen för studierna vid
            våra universitet och högskolor. Det förhållandet att avskrivningen
            anknytes till studieskulderna och inte till studiekostnaderna
            medför betydande orättvisor. De som under tidigare år har finansierat
            sina studiekostnader med eget arbete går helt miste om de statliga
            bidragen, och för framtiden kan det bli rent förlustbringande
            att arbeta ihop pengar till sina studier. De studerande som under
            sin studietid genom ett sparsamt leverne hållit skuldsättningen
            nere missgynnas till för- mån för dem som varit »förutseende»
            nog att maximalt utnyttja de kredit- ramar som årligen stått till
            buds. Stödets omfattning står inte i direkt pro- portion till
            den utbildning en studerande genomgått. Det är nämligen all- deles
            uppenbart att inläsningstiden för en och samma examen med lika
            många betyg har varit och kommer att bli mycket olika. Att levnadsnivån
            dessutom är högst varierande för olika låntagare är ett förhållande
            som kan omvittnas av de flesta studerande. Utöver nu angivna orältvisor
            kan näm- nas, att avskrivningssystemet kommer att diskriminera
            dem som snabbare än andra har återbetalat sina studielån. Vi föreslår
            med hänsyn till ovanstående att rält till nedskrivning å vissa
            lån enligt nu gällande regler upphör fr. o. m. utgången av innevarande
            bud- getår. Såsom ovan anförts sammanhänger orältvisorna i avskrivningssystemet
            med att detta anknyter till studieskulderna i stället för till
            studiekostnader- na. Dessa orättvisor undgår man genom att införa
            avdragsrätt för studie- kostnader vid beskattningen.
          </p>
          <pb facs="riksdagen-motions-pdf/data/1962/mot_1962__fk__276/mot_1962__fk__276-003.pdf"/>
          <fw xml:id="i-TtzXZV5PojNCeWtSYkbckc">
            14 Motioner i Första kammaren, nr 276 år 1962
          </fw>
          <p xml:id="i-FcyKkLG6oQy4R9z1DfbXCy">
            Yrkandet om avdragsrätt i fråga om studiekostnader har sin grund
            i principen om likformighet i beskattningen. Att i detta sammanhang
            hän- visa till statens dåliga finanser — vilket tidigare skett
            — innebär att man angriper problemet från felaktig utgångspunkt.
            Frågan om hur den för svensk rält grundläggande skatteförmågeprincipen
            skall tillämpas får inte göras beroende av den statliga utgiftsexpansionen.
            Mot bakgrund av avskriv- ningssystemets införande framstår tidigare
            hänvisningar till dåliga stats- finanser som anmärkningsvärda.
            Enligt 20 8 kommunalskattelagen har skattskyldig rätt att från
            brutto- intäkten göra avdrag för alla omkostnader för intäkternas
            förvärvande och bibehållande. Detta får anses vara huvudregeln
            för behandlingen av de s.k. naturliga avdragen i en förvärvskälla.
            Regeln utvecklas och exemplifieras sedan i stadgandena om de skilda
            förvärvskällorna. För förvärvskällan tjänst används en formulering,
            som är något snävare än i fråga om Övriga förvärvskällor. Beträffande
            dessa senare talas det mera allmänt om omkost- nader, medan bestämmelsen
            för förvärvskällan tjänst innehåller uttrycket kostnader för fullgörande
            av tjänsten. Denna snävare formulering torde vara anledningen
            till att avdrag i praxis inte medges för kostnader för förvärvande
            av tjänst. Sålunda medges inte avdrag för t. ex. flyttningskostnader
            för den som tillträder en tjänst eller för studiekostnader. Någon
            principiell anledning att i föreliggande avseende göra skillnad
            mellan tjänst och övriga förvärvskällor föreligger emellertid
            inte. I enlighet med andemeningen i den generella bestämmelsen
            i 20 &amp; borde avdragsrätt föreligga i fråga om bland annat de nyss
            uppräknade kostna- derna. Vad angår studiekostnader torde ingen
            tvekan kunna råda om att dessa i väsentlig utsträckning är omkostnader
            för intäktens förvärvande. För ett stort antal tjänster är det
            ett absolut villkor att tjänsteinnehavaren har av- lagt viss examen
            eller förvärvat motsvarande kunskaper. Det föreligger alltså i
            sådant fall ett direkl kausalsammanhang mellan tjänsteinkomsten
            och om- kostnaderna för studierna. För en universitets- och högskoleexamen
            kan studiekostnaden för närva- rande beräknas till i genomsnitt
            5 000 å 6 000 kronor per studieår. Upplånas elt belopp av denna
            storlek årligen under en femårsperiod blir kostnaderna för räntor
            mycket betydande. Lägges härtill utgifterna för litteratur, kurser,
            resor och försäkringspremier torde de sammanlagda kostnaderna
            uppgå till mellan 1500 och 2000 kronor i genomsnitt per år. Avdragsrätt
            för dessa kostnader står helt i överensstämmelse med skattelagens
            inkomstbegrepp. De studerande är dessutom missgynnade i beskattningshänseende
            även så till vida att de under sin studietid i allmänhet saknar
            möjlighet att tillgodo- göra sig ortsavdrag. En likformig beskattning
            av studerande och övriga in- komstagare förutsätter därför att
            de förra får vissa möjligheter att efter studiernas slut utnyttja
            de ortsavdrag som »frusit inne» under studietiden.
          </p>
          <pb facs="riksdagen-motions-pdf/data/1962/mot_1962__fk__276/mot_1962__fk__276-004.pdf"/>
          <fw xml:id="i-LCL8TuLohd7TnorsBAJgxA">
            Motioner i Första kammaren, nr 276 år 1962 15
          </fw>
          <p xml:id="i-AYmnXnVpcHgUbZubUEueBN">
            De naturliga avdrag och ortsavdrag, som de studerande har rätt
            till men som de även om en fullständigare avdragsrätt förelegat
            ej kunnat utnyttja under studietiden, bör få tas igen i efterhand.
            Men detta skulle dock icke räcka för att åstadkomma full likställighet
            med andra inkomsttagare. De studerande inträder i förvärvslivet
            senare än andra inkomsttagare. Den i ti- den ojämna inkomstfördelningen
            leder på grund av progressionen till en särskilt hård beskattning.
            Hänsyn härtill bör tagas vid fastställandet av det här ifrågavarande
            avdraget. Avdragsrätten bör givetvis endast avse kostnaderna för
            sådana studier som är avsedda att direkt leda till förvärvsarbete.
            Av praktiska skäl torde det vara lämpligt ati dra en gräns vid
            studentexamen och i tidshänseende motsvarande utbildning. En utvidgning
            till exempelvis tekniska gymnasier och liknande utbildningsanstalter
            bör dock övervägas sedan erfarenhet vun- nits om hur systemet
            med avdragsrätt fungerar i praktiken. Det är ofrånkomligt att
            det avdragsgilla beloppet måste fastställas efter schablonmässiga
            grunder. För att därvid inte behöva företa en undersökning i varje
            enskilt fall, huruvida någon avdragsrätt utnyttjas under studietiden,
            bör schablonbelopp fastställas för olika slag av examina. Utgångspunkten
            bör enligt vår mening vara ett avdragsgillt belopp å 3 000 kronor
            för varje studieår av en på normaltid avlagd examen. Det bör få
            ankomma på riks- skatienämnden, att, efter hörande av vederbörande
            myndigheter, utfärda an- visningar om vilken studietid som skall
            betraktas som normal för olika slag av examina. Avdragsrätten
            bör få åtnjutas under de tio år som löper från och med det år,
            under vilket den studerande efter avlagd examen första gången
            erhåller inkomst under helt år. Det avdragsgilla beloppet bör
            fördelas jämnt under den ifrågavarande tioårsperioden. Rätt till
            avdrag för studiekostnader enligl nu angivna riktlinjer bör införas
            med verkan från och med beskattnings- året 1963. De studerande,
            som efter avlagd examen första gången uppnått hel årsinkomst under
            något av åren 1954—1962, bör äga åtnjuta partiell av- dragsrätt,
            som fastställes med utgångspunkt från det år, då hel årsinkomst
            efter avlagd examen första gången uppnåddes. Skedde detta 1954
            bör partiell avdragsrätt åtnjutas med tio procent, 1955 med 20
            Z 0. s. v. för att slutligen uppgå till 90 Z av hel avdragsrätt,
            om första året med hel årsinkomst in- föll 1962. Det måste te
            sig i viss utsträckning otillfredsställande att medge full av-
            dragsrält för studiekostnader enligt det förslag härtill som vi
            skisserat även för sådana personer vilka kommit i åtnjutande av
            viss nedskrivning till följd av nu gällande regler härom. En reduktion
            av avdragsrätten bör alltså ifrågakomma i dessa fall. Vid bedömningen
            av huruvida denna reduktion bör röna inflytande av hur stor del
            av vederbörandes studieskuld som varit föremål för avskrivning
            har vi emellertid funnit övervägande skäl tala för alt reduktionen
            av avdragsrätt för studiekostnader i samtliga dessa fall
          </p>
          <pb facs="riksdagen-motions-pdf/data/1962/mot_1962__fk__276/mot_1962__fk__276-005.pdf"/>
          <fw xml:id="i-KB4LfcGpAoq1KhYucsYzpg">
            16 Motioner i Första kammaren, nr 276 år 1962
          </fw>
          <p xml:id="i-AAtcdYsmxv63reqoMiFyxt">
            måste företas efter schablonmässiga grunder. Det väsentliga är
            enligt vår uppfattning att en gränsdragning sker i förhållande
            till alla dem vilkas stu- diekostnader icke på något sätt beaktats.
            Den av oss föreslagna avdragsrät- ten har satts till 3 000 kronor
            per år. Det synes oss rimligt att denna rätt i de undantagsfall
            som ovan angivits reduceras med en tredjedel. Det årliga avdraget
            skulle således då uppgå till 2 000 kronor per år. Några svårigheter
            från taxeringssynpunkt lär den nya avdragsrätten inte medföra.
            Det som kräves av den avdragsberättigade är att han till sin årliga
            deklaration fogar avskrivningsplan med uppgift om dels den ursprungliga
            avdragsrätten, dels det avdragsbelopp han yrkar för det ifrågavarande
            be- skattningsåret. Den som åtnjutit den 25-procentiga avskrivningen
            av vissa lån skall lämna uppgift i deklarationen att så är förhållandet.
            Under åberopande av det ovan anförda hemställer vi, att riksdagen
            måtte för sin del besluta sådana ändringar i kommunalskattelagen
            att avdragsrätt medgives för studiekost- nader enligt i motionen
            uppdragna riktlinjer, samt att vederbörande utskott måtte utarbeta
            förslag till härför erforderliga författningsändringar.
          </p>
          <p xml:id="i-KkqprJxeXVsLJV2CrieNrr">
            Stockholm den 25 januari 1962 R. Bergh Ebbe Ohlsson
          </p>
          <p xml:id="i-HBqLG8Dz775JaiQ1ZNWxsL">
            Sthlm 1962. K. L. Beckmans Boktr.
          </p>
        </div>
      </div>
    </body>
  </text>
</TEI>
