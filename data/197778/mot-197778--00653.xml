<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00653">
  <teiHeader>
    <fileDesc>
      <titleStmt>
        <title>om brister i statistikproduktionen</title>
        <author>av Carl-Henrik Hermansson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om brister i statistikproduktionen</title>
          <idno type="rdwebb">G102653</idno>
          <rs type="number">653</rs>
          <ref type="dokument_url_text">http://data.riksdagen.se/dokument/G102653/text</ref>
          <ref type="dokument_url_html">http://data.riksdagen.se/dokument/G102653</ref>
          <ref type="dokumentstatus_url_xml">http://data.riksdagen.se/dokumentstatus/G102653</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BULT6cZQ1vv419sbaGWvgi" type="signed"/>
        <correspContext corresp="i-BULT6cZQ1vv419sbaGWvgi">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-UxDubx71tDFGJBQqvNiux2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__653/mot_197778__653-001.pdf"/>
      <fw xml:id="i-DcyP7g2dX4vHar3jPHSJnY">
        Motion 1977/78:653
      </fw>
      <div type="motHeader" xml:id="i-GoTUHMW174Zva2i5skZGwh">
        <div type="motTitle" xml:id="i-9mjd8tUCWxF62z9bcnD9Kq"/>
        <div type="motSubmissionInfo" xml:id="i-Kon81C2y7rz15tD7kGvykY"/>
      </div>
      <div type="motBody" xml:id="i-2sDg8Jy4kps1dcBsYvZzDw">
        <div xml:id="i-CZGUWpKpmLN8HXiFUF9YtZ">
          <p xml:id="i-Skjv4rYMHkPwqrTrpwEDxc">
            10
          </p>
          <p xml:id="i-21ggZtDugTTSNSMumwEtub">
            av Carl-Henrik Hermansson m. fl. om brister i statistikproduktionen
          </p>
          <p xml:id="i-LViKZGvLiqWTQPrAmJUEHY">
            Den statistik som framställs bestämmer i stor utsträckning vår
            syn på samhället. Om det framställs mycket rikhaltiga statistiska
            uppgifter för något visst område, så kommer detta område därigenom
            att framstå som särskilt viktigt. Om statistiken är missvisande
            eller felaktig, så kan detta föranleda felaktiga slutsatser om
            vilka åtgärder som bör vidtas eller vilken politisk linje som
            bör följas. Om statistiska data för något visst område är bristfälliga
            eller helt saknas, så kommer därigenom detta område att framstå
            som oviktigt och åtgärder på området som obehövliga. I denna motion
            vill vi särskilt ta upp den sistnämnda synpunkten. Enligt vår
            mening finns det åtskilliga samhällsområden som är otillräckligt
            eller inte alls belysta av statistiska data. Som exempel härpå
            vill vi nämna följande. 1) Invandrarnas sociala och kulturella
            förhållanden. I största allmänhet är det väl känt att invandrarnas
            sociala och kulturella förhållanden är mycket otillfredsställande.
            I särskilt hög grad gäller detta barnen. Preciserade data saknas
            emellertid. Man vet inte ens frekvensen av olika hemspråk inom
            skilda delar av befolkningen, åldersmässigt och regionalt. Kunskaper
            av detta slag skulle behövas både vad avser det talade och det
            skrivna språket. Det är känt att det bland invandrare över 10
            år förekommer analfabetism, men man vet inte hur vanligt detta
            är. — Undersökningar av detta slag bör naturligtvis även omfatta
            inhemska folkgrupper med avvikande språk, såsom samer, finnar
            och zigenare. 2) Förmögenhetsägandet och förmögenhetsbildningen.
            Förr insamlades och bearbetades i samband med folkräkningarna
            relativt detaljerade data om förmögenheterna i samhället. Den
            motsvarande statistik som nu återfinns i taxeringsstatistiken
            är mycket torftig. Det finns inga möjligheter att genom kombination
            med andra variabler studera vilka personer och grupper som egentligen
            äger förmögenheter. På grund av inflationen sker det i snabb takt
            förändringar i förmögenhetsägandet; detta gör detta område särskilt
            viktigt att studera. Det räcker med andra ord inte med tvärsnittsdata,
            utan det är nödvändigt att följa utvecklingen från år till år
            hos de enskilda individerna. En statistik över förmögenheterna
            bör om möjligt utvidgas till att också informera om ägandet eller
            kontrollen av produktionsmedel och naturtill- gångar, om förekomsten
            av skulder m. m. 3) Arbetets karaktär. Folkräkningarnas detaljerade
            uppdelning efter näringsgren och yrke gör det inte möjligt att
            säga något om arbetets karaktär från den enskilda individens synpunkt.
            Det finns anledning tro att en allt större del av befolkningen
            har fått arbetsuppgifter som kräver stora yrkes-
          </p>
          <pb facs="riksdagen-motions-pdf/data/197778/mot_197778__653/mot_197778__653-002.pdf"/>
          <fw xml:id="i-JEGqkjs1vxyavjcjRJ5ncm">
            Mot. 1977/78:653 11
          </fw>
          <p xml:id="i-NbNfT296MeNZWb3HCaaBDn">
            kunskaper, men samtidigt har troligen också allt fler människor
            fått ett arbete som inte kräver någon större grad av utbildning
            eller yrkeserfarenhet. Den senare gruppen har i stor utsträckning
            fått ett arbete som är rutinmässigt och enformigt. Kunskaperna
            på detta område är obetydliga, och man vet inte alls hur skilda
            samhällsgrupper har gynnats resp. drabbats av denna utveckling.
            Det finns exempelvis anledning förmoda att kvinnorna i särskilt
            stor utsträckning har utsatts för att arbetet har uppdelats i
            små delar och följaktligen blivit rutinmässigt och därmed inte
            tar människans krafter och förmåga i anspråk. 4) Kapacitetsutnyttjandet
            i industrin. Det påstås stundom att den svenska industrin i dagens
            läge skulle kunna producera en oförändrad mängd produkter med
            en till två tredjedelar eller med till hälften reducerad arbetskraft.
            Enligt andra uppgifter skulle en avsevärd del av maskinparken
            stå outnyttjad på grund av begränsade avsättningsmöjligheter.
            Påståenden av detta slag är dock inte mycket värda, om de inte
            underbyggs med statistiska data. 5) Uppkomsten av yrkessjukdomar
            och överdödlighet. Det är väl känt att det stora antal giftiga
            ämnen som modern industri framställer eller utnyttjar i många
            fall leder till uppkomsten av yrkessjukdomar och förhöjd dödlighet
            för dem som kommit i kontakt med ämnena i fråga. Preciserade kunskaper
            på detta område är emellertid alltjämt mycket bristfälliga. Det
            borde vara möjligt att systematiskt följa sjuklighets- och dödlighetsutvecklingen
            för de grupper av yrkesutövare som det finns anledning att misstänka
            är i särskilt hög grad utsatta för skadliga ämnen och att genom
            jämförelser mellan dessa yrkes- grupper få fram data om förekomsten
            av översjuklighet och överdödlighet. — I detta sammanhang bör
            betonas att undersökningar av detta slag, som går ut på att under
            en följd av år följa samma individer, blir omöjliga, om de statistiska
            materialen avidentifieras. Personnumret måste följaktligen finnas
            kvar i datamaterialet. Fruktan för att dataregistreringen medför
            ett obehörigt intrång iindividens integritet får inte leda till
            att man förstör möjligheterna att utföra statistiska undersökningar,
            som syftar till att skydda många männi- skors hälsa och liv. Det
            ovan sagda utgör blott exempel på områden som skulle behöva belysas
            genom en bättre statistik än som i dag finns tillgänglig. Det
            skulle behövas en inventering, som på ett systematiskt sätt gick
            igenom vilka områden av samhällslivet och dess förändringar som
            nu är otillräckligt eller inte alls belysta. I samband med en
            sådan inventering skulle också undersökas hur man skulle gå till
            väga för att fylla dessa luckor i statistiken. En inventering
            av luckor i den nuvarande statistikproduktionen borde kombineras
            med en undersökning av vilka besparingar som kan göras i den nuvarande
            statistikproduktionen. Det är väl också möjligt att inskränka
            eller lägga ned vissa statistikgrenar.
          </p>
          <pb facs="riksdagen-motions-pdf/data/197778/mot_197778__653/mot_197778__653-003.pdf"/>
          <fw xml:id="i-NM28bNJWLS6MjkrMDGfuy8">
            Mot. 1977/78:653 12
          </fw>
          <p xml:id="i-C24juFGeH5LgFeaYbiqs5n">
            Med stöd av det anförda föreslås att riksdagen hos regeringen
            hemställer om en parlamentarisk utredning för att inventera luckor
            i samhällsstatistiken samt föreslår förändringar i statistikproduktionen
            som resultatet av denna inventering kan föranleda.
          </p>
          <p xml:id="i-Cu8Hyek5b9cQpAJmRvKHW2">
            Stockholm den 24 januari 1978
          </p>
          <p xml:id="i-5Kip7su7QP3v8pJfwxRTiF">
            C.-H. HERMANSSON (vpk) LARS-OVE HAGBERG (vpk) KARL HALLGREN (vpk)
          </p>
          <p xml:id="i-Ua9MYSgdgsnuX8bCNyVc4u">
            'GOTAB 57361 Stockholm 1978
          </p>
        </div>
      </div>
    </body>
  </text>
</TEI>
