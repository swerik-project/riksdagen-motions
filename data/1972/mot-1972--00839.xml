<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00839">
  <teiHeader>
    <fileDesc>
      <titleStmt>
        <title>angående skattesystemets utformning.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående skattesystemets utformning.</title>
          <idno type="rdwebb">FV02839</idno>
          <rs type="number">839</rs>
          <ref type="dokument_url_text">http://data.riksdagen.se/dokument/FV02839/text</ref>
          <ref type="dokument_url_html">http://data.riksdagen.se/dokument/FV02839</ref>
          <ref type="dokumentstatus_url_xml">http://data.riksdagen.se/dokumentstatus/FV02839</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GsTXr9kfDGojN1u9Uz1kk4" type="signed"/>
        <correspContext corresp="i-GsTXr9kfDGojN1u9Uz1kk4">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__839/mot_1972__839-001.pdf"/>
      <fw xml:id="i-Buxde3AQ1fURinmfFsPYN7">
        Mot. 1972: 839 15
      </fw>
      <div xml:id="i-9pLM1DX4txLL4rkhdM86GQ" type="motHeader">
        <div xml:id="i-ZbLmCkEQ8thpQi7eQLpQT" type="motTitle"/>
        <div xml:id="i-A7RsWhmc9BbdgycYkbYKtk" type="motSubmissionInfo"/>
      </div>
      <div xml:id="i-HXp7DN9tH9nYCkExxFkVXv" type="motBody">
        <div xml:id="i-BtgNZeq93igNBiHJTRPnj3">
          <p xml:id="i-XYpwh7EzyTpPvndGXbrzUw">
            Nr 839
          </p>
          <p xml:id="i-R71gqazbyBaDc7qpHskoCs">
            av herrar Helén och Fälldin angående skattesystemets utformning.
          </p>
          <p xml:id="i-P3XKgejVYF1A4PuCZkywBF">
            Sammanfattning Centerpartiet och folkpartiet anslöt sig vid genomförandet
            av 1970 års skattereform till huvuddragen i propositionen. Vi
            reste emellertid samtidigt starka invändningar mot vissa inslag
            i förslaget. Vi kritise- rade bl.a. starkt att barnfamiljerna
            inte fick någon reell förbättring, att marginalskatterna skärptes
            väsentligt framför allt i mellaninkomstlä- gena, att de faktiskt
            sambeskattade inte omfattades av reformen om individuell beskattning,
            att hemmamakestödet inte utformades som bi- drag och att inflationsskydd
            i beskattningen inte infördes. Vi betonade vidare att bidragssystemet
            och skattesystemet har klart samband med varandra och därför måste
            utformas så att det bildar en samman- hängande enhet. Vad som
            hänt under de senaste två åren har tydligt understrukit de svagheter
            som det 1970 införda skattesystemet är behäftat med och som mittenpartierna
            kritiserade vid dess tillkomst. Utöver de faktorer som var kända
            när beslutet fattades har dessutom ytterligare faktorer till-
            kommit. Därvid kan man bl.a. peka på att höjningarna av de kommunala
            skattesatserna fortsatt under både 1971 och 1972 och t.o.m. blivit
            större än tidigare. Detta har medfört att den lättnad som reformen
            var avsedd att ge de lägre inkomsttagarna snabbt har gått förlorad.
            Fler- talet av de skattebetalare som ställt in sig på att genom
            reformen få en totalt sett lägre skatt har fått bära en tyngre
            skattebörda under 1971 och 1972 än tidigare. Bristen på samordning
            mellan den statliga och kommunala skattepolitiken och det sociala
            bidragssystemet har här framstått särskilt tydlig. Den bristfälliga
            utbyggnaden av stödet till barnfamiljerna har fört dessa in i
            en ytterst utsatt situation. Barnfamiljerna som inte uppbär bostadstillägg
            har fått vidkännas en direkt standardminskning. Mar- ginalproblemen
            både i mellaninkomstlägena och lägre inkomstskikt har blivit ännu
            mer framträdande. Detta gäller inte minst för barnfamiljer och
            pensionärer som uppbär bostadstillägg. Marginalskatter på över
            60 Z redan vid inkomster på 30000 kr. är klart otillfredsställande.
            Inkomstrelaterade bidrag måste ses i samband med skattesystemets
            utformning.
          </p>
          <pb facs="riksdagen-motions-pdf/data/1972/mot_1972__839/mot_1972__839-002.pdf"/>
          <fw xml:id="i-E9so1vZr6EcXXtfs17G3h7">
            Mot. 1972: 839 16
          </fw>
          <p xml:id="i-Gix1i9h73eiqqUdKH92m7a">
            Allt detta har lett till att systemet redan efter den relativt
            korta tid som förflutit i vissa betydelsefulla hänseenden framstår
            som föråldrat. Mot den bakgrunden framstår redan nu en ny revision
            av skattesyste- met som nödvändig. Riksdagen beslöt också i höstas
            att hos Kungl. Maj:t begära att en parlamentarisk utredning tillsätts
            med uppgift att lägga fram förslag till sådana ändringar. Några
            preciserade riktlinjer för utredningsarbetet har dock inte lämnats.
            De i motionen föreslagna ändringarna kan inte genomföras i en
            enda etapp. Både kostnadsskäl och andra skäl talar för en successiv
            ord- ning. En genomgripande analys av de berörda problemen torde
            också kräva avsevärd tid för skatteutredningen. Vissa frågor där
            snabba justeringar är angelägna och som särskilt gäller skilda
            låg- och mellan- inkomstgrupper torde emellertid utredningen utan
            svårigheter kunna be- handla snabbt. Det gäller exempelvis
          </p>
          <p xml:id="i-DfbUQPcPMStiWkrCH59re2">
            förbättring av barnstödet, avskaffande av den faktiska sambeskattningen,
            införande av hemmamakebidrag, införande av inflationsskydd i skattesystemet,
            justering av marginaleffekterna i skatte- och bidragssystemet.
          </p>
          <p xml:id="i-5HXExcFqVVonrVB4ufx927">
            Några drag i den skattepolitiska utvecklingen under senare år
          </p>
          <p xml:id="i-F9fd5D8YzjF1cJQbFUGkus">
            Under det senaste decenniet har stora förändringar ägt rum på
            skatte- området. Ändringarna har både berört såväl uppbyggnaden
            av de olika delarna av skattesystemet som fördelningen mellan
            olika skattetyper och det totala uttaget av skatt. Till de mest
            karakteristiska dragen hör att de indirekta skatterna ökat kraftigt
            i betydelse. Särskilt under de allra senaste åren har en ny typ
            av skatter, produktionsfaktorskatter, kommit att spela en allt
            vik- tigare roll. Dit hör bl.a. den allmänna arbetsgivaravgiften
            och energi- skatten. Socialförsäkringsavgifterna har också stigit
            kraftigt i samband med utbyggnaden av socialförsäkringssystemet,
            främst ATP. Denna ut- veckling har inneburit en snabb stegring
            av det samlade uttaget av skatter och socialförsäkringsavgifter
            från företagen, dock utan att de personliga skatterna därför har
            minskat. Ett annat viktigt drag i utvecklingen har varit den snabba
            höjningen av kommunalskatterna. Dessa höjningar hänger ytterst
            samman med att kommuner och landsting fått bära större delen av
            det ekonomiska an- svaret för 1960-talets reformverksamhet. Denna
            övervältring av upp- gifter på kommunerna har tillsammans med
            ett minskat utrymme för kommunerna på kreditmarknaden och en fortgående
            snabb inflations- utveckling drivit kommunalskatterna i höjden
            på ett sätt som fått avse- värda fördelningspolitiska effekter.
            Det kommunala skatteuttaget över- stiger numera det statliga hos
            det stora flertalet skattebetalare, och de
          </p>
          <pb facs="riksdagen-motions-pdf/data/1972/mot_1972__839/mot_1972__839-003.pdf"/>
          <fw xml:id="i-WcbDuv6yPnVhANNySajSPz">
            Mot. 1972: 839 17
          </fw>
          <p xml:id="i-A68GokDK1vB3RKgYUBw85S">
            lägre inkomsttagarnas skattebörda har genom denna utveckling
            snabbt ökat. 1970 års skattebeslut innebar ett avgörande steg
            mot individuell beskattning. Den tidigare sambeskattningen av
            äkta makar ersattes av ett system där i princip varje individ
            beskattas för sig efter en enda skatteskala. Systemet innehåller
            emellertid fortfarande sambeskattnings- inslag. Dit hör bl.a.
            det särskilda avdraget på skatten för makar av vilka bara den
            ene har inkomst, förvärvsavdraget, sambeskattningen av kapitalinkomster
            och för vissa kategorier den s.k. faktiska sambeskatt- ningen
            framför allt för företagarfamiljer. Stödet till barnfamiljerna
            har efterhand byggts ut. Utbyggnadstakten har emellertid inte
            varit tillräcklig. Särskilt under de senaste åren har ett stort
            antal barnfamiljer fått sin standard relativt sett försämrad.
            Barnstödet har desutom i betydande utsträckning gjorts selektivt.
            Det totala skattetrycket har snabbt skärpts i takt med att den
            offentliga verksamheten utökats på snart sagt alla områden och
            socialförsäk- ringarna byggts ut. De egentliga skatterna och socialförsäkringsavgif-
            terna utgör numera tillsammans mer än halva nationalprodukten.
            Denna skärpning av det totala skattetrycket har trots att skatte-
            uttagen från företagen fått ökad betydelse lett till att även
            inkomst- tagare i lägre inkomstskikt måst påta sig en relativt
            stor skattebörda. Principen om ”skatt efter förmåga” har därmed
            delvis urholkats. Pro- gressionen i skattesystemet har i stor
            utsträckning koncentrerats till vissa mellaninkomstlägen. Det
            innebär att inkomstökningar i dessa lägen medför mycket kraftiga
            skatteökningar.
          </p>
          <p xml:id="i-YWrBTYNa3AusJXZ3wNEnFB">
            Läget efter 1970 års skattereform
          </p>
          <p xml:id="i-Ev66cgK6eVoaG4NWvYrx9G">
            Syftet med den reform av beskattningen för fysiska personer som
            genomfördes 1970 var att åstadkomma en förskjutning av skattetrycket
            från direkt till indirekt beskattning, en omfördelning av skattebördan
            till förmån för låginkomsttagarna och en individuell beskattning
            av arbetsinkomster. Centerpartiet och folkpartiet anslöt sig vid
            reformens genomförande till huvuddragen i propositionen. Vi reste
            emellertid samtidigt starka in- vändningar mot vissa inslag i
            förslaget. Vi kritiserade bl.a. starkt att barnfamljerna inte
            fick någon reell förbättring, att marginalskatterna skärptes väsentligt
            framför allt i mellaninkomstlägena, att de faktiskt sambeskattade
            inte omfattades av reformen om individuell beskattning, att hemmamakestödet
            inte utformades som bidrag och att inflations- skydd i beskattningen
            inte infördes. Vi betonade vidare att bidragssyste- met och skattesystemet
            har klart samband med varandra och därför måste utformas så att
            det bildar en sammanhängande enhet. Vad som hänt under de senaste
            två åren har tydligt understrukit de
          </p>
          <pb facs="riksdagen-motions-pdf/data/1972/mot_1972__839/mot_1972__839-004.pdf"/>
          <fw xml:id="i-CCXHehgk81npZUn4d5bz7y">
            Mot. 1972: 839 18
          </fw>
          <p xml:id="i-SjpejXG2H7Td63PhLXz69A">
            svagheter som det 1970 införda skattesystemet är behäftat med
            och som mittenpartierna kritiserade vid dess tillkomst. Utöver
            de faktorer som var kända när beslutet fattades har dessutom ytterligare
            faktorer till- kommit. Detta har lett till att systemet redan
            efter den relativt korta tid som förflutit i vissa betydelsefulla
            hänseenden framstår som för- åldrat. Därvid kan man bl.a. peka
            på att höjningarna av de kommunala skattesatserna fortsatt under
            både 1971 och 1972 och t. o. m. blivit större än tidigare. Detta
            har medfört att den lättnad som reformen var av- sedd att ge de
            lägre inkomsttagarna snabbt har gått förlorad. Flertalet av de
            skattebetalare som ställt in sig på att genom reformen få en to-
            talt sett lägre skatt har fått bära en tyngre skattebörda under
            1971 och 1972 än tidigare. Bristen på samordning mellan den statliga
            och kommunala skattepolitiken har här framstått särskilt tydlig.
            Den bristfälliga utbyggnaden av stödet till barnfamiljerna har
            för dessa skapat en ytterst utsatt situation. Barnfamiljer som
            inte uppbär bostadstillägg har fått vidkännas en direkt standardminskning.
            Bristen på samordning mellan skattereglerna och olika sociala
            förmåner har gjort att marginalproblemen både i mellaninkomstlägena
            och lägre inkomstskikt blivit ännu mer framträdande. Detta gäller
            inte minst för barnfamiljer och pensionärer som uppbär bostadstillägg.
            De inkomst- prövade delarna av bostadstilläggen avtrappas i de
            inkomstlägen där marginalskatten är särskilt kraftig, och på så
            sätt uppnås en dubbel marginaleffekt. Den fortsatta penningvärdeförsämringen
            på ca 7 92 vartdera av åren 1970 och 1971 har likaså lett till
            att många skattebetalare fått vid- kännas skatteökningar som går
            väsentligt utöver vad den reella inkomst- ökningen givit anledning
            till. Stora inkomstgrupper har därigenom trots de fortsatta inkomsthöjningarna
            fått vidkännas en minskning av real- inkomsterna och levnadsstandarden
            under de senaste två åren.
          </p>
          <p xml:id="i-Pg9bgcAh4wELQZiLqyNrvR">
            Allmänna riktlinjer för en utredning om skattesystemet
          </p>
          <p xml:id="i-V6UbVyJuqd9nxhMGfPdY86">
            Mot den bakgrunden framstår redan nu en ny revision av skatte-
            systemet som nödvändig. Riksdagen beslöt också i höstas att hos
            Kungl. Maj:t begära att en utredning tillsätts med uppgift att
            lägga fram för- slag till sådana ändringar. Några preciserade
            riktlinjer för utrednings- arbetet har dock inte lämnats. Tyngdpunkten
            i utredningens arbete måste enligt vår uppfattning ligga på förändringar
            i den personliga inkomstbeskattningen. Utredningen bör emellertid
            också få möjligheter att göra ändringar inom och mellan olika
            delar av skattesystemet. Det bör därigenom kunna bli möjligt att
            inte bara uppnå den ändrade fördelning av skattebördan mellan
            olika inkomstgrupper som är nödvändig utan också att uppnå den
            samord-
          </p>
          <pb facs="riksdagen-motions-pdf/data/1972/mot_1972__839/mot_1972__839-005.pdf"/>
          <fw xml:id="i-UJicN4LqAXVVmqkEXGpQp4">
            Mot. 1972: 839 19
          </fw>
          <p xml:id="i-8TQQCwUNYr9woVvmfmoVMh">
            ning mellan olika skatteformer och mellan skatt och bidrag som
            fram- står som alltmera nödvändig. Utredningsarbetet måste givetvis
            bedri- vas i nära samarbete med redan verksamma utredningar på
            skatteom- rådet, bl.a. utredningarna om företagsbeskattningen,
            realisationsvinst- beskattningen och den kommunala ekonomin. Revisionen
            måste ta sikte på att förverkliga intentionerna om en om- fördelning
            av skattebördan till låginkomsttagarnas förmån. Inte minst avvägningen
            mellan statlig och kommunal beskattning och den fort- satta utvecklingen
            på kommunalskatteområdet är här av stor bety- delse. De lägre
            inkomsttagarnas förhållanden måste i detta samman- hang särskilt
            beaktas. I mellaninkomstlägena måste särskilt de starka marginalskatteeffek-
            terna uppmärksammas när det gäller såväl själva skattesystemet
            som avtrappningen mellan olika sociala förmåner. Marginalskatter
            på över 60 2 redan vid inkomster på 30000 kr. är klart otillfredsställande.
            Inkomstrelaterade bidrag måste ses i samband med skattesystemets
            utformning. Det särskilda problem som hänger samman med att en
            inflationsut- veckling kan leda till ökat reellt skatteuttag måste
            analyseras noggrant. Målet bör vara att uppnå en rimlig ordning
            med ett i själva systemet inbyggt inflationsskydd, som omöjliggör
            att enbart kompensation för prisökningarna slår igenom i ökat
            skatteuttag. En huvuduppgift i detta sammanhang måste också vara
            att försöka åstadkomma förändringar, som ger barnfamiljerna en
            jämfört med icke barnfamiljer förbättrad ekonomisk ställning.
            Att jämförelser och för- bättringar måste ske även horisontellt
            mellan barnfamiljer och icke barnfamiljer i samma inkomstlägen
            är självklart. Skatter och bidrag har traditionellt ett mycket
            nära samband, och de redan påtalade sam- ordningsproblemen berör
            därför inte minst detta område. Samordningen mellan skattesystemet
            och olika delar av socialförsäk- ringssystemet måste som redan
            betonats ägnas stor uppmärksamhet. Därvid bör bl.a. övervägas
            att införa ytterligare inslag av brutto- system inom socialförsäkringarna,
            dvs. ett system där förmånerna be- skattas. Därigenom ökas jämförbarheten
            mellan olika inkomstsituatio- ner och möjliggöres ett rättvisare
            skatteuttag. En omläggning av skatte- och bidragssystemet av denna
            omfattning kan knappast — åtminstone inte i nuvarande samhällsekonomiska
            läge — genomföras på en enda gång. Utredningsarbetet måste därför
            grun- das på förutsättningen att förslagen skall kunna genomföras
            i etapper.
          </p>
          <p xml:id="i-VY6ShFvfEKyCfaifoVjP8C">
            Vissa delområden av särskild betydelse i samband med utrednings-
            arbetet
          </p>
          <p xml:id="i-WnnYaje2xxDtj46TUjiCRF">
            Genom 1970 års reform skapades ett i princip individuellt system.
            Betydande inslag av sambeskattning finns dock fortfarande kvar.
            Det är
          </p>
          <pb facs="riksdagen-motions-pdf/data/1972/mot_1972__839/mot_1972__839-006.pdf"/>
          <fw xml:id="i-No8CxF1BsddU7dcN3S5ARt">
            Mot. 1972: 839 20
          </fw>
          <p xml:id="i-6JWmbL2oG37bVAF43539yD">
            naturligt att principen om individualitet efter hand får slå
            igenom ytterligare. Förutsättningen måste emellertid då vara att
            tillräckligt ekonomiskt skydd skapas för de inkomstsvaga och utsatta
            grupper som annars riskerar att hamna i ett sämre läge. Insatserna
            på olika områ- den utanför skatte- och socialförsäkringsområdet
            har här stor bety- delse. På lång sikt finns det anledning att
            i ett samlat perspektiv granska avvägningen mellan förvärvsavdragen
            och det särskilda avdraget på skatten för vissa inkomsttagargrupper
            samt det direkta barnstödet och speciella insatser för låginkomsttagarna.
          </p>
          <p xml:id="i-LgDcE7Q3vD8bmZCABvwm72">
            Hemmamakebidraget
          </p>
          <p xml:id="i-9HsUUJqpda5euQTtUmMnFJ">
            Det av oss tidigare framförda förslaget att ändra det nu befintliga
            hemmamakeavdraget på skatten till ett hemmamakebidrag bör över-
            vägas snarast. Detta stöd är tillkommet för att kompensera familjer
            där ena maken av olika skäl har svårigheter att gå ut på arbetsmarknaden.
            Om den hemmavarande maken tar ett arbete utanför hemmet, av- trappas
            avdraget så att det är helt borta vid en taxerad inkomst på 4
            500 kr., dvs. motsvarande grundavdraget. Men hemmamakeavdraget
            förutsätter att den andra maken har så pass stora inkomster att
            det kan utnyttjas. Man måste emellertid förutsätta att den som
            är gift med en arbetslös eller en som är långvarigt sjuk eller
            som av annan anledning har mycket blygsamma inkomster bäst behöver
            stöd. Vi vill därför på nytt föreslå att avdraget omvandlas till
            ett bidrag som ut- betalas direkt till den make som det varit
            avsikten att kompensera vid övergången till ett individuellt system.
            Bidragsmetoden har också den fördelen att den hemmavarande ma-
            ken därigenom kommer att få ett belopp med egen dispositionsrätt.
            Vidare får man genom ett sådant bidrag som nämnts en mer kon-
            sekvent genomförd individuell beskattning.
          </p>
          <p xml:id="i-7f7UMKM79hTCZUKLcBc1H6">
            De faktiskt sambeskattade
          </p>
          <p xml:id="i-5Ri9wbBUh3RaW6eh2XHheF">
            Företagarinkomsterna redovisas i det helt övervägande antalet
            fall hos den ene av makarna även när den andre utfört en betydande
            ar- betsinsats i företaget. I inkomstlägen över ca 30 000 kr.
            innebär detta en alltmer ökad skattebelastning jämfört med om
            makarna beskattas var för sig efter vars och ens arbetsinsats.
            Det är därför från både principiell och praktisk synpunkt angeläget
            att öppna möjligheter till någon form av individuell beskattning,
            om båda makarna varit verk- samma i förvärvskällan i ej blott
            ringa omfattning. Det är orimligt att man i ett skattesystem,
            som bygger på den indi- viduella principen, fortfarande sambeskattar
            makar som arbetar till- sammans i det egna företaget. Borttagandet
            av den s.k. faktiska sam- beskattningen bör genomföras i en första
            etapp.
          </p>
          <pb facs="riksdagen-motions-pdf/data/1972/mot_1972__839/mot_1972__839-007.pdf"/>
          <fw xml:id="i-Gyih93Dz7ZtJk8L2nF4krA">
            Mot. 1972: 839 21
          </fw>
          <p xml:id="i-HfsuAZGoJCtF3HRVxCgnTA">
            Marginalbeskattningen
          </p>
          <p xml:id="i-W2JQX4n9GFXMbNLDZ3w28f">
            Omläggningen av skattesystemet 1970 innebar bl.a. att skatteskalan
            konstruerades om. Detta ledde till en kraftig marginalskatteskärpning
            i mellaninkomstlägena. Storleken framgår av följande tabell.
          </p>
          <p xml:id="i-GSksaMKb5ZPctrcte6PzqA">
            Marginalskatt 1970—1972
          </p>
          <p xml:id="i-WmhRTA2WQiGm92BX9pH9n">
            (Statlig inkomstskatt, kommunal inkomstskatt /utdeb. 1970—1971:
            21 kr.; 1972: 24 kr./ folkpensionsavgift och sjukförsäkringsavgift).
          </p>
          <p xml:id="i-SiozHf5ssF4rEHatKZNSyV">
            Årsinkomst Ensamstående Marginalskatt, procent kr. 1970 1971
            1972 Gift man, hustrun saknar inkomst 5000 11.8 33 13.4 0.7 0.5
            — 5 000— 10 000 40.2 39.2 284 24.5 6.0 19.8 10 .000— 15 000 42.8
            36.7 — 39.7 43.8 36.7 39.7 15 000— 20 000 47.0 36.5 39.5 36.5
            36.5 39.5 20 000— 25 000 494 424 454 39.6 424 454 25 000— 30 000
            522 - 483 3 45.8 483 51.3 30 000— 35 000 54.9 56.7 60.2 46.8 56.7
            60.2 35 000— 40 000 315 59.2 62.6 52.5 59.2 62.6 40 000— 45 000
            56.5 58.8 62.4 53.5 58.8 62.4 45 000— 50 000 56.4 58.8 62.4 54.8
            58.8 62.4 50 000— 55 000 58.3 58.8 62.2 54.8 58.8 62.2 55 000—
            60 000 60.5 59.0 62.0 59.6 59.0 62.0 60 000— 65 000 60.4 59.0
            62.0 59.6 59.0 62.0 65 000— 70 000 60.4 59.0 62.0 59.7 59.0 62.0
            70 000— 75 000 60S 642 — 67.1 59.6 64.2 67.1 75 000— 80 000 62.4
            65.0 68.0 59.6 65.0 68.0 80 000— 85 000 64.5 65.0 68.0 64.5 65.0
            68.0 85 000— 90 000 64.4 65.0 68.0 64.4 65.0 68.0 90 000— 95 000
            64.4 65.0 68.0 64.5 65.0 68.0 95 000—100 000 64.5 65.0 68.0 644
            65.0 68.0 100 000—125 000 644 6991 129 64.5 69.9 72.9 125 000—1
            50 000 68.2 70.0 73.0 67.7 70.0 73.0 150 000—200 000 69.5 749
            779 69.3 74.9 17.9 200 000—250 000 13.3 75.0 78.0 13.3 75.0 78.0
            250 000—300 000 13.3 75.0 78.0 13.3 75.0 78.0
          </p>
          <p xml:id="i-ASKs86K9eWrMmJnTHr5pz3">
            1 Gäller ej inom hela skiktet.
          </p>
          <p xml:id="i-88zZJzF5H2z1ddPDCMVmSy">
            Tabellen visar att skärpningarna redan 1970—1971 var särskilt
            mar- kerade i inkomstlägena kring 30 000—40 000 kr. och satte
            in redan vid familjeinkomster på omkring 20000 kr. Bl.a. genom
            kommunal- skattehöjningarna har marginalskatten sedan 1970—1971
            ökat ytter- ligare. Det är särskilt viktigt att framhålla de totala
            effekterna vid en in- komstökning. Vad saken gäller är ju en kombination
            av en rad fakto- rer i den samlade bild som skatteregler och det
            sociala välfärdssystemet utgör. En enskild inkomsttagare eller
            en familj upplever ju alltid en helhetsbild. Den naturliga frågan
            är: Vad blir det kvar av en inkomst-
          </p>
          <pb facs="riksdagen-motions-pdf/data/1972/mot_1972__839/mot_1972__839-008.pdf"/>
          <fw xml:id="i-GUS2rpswm1krLSrgeSg5C5">
            Mot. 1972: 839 22
          </fw>
          <p xml:id="i-BSHYNN2a6dGtbmkkdKXFwy">
            ökning? Vilka blir de familjeekonomiska effekterna om t. ex.
            hustrun återupptar sitt förvärvsarbete utanför hemmet? Vad blir
            det kvar av inkomsten av ett extraarbete? De grupper som fick
            den kraftigaste höjningen av marginalbeskatt- ningen vid skatteomläggningen
            1970—1971 har också drabbats hårdast av de marginella skärpningar
            vid inkomstökningar som avtrappnings- reglerna när det gäller
            bostadsbidrag och andra förmåner ger upp- hov till. Kommande åtgärder
            bör bl.a. undanröja de många gånger mycket låga ekonomiska nettoeffekterna
            för familjer vid en inkomstökning eller när den andre maken tar
            förvärvsarbete. Dessa förhållanden har gi- vetvis stor betydelse
            för möjligheterna för kvinnor att inträda på arbetsmarknaden.
          </p>
          <p xml:id="i-WWwWRVyFaepPzjyiVSv6Zv">
            Folkpensionärernas skatteförmåga
          </p>
          <p xml:id="i-TqPWNcSYDCmRiCrUsSeRWp">
            De äldre skatteregler som var i kraft t.o.m. 1970 medförde ofta
            mycket stora marginaleffekter på folkpensionärernas extrainkomster
            när dessa höjdes över en viss nivå. Genom att avtrappningen av
            det kommunala bostadstillägget och reduktionen av avdraget för
            nedsatt skatteförmåga satte in vid ungefär samma inkomstläge,
            inträffade det ofta att en folkpensionär fick mycket litet utbyte
            av en inkomst- ökning. Numera har en del av dessa negativa effekter
            eliminerats, men änd- ringarna är ändock inte tillräckliga. Även
            fortsättningsvis kan folk- pensionärer med mindre arbetsinkomster
            komma att få avstå en mycket stor del av en inkomstökning till
            det allmänna genom ökade skatter och minskade bidrag. Att folkpensionärer
            med blygsamma extrainkoms- ter i mycket stor utsträckning får
            en marginalbelastning på 9096 måste anses som helt otillfredsställande.
            Gällande skatte- och bidrags- regler bör därför ändras i syfte
            att minska de starka marginaleffekterna vid inkomstökningar.
          </p>
          <p xml:id="i-YXhz2PHEkchErM73SxgiqY">
            Inflationsskydd i skattesystemet
          </p>
          <p xml:id="i-FmjZAy5bQztA4GFBXxY6er">
            En väsentlig svaghet i det nuvarande skattesystemet är som vi
            tidi- gare betonat att förändringar i penningvärdet medför ändrat
            skattetryck. Det innebär att inkomstökningen t.o.m. i mellaninkomstlägena
            ofta huvudsakligen går åt till att täcka högre priser och betala
            de auto- matiskt stigande skatterna. Skattesystemet får dämed
            i vissa situationer helt andra verkningar än vad som avsetts då
            riksdagen fattat sina beslut. Det är enligt vår upp- fattning
            angeläget att förebygga en sådan utveckling genom att någon form
            av inflationsskydd byggs in i skattesystemet. Annars försvåras
            eller omöjliggöres den höjning av levnadsstandarden som man på
            alla
          </p>
          <pb facs="riksdagen-motions-pdf/data/1972/mot_1972__839/mot_1972__839-009.pdf"/>
          <fw xml:id="i-AhTkPUL5FLfrkNNQrSSgE9">
            Mot. 1972: 839 23
          </fw>
          <p xml:id="i-J154f7astyxB6bHezybgyX">
            håll förklarat sig eftertrakta för låginkomsttagarnas del och
            som vi inom folkpartiet och centerpartiet anser bör vara vägledande
            för skattepolitiken. Denna värdesäkring bör gälla skatteskalor
            och i första hand grund- avdraget. Det finns givetvis olika tekniska
            metoder att justera skatte- uttaget med hänsyn till inflationen.
            Man kan sålunda tänka sig olika hög ambitionsgrad och automatiska
            justeringar eller justeringar med olika periodicitet. I detta
            sammanhang bör påpekas att frågan om in- dexreglering av skattesystemet
            är aktuell även i andra länder. Så har man t. ex. i Holland infört
            ett sådant system från och med januari 1972. Från en auktoriserad
            översättning av den holländska regeringens pro- position har vi
            hämtat nedanstående citat som vi menar på ett ut- märkt sätt illustrerar
            vad ett system med indexreglering syftar till: Den företeelse
            mot vilken den i propositionen fastlagda ordningen riktar sig
            torde nu vara allmänt bekant. Det gäller det faktum att vid ökning
            av inkomsterna som åtföljes av stigande priser — så att den reella
            inkomsten förblir densamma — inkomstskattens reella tryck sti-
            ger även individuellt sett; vid sjunkande inkomster och priser
            minskar detta tryck. Denna följdverkan uppträder om skattetabellen
            inte ändras. Det är i strid mot den principiella grundvalen för
            uttaxering av in- komstskatt, som är en typisk ”skatt efter skatteförmåga”.
            En sådan bör inte rätta sig efter nominell inkomst utan efter
            till inkomsten i fråga motsvarande skatteförmåga.
          </p>
          <p xml:id="i-EQYJdHZY8K2HmM3BF1fDt">
            Det går givetvis aldrig att bortse från att skattesystemet har
            en finanspolitisk uppgift. Skattesystemet bör dock inte vara så
            konstruerat att det reella skattetrycket automatiskt skärps och
            att skatternas fördel- ningseffekt ändras när penningvärdet försämras.
            Finanspolitiskt moti- verade skattehöjningar bör liksom andra
            förändringar i beskattningen beslutas av riksdagen i grundlagsenlig
            ordning. Motivet för en värdesäkring av skattesystemet är att
            neutralisera ef- fekterna av inflationen. Beslut om skatter innebär
            ju alltid en avvägning av ett flertal komponenter. Utan ett inflationsskydd
            sätter inflationen hela denna avvägning ur spel.
          </p>
          <p xml:id="i-U3L49RmnU3B2KfQzjjMPFT">
            Samordning mellan skatter och bidrag
          </p>
          <p xml:id="i-P7ERoMV8QgSw1CMjt6aH11">
            Vi har redan understrukit de problem som hänger samman med bris-
            ten på samordning mellan skatter och bidrag. Det rör sig i detta
            fall om flera delproblem. Vissa är av mera teknisk natur, t. ex.
            de dubbla mar- ginaleffekter som följer av att bostadstilläggen
            nedtrappas i de inkomst- skikt där marginalskatten är högst. I
            andra fall har problemen rent för- delningspolitiska aspekter.
            Det hänger bl.a. samman med att skatte- instrumentet har sina
            givna begränsningar då det gäller att åstadkomma utjämnande och
            förbättrande åtgärder, särskilt i de lägsta inkomst- skikten.
          </p>
          <pb facs="riksdagen-motions-pdf/data/1972/mot_1972__839/mot_1972__839-010.pdf"/>
          <fw xml:id="i-DzCUCMMPuHFCSEoC1RhcLC">
            Mot. 1972: 839 24
          </fw>
          <p xml:id="i-K1uTdaNFuBRxcQ36GZkePd">
            När det gäller de problem som hänger samman med dubbla marginal-
            effekter vill vi särskilt peka på den möjlighet till förbättringar
            som in- förandet av ett bruttosystem för vissa socialförsäkringsförmåner
            skulle medföra. Det skulle innebära ett system med högre bidragsbelopp
            än nu men där förmånerna i stället i princip är skattepliktiga.
            Detta för- hållande gäller redan beträffande folkpensionerna,
            och utredning pågår om att övergå till bruttosystem när det gäller
            sjukpenning och arbets- löshetsförsäkring.
          </p>
          <p xml:id="i-WzPUGywtaLyDJoQCaF7cnW">
            Låginkomsttagarnas ekonomiska situation
          </p>
          <p xml:id="i-QKy67XEM3ir4aNqCz5cZVc">
            Bristen på samordning mellan skatter och sociala förmåner har
            många aspekter. Låginkomstutredningen har visat under vilka svåra
            förhållan- den många lågavlönade lever. Standardskillnaderna ligger
            inte bara på det rent ekonomiska planet utan gäller också sysselsättnings-
            och ar- betsförhållanden, fritids- och rekreationsförhållanden
            osv. Det är där- för nödvändigt att här gå fram på bred front
            för att åstadkomma för- bättringar. Skattelagstiftningen innehåller
            sedan länge särskilda regler om extra avdrag vid taxeringen vid
            nedsatt skatteförmåga. Syftet med dessa bestämmelser är att trygga
            ett skattefritt existensminimum och att lätta skattebördan för
            grupper med låg skattekraft. Enligt vår uppfattning bör ett avdrag
            av denna typ inte exklusivt knytas till grupper, som på grund
            av sjukdom, arbetslöshet, särskilt stor försörjningsbörda och
            liknande omständigheter har nedsatt skatte- kraft, utan också
            kunna utnyttjas av fulltidsarbetande med särskilt låga inkomster.
            Den uppbyggnad som socialförsäkringssystemet nu har medför vissa
            risker för att samhällets stöd inte alltid kommer dem till godo
            som bäst behöver stöd. Ett oenhetligt system medför bl.a. informationsproblem
            och att risken för orättvisor blir stor. Principiellt viktigast
            är emeller- tid att ett sådant system inte heller kan täcka alla
            tänkbara behov efter- som dessa inte kan preciseras i förväg.
            Den socialpolitiska debatten i vårt land under senare år har visat
            på att brister fortfarande finns i vårt trygghetssystem. Inte
            minst har låg- inkomstutredningen visat detta. Trots det utbyggda
            trygghetssystemet riskerar många därigenom att varken komma i
            åtnjutande av den all- männa välfärdsstegringen eller den ekonomiska
            utjämningen. Anled- ningen är bl.a. att ATP-systemet och andra
            socialförsäkringar inte är tillräckligt avpassade för de lägsta
            inkomsttagarnas förhållanden. Svå- righeterna att över huvud taget
            nå så heterogena grupper som det här i vissa fall är fråga om
            med specialdestinerade bidrag är uppenbara. Den situation dessa
            människor befinner sig i har ofta uppkommit ge- nom en rad samverkande
            förhållanden, som var för sig inte berättigar
          </p>
          <pb facs="riksdagen-motions-pdf/data/1972/mot_1972__839/mot_1972__839-011.pdf"/>
          <fw xml:id="i-WLgts2DMQPaXQBL35pgGrL">
            Mot. 1972: 839 25
          </fw>
          <p xml:id="i-SFigmvW8pJo8X4Y53TrSzg">
            till samhällelig hjälp. Den omständigheten att flera faktorer
            samverkar beaktas dessutom inte tillräckligt i det nuvarande socialförsäkrings-
            systemet.
          </p>
          <p xml:id="i-WMU6Ek7pLNXKe4ubFTWQKb">
            Garanterad minimiinkomst
          </p>
          <p xml:id="i-RTh8w1iNccbExHN2C7aF1c">
            De brister i det ekonomiska och sociala trygghetssystemet som
            här har antytts skall enligt vår uppfattning kunna rättas till
            i betydande grad, om den fortsatta utbyggnaden av socialförsäkringssystemet
            och övriga sociala välfärdsanordningar mera medvetet inriktas
            på att stärka de förmåner som i första hand är avsedda att skapa
            en allmän ekono- misk och social grundtrygghet. Detta bör naturligtvis
            i första hand ske genom en utbyggnad av de nuvarande generella
            stödformerna, t.ex. folkpensioner, de generella barnbidragen osv.
            Inte minst viktigt är där- vid att undersöka om resp. stödform
            kan utvidgas till nya grupper. Där- med bör behovet av behovsprövad
            socialhjälp minska. Det finns anledning att utredningen analyserar
            de faktiska och eko- nomiska möjligheterna att i det långa perspektivet
            åstadkomma någon form av ”garanterad minimiinkomst” för dem som
            inte är i stånd att försörja sig själva. I princip kan ett sådant
            system antingen knytas till skattesystemet, då det delvis får
            formen av negativ skatt, eller utformas som ett bidragssystem.
            Genom att införa ett generellt system kan resur- serna inom den
            egentliga socialvården i ökad utsträckning i stället kon- centreras
            på rådgivande, uppsökande, förebyggande och rehabiliterande verksamhet.
          </p>
          <p xml:id="i-4dwtKJNcfpXmVGYj2GcGMx">
            Stödet åt barnfamiljerna
          </p>
          <p xml:id="i-JBs8Gd51rjy4cXCA1qKN89">
            En förstärkning av stödet till barnfamiljerna måste som vi redan
            be- tonat utgöra ett av de viktigaste leden i en kommande omläggning
            och förbättring av skattesystemet. Barnbidragen är en väsentlig
            del i det familjepolitiska systemet och måste liksom hittills
            utgöra ett centralt inslag i samhällets åtgärder för att utjämna
            standarden mellan dem som har barn och dem som inte har barn.
            Barnbidragen motsvarar nu en- dast en mindre del av de totala
            barnkostnaderna. Den höjning som ge- nomfördes i samband med skatteomläggningen
            1970 innebär ingen stan- dardhöjning för barnfamiljerna jämfört
            med den situation som rådde vid det tillfälle när bidragen höjdes
            närmast föregående gång. Värdet av ökningen hade redan konsumerats
            av fortlöpande penningvärdeförsäm- ringar. I det familjepolitiska
            stödet måste barnbidragen vara en vä- sentlig del. Det är också
            angeläget att barnbidragens värdebeständighet tryggas på samma
            sätt som redan skett beträffande folkpensionerna. Detta bör ske
            på så sätt att kostnadsökningarna automatiskt kompenseras genom
            någon form av indexklausul.
          </p>
          <pb facs="riksdagen-motions-pdf/data/1972/mot_1972__839/mot_1972__839-012.pdf"/>
          <fw xml:id="i-VDwfzmkoemc94QAh8HyZ4V">
            Mot. 1972: 839 26
          </fw>
          <p xml:id="i-NmsvUNQtUXWyzWhN7t3FG4">
            För familjer med låga inkomster utgör de statliga och kommunala
            bostadstilläggen ett väsentligt komplement till barnbidragen och
            sam- hällets övriga barnstöd. Genom kombinationen av minskade
            bidrag och ökade skatter vid inkomsthöjningar blir emellertid
            i betydande mellan- inkomstlägen ofta en ökad inkomst lika med
            minskad köpkraft. Detta är givetvis helt oacceptabelt. Det är
            dock synnerligen angeläget att de avsevärda tröskeleffekter som
            den nuvarande utformningen medför kan nedbringas. Det är enligt
            vår mening viktigt att i så stor utsträckning som möjligt ge en
            förälder valfrihet mellan hemarbete och förvärvsarbete utanför
            hemmet. Stat och kommun måste därför vid utformningen av det fa-
            miljepolitiska stödet ta särskild hänsyn till kostnaderna för
            vården av barn i de åldrar där regelbunden tillsyn är nödvändig.
            Samhällsstödet till vård och tillsyn är huvudsakligen inriktat
            på att minska föräldrarnas kostnader för den av samhället organiserade
            barn- tillsynen. Denna har också byggts ut kraftigt under senare
            år. Däremot har samhället hittills inte med tillräcklig konsekvens
            värderat tillsynen och vården som utövas i hemmet. Vi finner det
            angeläget att de nu- varande bidragsformerna kompletteras med
            ett vårdbidrag till för- äldrar med barn i lägre åldrar. Vårdbidraget
            måste kunna utnyttjas som en ersättning till den förälder som
            svarar för vård och tillsyn av barnen i hemmet eller användas
            för den vårdnadsinsats som någon annan än föräldrarna fullgör.
          </p>
          <p xml:id="i-7xdnf4VEY7C87R2YJ7umHZ">
            Prioritering
          </p>
          <p xml:id="i-A8oV6CBMAys39QYgFAjEDo">
            Som redan framhållits kan de här föreslagna ändringarna inte
            ge- nomföras i en enda etapp. Både kostnadsskäl och andra skäl
            talar för en successiv ordning. En genomgripande analys av de
            berörda proble- men torde också kräva avsevärd tid för skatteutredningen.
            Vissa frågor, där snabba justeringar är angelägna och som berör
            bl.a. skilda låg- och mellaninkomstgrupper, torde emellertid utredningen
            utan svårighet kunna behandla snabbt. Det gäller exempelvis förbättring
            av barnstödet, avskaffande av den faktiska sambeskattningen, införande
            av hemmamakebidrag, införande av inflationsskydd i skattesystemet,
            justering av marginaleffekterna i skatte- och bidragssystemet.
            Dessa förändringar bör därför få förtur.
          </p>
          <p xml:id="i-CErCR95Pv4U5sC1hm9C7aU">
            Hemställan
          </p>
          <p xml:id="i-Mopb5RXPkVgSa6Z8ou2uUY">
            Med hänvisning till det anförda hemställer vi att riksdagen ger
            Kungl. Maj:t till känna vad som anförts i mo-
          </p>
          <pb facs="riksdagen-motions-pdf/data/1972/mot_1972__839/mot_1972__839-013.pdf"/>
          <fw xml:id="i-TNrfz1vmvXkLrFMnNbZSKk">
            Mot. 1972: 839 21
          </fw>
          <p xml:id="i-SajvdpFcnzaDcTZ9BvzSDP">
            tionen beträffande riktlinjer för den av riksdagen begärda parlamentariska
            utredningen av skattesystemet.
          </p>
          <p xml:id="i-NCVy2bymYnY5ZHzATz4Gbt" type="date">
            Stockholm den 26 januari 1972 GUNNAR HELÉN (fp) THORBJÖRN FÄLLDIN
            (c)
          </p>
          <p xml:id="i-824dvpS6Ai83gPwdyEwHUQ">
            KL Beckmans Tryckerier AB » Stockholm
          </p>
          <pb facs="riksdagen-motions-pdf/data/1972/mot_1972__839/mot_1972__839-014-001.pdf"/>
          <pb facs="riksdagen-motions-pdf/data/1972/mot_1972__839/mot_1972__839-014-002.pdf"/>
          <pb facs="riksdagen-motions-pdf/data/1972/mot_1972__839/mot_1972__839-014.pdf"/>
        </div>
      </div>
    </body>
  </text>
</TEI>
