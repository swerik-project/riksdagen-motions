<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00214">
  <teiHeader>
    <fileDesc>
      <titleStmt>
        <title>Biståndet till Nicaragua</title>
        <author corresp="i-ENka9fRWC7HrGDQTU4F2ah">Birger Hagård (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biståndet till Nicaragua</title>
          <idno type="rdwebb">G902U214</idno>
          <rs type="number">U214</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U214/text</ref>
          <ref type="dokument_url_html">http://data.riksdagen.se/dokument/G902U214</ref>
          <ref type="dokumentstatus_url_xml">http://data.riksdagen.se/dokumentstatus/G902U214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EYWuvK83ozFoHGJEDrNhXt" type="signed"/>
        <correspContext corresp="i-EYWuvK83ozFoHGJEDrNhXt">
          <note type="signatory" corresp="i-ENka9fRWC7HrGDQTU4F2ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_214/mot_198586_u_214-001.pdf"/>
      <div xml:id="i-TRncY8tFxoUGAupa2Pum7Z" type="motHeader">
        <div xml:id="i-PUJxN6wiLJb4tJxqdsBv5b" type="motTitle"/>
        <div xml:id="i-LeX1CdzChEJFSBP2SoAMyT" type="motSubmissionInfo"/>
      </div>
      <div xml:id="i-SKEcZJUTwRtocW39t6MDob" type="motBody">
        <div xml:id="i-TNV53AHZizaxJRMDWGhVLA">
          <p xml:id="i-NnUEXrv5xiNJaEtRxvRkLu">
            Motion till riksdagen 1985/86:U214
          </p>
          <p xml:id="i-9nUg1WXqMBdbzvcpeSfeXe">
            Birger Hagård (m) Biståndet till Nicaragua
          </p>
          <p xml:id="i-EWHsAcNqthRKCW5MQHAT5A">
            Sverige har sedan 1980-talets början skänkt den sandinistiska
            regimen i Nicaragua 405 milj. kr. (inkl. bidraget innevarande
            budgetår). Bidraget har sin grund dels i insikten om den i Nicaragua
            rådande fattigdomen, dels i den ideologiska gemenskap som råder
            mellan sandinisterna och den svenska socialdemokratin. Den svenska
            regeringen har i olika sammanhang uttryckt sin tilltro till den
            sandinistiska regimens vilja att förverkliga de mål som uppsattes
            1979, dvs., fria val, blandekonomi och pluralism. Då dessa mål
            hittills svikits och regimen vidtagit allt hårdare åtgärder som
            inskränkt de medborgerliga friheterna i landet är det nödvändigt
            att i dag ompröva den svenska hjälpen.
          </p>
          <p xml:id="i-MqDNySCJpS52ejWk3179Do">
            Sandinismens karaktär
          </p>
          <p xml:id="i-46hvtBRdnjHmFdsz6k5mCC">
            Den svenska socialdemokratin har ofta hävdat att de marxistiska
            dragen i det sandinistiska styret är ytliga och döljer en reformsocialism
            av nordisk modell eller att rörelsen i princip kan påverkas att
            närma sig en sådan modell. Påståendet är, i båda dessa former,
            ohållbart. Det kan med fog hävdas att sandinismens marxistisk-leninistiska
            prägel var möjlig att urskilja redan före 1979 års maktövertagande.
            (Man kan t. ex. studera den marxist-leninistiska fraktionens deklaration
            från 1969, vari talas om nationalisering av egendom och om vikten
            att skapa en ideologisk enhet av de centralamerikanska folken.)
            De sex årens sandiniststyre har vidare visat så tydliga överensstämmelser
            med tidigare kommunistiska maktöverta- ganden och metoder för
            maktkonsolidering att rörelsens icke-reformistiska karaktär får
            anses belagd. I augusti 1981 uttalade sandinistledaren Humberto
            Ortega: ”Marxismen-leninismen är den vetenskapliga doktrin som
            vägleder vår revolution... Vår politiska styrka är sandinismen
            och vår doktrin är marxismen-leninismen.” (Nicaragua: The Stolen
            Revolution, s. 4). Uppenbart är att regimens grepp det senaste
            året ytterligare skärpts i samma riktning. Biskopen av Managua,
            kardinal Miguel Obando y Bravo, uttalade i en intervju i Newsweek
            den 18 november 1985: ”Åtgärder vidtas nu i totalitär riktning,
            och det gynnar inte folket... Jag kan inte se att läget i Nicaragua
            leder fram till ett kärleksfullt samhälle. Tvärtom har folket
            fyllts av hat och alla mänskliga rättigheter undertryckts.” Ett
            uttryck för den ökande repressionen är det hösten 1985 skärpta
            undantagstillståndet, ett annat att sandinisterna i mars 1985
            tillbakavisade det förslag till medling via den katolska kyrkan
            som den demokratiska
          </p>
          <p xml:id="i-KLwB3fybemZGJjXPmEpECW">
            18
          </p>
          <pb facs="riksdagen-motions-pdf/data/198586/mot_198586_u_214/mot_198586_u_214-002.pdf"/>
          <p xml:id="i-EJhWj59BLDmFPa3JoTDRgw">
            oppositionen då framlade. En ökande internationell och inhemsk
            kritik mot sandinistregeringen har kunnat märkas. Också den svenske
            statsministern har sagt sig ha framfört kritik mot den nämnda
            utvecklingen vid ett möte med president Ortega hösten 1985. Men
            den svenska regeringen har inte tagit konsekvenserna av de allt
            starkare totalitära dragen i sandinistregimen vad det svenska
            biståndet beträffar, t. ex. genom att hota avbryta detta eller
            förknippa det med krav på en demokratisering av Nicaragua. På
            en fråga till utrikesminister Sten Andersson i riksdagen den 16
            oktober 1985, huruvida regeringen avsåg att ”företa någon åtgärd
            riktad till Nicaraguas regering, med syfte att säkerställa en
            fortsatt utveckling mot fullständig demokrati i Nicaragua” svarade
            utrikesministern bara, att regeringen till Nicaraguas regering
            uttryckt sitt beklagande och sina förhoppningar om respekt för
            de medborgerliga rättigheterna. För att ge pregnans åt kravet
            på en skärpt attityd mot Nicaraguas regering och ompröva det svenska
            biståndet är det nödvändigt med en kort orientering.
          </p>
          <p xml:id="i-DHfWjKvChHJ3kyXmKHYWjS">
            Den sandinistiska regimens effekter på Nicaragua
          </p>
          <p xml:id="i-9czN2GZms5QZ5RAVgQmwoW">
            Här skall det hävdas att den sandinistiska regimens innebörd
            från början varit att söka anknytning till östs politiska system,
            dels som förebild, dels som partner i utvecklandet av Nicaragua
            efter Somoza-diktaturens fall. Denna ståndpunkt innebär också
            i huvudsak ett tillbakavisande av tesen, att Nicaragua genom USA:s
            fientliga attityd skulle som enda utväg ha tvingats ”i armarna
            på öst”. Det är viktigt att ta avstånd från denna tes, då den
            är en avgörande förutsättning för Sveriges hjälp, som hävdas bidra
            till att frigöra Nicaragua från denna påtvingade östanknytning.
            Den medvetna sovjetiseringen framgår bl. a. i följande avseenden:
          </p>
          <p xml:id="i-GrEwArFF54iRhEQY5o2iQL">
            Partiets ledande roll
          </p>
          <p xml:id="i-2F2ZD4GgQjxkwJUM48wwVH">
            Redan från början visade det sig att partiet, dvs. främst sandinistdirektora-
            tet, avsågs få en tyngre roll än det kabinett, vari inledningsvis
            även företrädare för andra politiska inriktningar ingick. Som
            contraledaren Alfonso Robelo sagt: ”Man måste inse att Nicaragua
            har ingen nationell armé; det har en partiarmé. Det har ingen
            nationell politik; det har en partipolitik. Det har inget nationellt
            flygvapen; det har ett partivapen”. (Whelan &amp; Bozell: Catastrophe
            in the Caribbean, s. 57.) Det har av vissa iakttagare betonats
            att oppositionen fortsatt att verka i landet. I formell mening
            är detta delvis riktigt, men då får man inte glömma bort att sandinisterna
            just byggt upp dels ett system med partiövervakning på alla nivåer
            (ned till kvarterskommittéerna), dels att partiet närstående organisationer
            upprättats, som dubblerar eller i många fall slagit ut sina tidigare
            motsvarigheter. Detta gäller t. ex. fackföreningsrörelsen, kyrkan,
            m. fl., varom mera nedan.
          </p>
          <p xml:id="i-CVmCCUWycFbmooHtE3sAvS">
            Mot. 1985/86 U214
          </p>
          <p xml:id="i-7j25jWEeA9N4ducmbDJbnL">
            19
          </p>
          <pb facs="riksdagen-motions-pdf/data/198586/mot_198586_u_214/mot_198586_u_214-003.pdf"/>
          <p xml:id="i-B2DyWvxpTeyToGCJHfxrZj">
            En hemlig polis
          </p>
          <p xml:id="i-WfdDzHGawyNrAG9Szvzaf8">
            Till styrningen hör också den hemliga polis, DGSE, som inrättades
            strax efter det sandinistiska maktövertagandet 1979, och som därefter
            kraftigt byggts ut. Det har framkommit att DGSE:s chef, Lenin
            Cerna, haft ett långvarigt samarbete med Cubas säkerhetspolis
            DGI. Under DGSE lyder ett antal fängelser och läger, av vilka
            vissa är offentligt kända. Flera rapporter om tortyr och andra
            förnedrande förhörsmetoder har avgivits av f.d. fångar eller arresterade
            som förts till dessa fängelser. En av de viktigaste DGSE-avdelningarna,
            F-4, söker t.ex. penetrera oberoende institutioner som den katolska
            kyrkan, oppositionspartierna och icke-sandinistiska fackföreningar,
            arbetsgivarorganisationerna och pressen. F-4 har kallats sandinisternas
            mäktigaste desinformationsredskap. Man strävar bl. a. efter att
            placera för regimen fördelaktigt material i utländsk press. Det
            som i dag återstår av den fria samhällssektorn i Nicaragua är
            hårt övervakat, främst av den s. k. avdelning F-5 inom DGSE. Telefonavlyssning
            sköts av F-6, kontraspionage av F-7 och massorganisationerna av
            F-8 (denna stod bl. a. bakom häcklandet av påven vid dennes besök
            i Managua 1983). En relativt ny avdelning, F-16, har ansvar för
            omflyttningen av bönder från de områden där contras opererar.
            Enligt rapporter från DGSE-avhoppare skulle mer än 2 000 nicaraguaner
            sedan revolutionen ha mördats på order från inrikesministeriet,
            under vilket DGSE sorterar. Enligt den s.k. oberoende kommissionen
            för mänskliga rättigheter (som bildades för att dokumentera brott
            mot de mänskliga rättigheterna under Somoza-tiden) har ”— — —
            totalt 342 fångar försvunnit. Dessa försvinnanden kan inte, varken
            de tillfälliga eller permanenta, förklaras som uttryck för en
            enkel administrativ ineffektivitet. De är i stället resultatet
            av en medveten politik med syftet att hålla vissa fångar isolerade
            och utlämnade åt sina väktare, liksom att göra dem till föremål
            för olika slags fysisk och psykisk misshandel”. I ett känt fall
            hölls två regeringstjänstemän, som misstänkts för regim- fientlighet,
            inspärrade under misshandel i ett år, samtidigt som detta förnekades
            av regeringen. De undergick tortyr och släpptes först efter eftertryckliga
            hot om att mördas, om de yppade något om den genomgångna behandlingen.
            En annan person, Sofonia Cisneros, som är ordförande i en organisation
            för föräldrar till barn i kyrkskolor, blev sedan han offentligt
            klagat över sandinistindoktrineringen i skolorna, gripen av säkerhetspolisen.
            I den costaricanska tidningen Rumbo Centroamericano har han berättat
            att han blev misshandlad, nedslagen och hotad med pistol av själve
            säkerhetschefen Lenin Cerna, som även hotade att mörda honom och
            hans familj, om kritiken fortsatte. Andra som påtalat överträdelser
            av mänskliga rättigheter är FN och Amnesty. Ett uttalande av Roger
            Reed, tidigare forskningschef vid the Council for Inter-American
            Security, kan sammanfatta läget för de mänskli- ga rättigheterna
            i Nicaragua: ”I dagens Nicaragua finns det inga rättigheter, vare
            sig mänskliga eller andra. ... Det finns ingen strejkrätt, ingen
            rätt till
          </p>
          <p xml:id="i-V69Te15vQLFcEoRzgrQyXA">
            Mot. 1985/86 U214
          </p>
          <p xml:id="i-SRBE1DsFfQCshFpkM6gYiZ">
            20
          </p>
          <pb facs="riksdagen-motions-pdf/data/198586/mot_198586_u_214/mot_198586_u_214-004.pdf"/>
          <p xml:id="i-BQQtuzGDT6kt884cnDRdPd">
            habeas corpus, ingen mötesfrihet, ingen rätt för politiska partier
            att hålla offentliga möten. Kravet på fullmakt för att tränga
            in i och undersöka privata hem avskaffades för över ett år sedan.”
            (Ur Whelan &amp; Bozell, s. 55f.)
          </p>
          <p xml:id="i-L8E3fLfxUYhA8Kvu3uxqBg">
            Pressen
          </p>
          <p xml:id="i-5zqz6eY5bKCBu7pWsgTQwx">
            Sandinisterna skaffade sig redan från början avgörande kontroll
            över alla TV-program liksom över de flesta radiostationer. En
            framstående radiore- porter, Oscar Leonardo Montalbån, arresterades
            1982 för ”kontrarevolutio- när” rapportering, detta med stöd i
            sandinisternas s.k. ”masskommunika- tionslag” som förbjuder kritik
            av revolutionen. Enligt denna lag måste en journalist för att
            kunna arbeta vara medlem i det sandinistkontrollerade journalistförbundet.
            Sandinistledaren Luis Carrion Cruz yttrade för övrigt i maj 1983:
            ”Revolutionär journalistik betyder att göra och säga allt som
            främjar folkets seger. ... Revolutionär journalistik skall vara
            macheten, geväret, granaten och kanonen i våra arbetares och bönders
            fasta och härdade händer.” (West Watch, juli 1983, s. 3.) Det
            kan nämnas att Nicaraguas journalistförbund i slutet av 1985 krävde
            ett stopp för den presscensur som rått i snart fyra år.
          </p>
          <p xml:id="i-8QDxYmAUGj47uyGCg7yYkM">
            Kyrkan
          </p>
          <p xml:id="i-TL1aDUhxjLYGCXo5Fhnr74">
            Liksom många andra grupper var även kyrkorna först relativt positiva
            till sandinisterna. I dag inser allt flera, både präster och lekmän,
            att sandinis- mens grundval är ateistisk och fientlig till ett
            fritt religionsutövande såväl som till de läror kyrkorna företräder.
            I våra medier har mest utrymme ägnats den katolska kyrkan. Men
            regimen behandlar också mosaiska, lutherska, mormonska och baptistiska
            samfund med ökande hårdhet. Behandlingen av synagogorna får sin
            hårdhet inte minst av sandinisternas nära samröre med PLO, som
            har en inofficiell representation i Managua. Samtidigt har regimen
            på ett delvis mycket skickligt sätt förstått att knyta band till
            kyrkorna, inte minst genom den s.k. ”folkkyrkan”. Med lock och
            pock skall kyrkans värdefulla organisation och pedagogiska resurser
            knytas till regimen. Att politiken också inbegriper utpressning,
            hot om våld och trakasserier har i flera fall framkommit. Ett
            exempel är fader Bismark Carballo, som greps i maj 1983. Fader
            Carballo, som då var chef för den katolska radion, blev slagen,
            avklädd och släpad genom Managuas gator inför ögonen på regeringspressens
            och TV:s report- rar, som fotograferade händelsen. (Roger Reed:
            El Salvador and the Crisis in Central America, Council for Inter-American
            Security, den 2 maj 1983.)
          </p>
          <p xml:id="i-SMcpHwQhhmf2XDUyUidEkm">
            Facket
          </p>
          <p xml:id="i-Pm2r2TUgiPmBSpfRdSTnmY">
            Från början av den sandinistiska revolutionen har avsikten varit
            att skaffa sig inflytande över den viktiga fackföreningsrörelsen.
            I det syftet bildades ett nytt förbund, CST, som bara några veckor
            efter revolutionen startade en offensiv för att tvinga över de
            socialdemokratiska och kristdemokratiska fackföreningsmedlemmarna
            till CST. Den delegat, som av det socialdemo-
          </p>
          <p xml:id="i-9ifZMQuttXoD8c1QFJFdXJ">
            Mot. 1985/86 U214
          </p>
          <p xml:id="i-TXDiVnFoYhkHaptHsrypzu">
            21
          </p>
          <pb facs="riksdagen-motions-pdf/data/198586/mot_198586_u_214/mot_198586_u_214-005.pdf"/>
          <p xml:id="i-LKrw33DbqD3FC7iqYxP2jK">
            kratiska CUS valts som delegat till internationella fackliga
            konfederationens möte i Turin, vägrades utresetillstånd och ersattes
            av en sandinisttrogen delegat. Strävan är att genom arresteringar
            och trakasserier visa, att verksamhet i det icke-sandinistiska
            facket är lönlöst. Samtidigt stärker CST sina band med Sovjet
            och Östeuropa. För något år sedan besökte CST:s generalsekreterare
            Lucio Jiménez Sovjet. På vägen passade hans delegation på att
            signera ett samarbetsavtal med Polens regimtrogna fackförbund
            i Warszawa. CST är även medlem i den Prag-baserade sovjetstyrda
            fackför- bundsinternationalen.
          </p>
          <p xml:id="i-EES6uppVqJE9p7Pp2Dety5">
            Armén. Det militära samarbetet med öst
          </p>
          <p xml:id="i-CnVFFm3npwsEbmEpVoifea">
            Det har beräknats att Somoza höll högst 15 000 man beväpnade
            i sitt s. k. nationalgarde. Redan 1981 tillkännagav dock sandinistregeringen
            att man ämnade bygga ut armén till 30 000 man. Den nuvarande organisationens
            styrka kan knappast exakt fastställas. Men den torde närma sig
            100 000 man. Många tecken tyder på att sandinisterna siktar på
            att skapa en betydligt större armé. Detta bör jämföras med att
            landets totala befokning är 2,5 miljoner människor. Under sandiniststyret
            har över 30 nya militärbaser byggts. Stridsvagnar, pansarfordon
            och helikoptrar har förts in i landet. Det beräknas att åtminstone
            40 26 av BNP går till upprustningsändamål. 1981 beräknades kostnaden
            för militariseringen enbart detta år uppgå till minst 100 miljoner
            dollar, i runda tal 300 dollar per hushåll. Under första halvåret
            1985 beräknades inskeppningstakten vara densamma som under 1984,
            då 37 östfartyg förde in sammanlagt 18 000 ton militär materiel
            i landet. (DN 12/7 1985.) Denna påskyndade militära uppbyggnad
            vore inte möjlig utan såväl import av utrustning som omfattande
            konsultation från bl. a. Cuba, Sovjetunionen, Bulgarien och Tjeckoslovakien.
            De kubanska militära rådgivarnas antal anges till minst 2 000,
            vilket möjliggör närvaro på alla enheter ned till kompanier. Det
            bör betonas att samarbetet med Cuba startade redan före 1979,
            då en s.k. ”internationell brigad” slogs för sandinisterna. President
            Daniel Ortega och inrikesminster Tomås Borge Martinez är t. ex.
            utbildade på Cuba, Humberto Ortega i Sovjetunionen. I juli 1979
            landsattes en ledande kubansk expert på ”convert action”, Juliån
            Löpez Diaz, i Nicaragua för att tjänstgöra som sandinisternas
            huvudrådgivare. Han blev senare kubansk ambassadör i Managua.
            Den kubanska inblandningen har därefter fördjupats. I Sverige
            är dett. ex. föga känt, att en hög kubansk officer, general Arnaldo
            Ochöa Sanchez, som bl.a. övervakat den kubanska närvaron i Angola
            och Etiopien, hemligt avdelats att tjänstgöra i Nicaragua, troligen
            med liknande uppgifter. Enligt en flykting från Nicaraguas hemliga
            polis, Miguel Urroz Blanco, är för sandinisterna ”en antydan från
            kubanerna att anse som en ovillkorlig order”. (Whelan &amp; Bozell,
            s. 53f.) Att en så långtgående inblandning från östblocket också
            medför en stark begränsning av det givna landets självständighet
            har tidigare bekräftats i raden av kransstater runt Sovjetunionen.
            Ett uttryck bland flera för att den ökande östinblandningen i
            Nicaragua
          </p>
          <p xml:id="i-GAN1EptjLPF2ZVz7ijwrcH">
            Mot. 1985/86 U214
          </p>
          <p xml:id="i-961TkRZp6acZGsVE4Bmdjt">
            22
          </p>
          <pb facs="riksdagen-motions-pdf/data/198586/mot_198586_u_214/mot_198586_u_214-006.pdf"/>
          <p xml:id="i-BFYXUPhp92PzwLUWq5mrqZ">
            noteras är, att grannstaterna alltmer oroas. Sålunda har Costa
            Rica protesterat mot Nicaraguas ”aggression”. Venezuela, som först
            stödde sandinisternas kritik av USA, har sedan 1983 i tysthet
            stött den nicaraguan- ska oppositionen. El Salvador har hårt angripit
            Managuas terrorism och uppmanat alla demokrater att bekämpa denna.
            Colombia har kallat hem sin ambassadör i Nicaragua. Ett annat
            uttryck för att militariseringen oroar är att stora grupper mödrar
            till Nicaraguas inkallade män protesterat mot den omfattande värnplikten.
            I några fall har mödrar till inkallade t.o.m. stormat militärkaserner
            och återtagit sina söner. Kyrkan har också avgivit protester mot
            de många inkallelserna.
          </p>
          <p xml:id="i-LUvxktdTvT8PbnY7KvToGh">
            Ekonomin och företagsamheten
          </p>
          <p xml:id="i-7vbhmtNBGE5X1L166hgAx3">
            Utgångsläget för den nicaraguanska ekonomin 1979 var givetvis
            på flera sätt svårt. Naturkatastrofer och ett hårt ränteläge bidrog
            starkt härtill. Att produktiviteten i och förtroendet för Nicaraguas
            näringsliv därefter sjunkit får dock till stor, ja kanske största,
            delen tillskrivas den nya regimens val av ekonomiskt och politiskt
            system. Enligt samstämmiga vittnesbörd strävar sandinisterna efter
            att stärka regeringens och partiets makt över företagen, samtidigt
            som man medvetet försvagar den privata sektorn eller vad som återstår
            av den. Ett exempel utgör de bönder som blivit föremål för omflyttningar
            inom landet. Dessa har i flera fall åter fått jord att bruka,
            inte sällan mera än tidigare, men nu i kollektivistiska former.
            Samtidigt som sandinisterna i enlighet med den plan för maktkonsolide-
            ring som de fastställt vid maktövertagandet avsåg att göra sitt
            ”direktorat” till verkligt beslutscentrum, sökte man under en
            tid upprätthålla en fasad av samarbete med näringslivets och fackets
            grupper. Som motpart har därvid det s. k. Överrådet för Privat
            Företagsamhet (COSEP) fungerat. Detta har, låt vara under ökad
            tvekan, sänt företrädare till sandinisternas regering, eller ”statsråd”.
            En person som genomskådat konstruktionen är Alfonso Robelo. Denne
            ledde COSEP:s strejkaktioner, som bidrog till Somozas fall. och
            ingick därefter i sandinistjuntan till 1980, men har sedermera
            slutit sig till de väpnade antisandinisterna som ledare för ARDE
            (Revolutionära Demokra- tiska Alliansen). (Welan &amp; Bozell,
            s. 63f.) Det har sagts att det var det låt vara sakta stigande
            välståndet som under 1970-talet, på gott och ont, skapade den
            ”revolutionära situation” i vilken sandinismens maktövertagande
            kunde ske. Mellan 1950 och 1978 förekom sålunda en 5,3-procentig
            årlig tillväxt; realinkomsten per capita fördubbla- des. Som forskaren
            Mark Falcoff skrivit: ”Orsakerna till Centralamerikas instabilitet
            var sålunda både den tidigare politikens framgång och dess misslyckanden;
            både hoppet om att underutvecklingen skulle kunna övervin- nas
            och det faktum att så ej skedde ...” (Wall Street Journal/Europe
            den 12 september 1985.) Konkret utvecklades denna process genom
            att egendomsklyftorna fördju- pades och genom att landets befolkning
            kraftigt ökade. I sådana lägen får ofta antikapitalistiska och
            kollektivistiska idéer spridning, då de tycks erbjuda lösningar
            på de rådande svårigheterna.
          </p>
          <p xml:id="i-BSRwgguNGBoJwQ9yxu9NVZ">
            Mot. 1985/86 U214
          </p>
          <p xml:id="i-FYhg5fQtrvGtEdEUrLSKip">
            23
          </p>
          <pb facs="riksdagen-motions-pdf/data/198586/mot_198586_u_214/mot_198586_u_214-007.pdf"/>
          <p xml:id="i-U38FbQirdgWQSmeeKzmC5o">
            Dagens Nicaragua är präglat av ett plantänkande för ekonomins
            del. Med detta har också följt tilltagande skevhet i tillgången
            på viktiga varor och i prioriteringen av ekonomiska uppgifter.
            Jordbruksproduktionen har i stora delar av landet fallit till
            hälften av vad den var före 1979. Bönderna uppmuntras inte att
            öka produktiviteten, då de endast kan sälja sina varor till staten
            för orimligt låga priser. Staten har blivit en fördyrande och
            byråkratisk mellanhand. Varuströmmarna flyter trögt och nyckfullt.
            Med planekonomin marscherar svarta marknader in, liksom ett ”system”
            med skiftande växelkurser. Detta medges, om än motvilligt, också
            av sandinismens egna supportrar. En östtysk ekonom på besök i
            Nicaragua skrev nyligen: ”De /sandinisterna/ tänker föreslå en
            lag som skapar runt 15 separata växelkurser för import och export.
            Jag kan inte påminna mig en enda öststatsekonomi som är lika rörig
            som denna.” (Wall Street Journal/ Europe den 28 mars 1985.) Ett
            ekonomiskt svagt och i produktavseende ensidigt land som Nicaragua
            borde ha uppmuntrat dem som äger talanger och kapital. Sandinisterna
            har gjort motsatsen: skrämt bort näringsidkande grupper ur landet.
            För sent tvingas man inse, att en liten, extrem politisk elit
            inte ens med centralplane- ringens alla medel och maktbefogenheter
            kan ersätta dem som nu flytt till utlandet. Sandinisterna tog
            miste, när de tolkade motståndet mot Somoza som en önskan om kommunism.
          </p>
          <p xml:id="i-JZB8xRQpFWfi52bvHBhmUW">
            USA och Nicaragua
          </p>
          <p xml:id="i-VjmN2qLuLVdyL6XHMMJURf">
            Ett argument för ekonomiskt och annat icke-militärt bistånd,
            som troligen även starkt påverkat den svenska Nicaraguahjälpen,
            är att Nicaragua utan hjälp tenderar att knytas ännu starkare
            till östblocket. Drar västländerna undan sin hjälp, har sandinisterna
            inget annat val än att begära kubansk eller sovjetisk hjälp, heter
            det. Resonemanget är förledande, särskilt som det besparar vederbörande
            en närmare granskning av sandinisternas politik med avseende på
            fri- och rättigheter och marknadsekonomi. Argumentet utgår dock
            ifrån den felakti- ga premissen, att sandinisterna egentligen
            inte skulle vara ute efter att skapa ett statssocialistiskt system
            eller vilja ha närmare band till östblocket. Det förbiser också,
            att västs och inte minst USA:s kritik och avbrutna hjälp historiskt
            inte har varit orsaker till Nicaraguas östorientering utan följdverk-
            ningar av denna. USA fortsatte med direkt hjälp till landet också
            sedan mycket tydliga tecken på en ändring av Managuas politik
            i totalitär riktning framträtt. Sålunda bör man påminna om, att
            Cuba redan i juli 1980 hade över 2 000 rådgivare stationerade
            i Nicaragua. FSLN:s (sandinisternas) totalitära prägel var redan
            då fullt tydlig. Det hindrar inte att USA i september 1980 godkände
            ett hjälppaket på 75 miljoner dollar till Nicaragua, samtidigt
            som amerikan- ska banker på förmånliga villkor förnyade landets
            lån om sammanlagt 582 miljoner dollar. . WG Dessa åtgärder hade
            dock ingen som helst effekt på sandinismens inledda östorientering.
            Sålunda röstade sandinisterna samtidigt — trots sitt löfte att
            förbli alliansfritt — i FN för Sovjets linje i frågor som rörde
            Afghanistan, Kampuchea m. m. Man fortsatte även att stödja gerillan
            i El Salvador. En effekt härav blev, att president Carter avbröt
            USA:s ekonomiska hjälp till
          </p>
          <p xml:id="i-G67RozwLFgNcKdjiiPhgwn">
            Mot. 1985/86 U214
          </p>
          <p xml:id="i-FpaC4jbGjLJQwTSiwZubv6">
            24
          </p>
          <pb facs="riksdagen-motions-pdf/data/198586/mot_198586_u_214/mot_198586_u_214-008.pdf"/>
          <p xml:id="i-DkPYTKJdusWt3iC6TgscAN">
            Nicaragua, sedan 65 miljoner dollar hunnit utbetalas. När Ronald
            Reagan blev president fortsatte han denna politik. Men redan innan
            detta skett, förklarade sandinisterna, i mars 1981, att man avsåg
            att öka sin armé till 30 000 man, två gånger storleken av Somozas
            beryktade nationalgarde. De grymma förflyttningarna av bl. a.
            misquitoindianerna inleddes även, bl. a. med avsikten att ge regimen
            en ”eldzon” i kriget mot den inhemska gerillan. I april 1982 hoppade
            Eden Pastora av från sandinistledningen i besvikelse över denna.
            Så sent som i april 1982 framlade dock USA en åttapunktsplan,
            som avsåg att stoppa den militära träning av exilgerillamän som
            inletts, återuppta den ekonomiska hjälpen och minska USA:s närvaro
            i området, allt på villkor att Nicaragua uppfyllde sitt löfte
            till OAS (de amerikanska staternas organisa- tion), dvs. om alliansfrihet,
            pluralism och blandekonomi, samt upphörde med sin inblandning
            i gerillastriderna i El Salvador. Denna plan tillbakavisa- des
            dock av Managua. För att riktigt kunna bedöma sandinismens karaktär
            och därmed de verkliga förutsättningarna för utländskt icke-militärt
            bistånd är det nödvän- digt att beakta de fakta som här berörts
            samt tidsföljden mellan dem.
          </p>
          <p xml:id="i-EHDojLwN29s3GJyYJyjVGN">
            Skönmålning av Nicaragua
          </p>
          <p xml:id="i-3uNZtNLeyActr58XbXycdY">
            För att motivera fortsatt svensk hjälp tvingas den svenska regeringen
            skönmåla läget och tendenserna i Nicaragua. I en aktuell UD-orientering
            heter det att ”en strävan mot en alliansfri utrikespolitik” kännetecknar
            Nicaragua (s. 5). När statsminister Palme senast besökte landet,
            yttrade han bl. a.: ”Nicaragua har möjlighet att visa att en revolution
            inte behöver stelna i dogmer och fåtalsvälde ...” (a a s. 6.)
            Han hävdade att sandinisterna måste få slippa yttre inblandning.
            Men han nämnde inte att villkoret för en demokratisering är att
            regimen respekterar de mänskliga rättigheterna och marknadsekonomin.
            Det kan givetvis sägas vittna om sympatisk hoppfullhet att bevara
            de förväntningar som svensk socialdemokrati först riktade mot
            den sandinistis- ka rörelsen. Samtidigt framstår denna attityd
            som ett svek mot de demokra- tiska krafterna i Nicaragua, t. ex.
            den parlamentariska front som bär namnet Coordinadora. Som den
            kristdemokratiske politikern Alejandro Frixione uttalade i en
            svensk tidningsintervju för ett år sedan: ”Vi partier i Nicaragua
            som kämpar för en fredlig utveckling i riktning mot demokrati,
            vi får ingen som helst hjälp. ... Det är synd att de rika, demokratiska
            länderna inte ger någon hjälp för att stödja en demokratisk utveckling.
            Vi får inte ens moralisk hjälp.” (Samhällsgemenskap nr. 12/1985.)
            Effekten av den nuvarande svenska hjälpen är att hjälpa en regim,
            som på flera sätt förgriper sig på de mänskliga rättigheterna,
            som tvingar in sitt land i en ond cirkel av ekonomisk och kulturell
            stagnation, som ser med förakt på de västerländska frihetsvärdena,
            som alltmer blir till en kubansk bastion på det nordamerikanska
            fastlandet och som utgör ett hot mot sina grannar. Samtidigt bidrar
            vår hjälp till att betydande öka denna regims prestige. En för
            vår del allvarlig effekt är till sist att den svenska biståndsviljan
            hotas, i den mån det blir mer känt att vårt bistånd tjänar att
            utveckla ett diktatursystem.
          </p>
          <p xml:id="i-9Yk329YASkp6vr7Q6P2NhR">
            Mot. 1985/86 U214
          </p>
          <p xml:id="i-KsL2FAX4Fzy92nB4nzatdy">
            25
          </p>
          <pb facs="riksdagen-motions-pdf/data/198586/mot_198586_u_214/mot_198586_u_214-009.pdf"/>
          <p xml:id="i-YgWazq9NA8rkoQNbwL5JN">
            Hemställan
          </p>
          <p xml:id="i-7rEApDsCGK8qHq29FzjZv9">
            Med stöd av vad som ovan anförts hemställs att riksdagen avslår
            proposition 1985/86:100, bilaga 5, avseende landram för Nicaragua.
          </p>
          <p xml:id="i-Pce4PPxy42AAUenssDmN2i" type="date">
            Stockholm den 22 januari 1986
          </p>
          <p xml:id="i-XXGsS6L2afQvXMsZshn6fM" type="signatureBlock">
            Birger Hagård (m)
          </p>
          <p xml:id="i-DjnZZK5mY2BmBeuUTx5vts">
            Mot. 1985/86 U214
          </p>
          <p xml:id="i-7TJkus21Ec1Qa7mb9KUARq">
            26
          </p>
        </div>
      </div>
    </body>
  </text>
</TEI>
