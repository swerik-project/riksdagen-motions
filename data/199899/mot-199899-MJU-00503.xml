<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-MJU-00503">
  <teiHeader>
    <fileDesc>
      <titleStmt>
        <title>Grisar</title>
        <author corresp="i-PvJTHCyJiaxUeJhG5osdHg i-PvJTHCyJiaxUeJhG5osdHg">av Gudrun Lindvall (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grisar</title>
          <idno type="rdwebb">GM02MJ503</idno>
          <rs type="number">MJ503</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GM02MJ503/text</ref>
          <ref type="dokument_url_html">http://data.riksdagen.se/dokument/GM02MJ503</ref>
          <ref type="dokumentstatus_url_xml">http://data.riksdagen.se/dokumentstatus/GM02MJ503</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PvJTHCyJiaxUeJhG5osdHg</idno>
            <name>Gudrun Lindvall</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PvJTHCyJiaxUeJhG5osdHg</idno>
            <name>Gudrun Lindvall</name>
            <state type="partyAffiliation" ref="Q213451">
              <desc>mp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3WazwLMptJXsVyAYoQiWp1" type="signed"/>
        <correspContext corresp="i-3WazwLMptJXsVyAYoQiWp1">
          <note type="signatory" corresp="i-PvJTHCyJiaxUeJhG5osdHg"/>
          <note type="signatory" corresp="i-PvJTHCyJiaxUeJhG5osdHg"/>
        </correspContext>
        <correspAction xml:id="i-3xzKJbm5V7VNicjxLBA2z6" type="referral">
          <date when="1998-11-03"/>
        </correspAction>
        <correspAction xml:id="i-9TzgxuQE8VgYY1wLWHaixt" type="dismissal">
          <date when="1998-11-03"/>
        </correspAction>
        <correspAction xml:id="i-965g5wwXznY5YZZwBhmwnz" type="submission">
          <date when="1998-10-28"/>
        </correspAction>
        <correspAction xml:id="i-Xidyya9UaRGwL2xewnejfS" type="referral">
          <date when="1998-11-03"/>
        </correspAction>
        <correspAction xml:id="i-WTN6RdmmL2EzqWXu5buWzD" type="dismissal">
          <date when="1998-11-03"/>
        </correspAction>
        <correspAction xml:id="i-PkzHDX6i1nvfunRqQ1Yf9t" type="submission">
          <date when="1998-10-28"/>
        </correspAction>
        <correspAction xml:id="i-EgfmyqP8ve9uUzx7nEXidi" type="assigned"/>
        <correspContext corresp="i-EgfmyqP8ve9uUzx7nEXidi">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0503/mot_199899_mj_0503-0001.pdf"/>
      <div xml:id="i-Sc27vuY7oeUnB3SjrEdz3g" type="motHeader">
        <div xml:id="i-Tkjd4fNJjvd6VLGicYrjW7" type="motTitle"/>
        <div xml:id="i-8Xbws729MgEXspeR2Tt3L2" type="motSubmissionInfo"/>
      </div>
      <div xml:id="i-ThW3zVRqi3g3HbByevJoAL" type="motBody">
        <div xml:id="i-Viw546umXdqtrYuBgqaatY">
          <p xml:id="i-8vHh4a6pgmwUZ96kCCHp3n">
            1998/99 MJ503 MJ503
          </p>
          <p xml:id="i-JovPwgiJyCb5T1hb9TdakM">
            Motion till riksdagen
          </p>
          <p xml:id="i-UkxvCm1ZdBvjGxUxXAZqjc">
            1998/99:MJ503
          </p>
          <p xml:id="i-TmroxbbNLxYuNgBkg8NLWS">
            av Gudrun Lindvall (mp) Grisar
          </p>
          <p xml:id="i-SGgVFEmJRKFdwjgmxKVoK9">
            Då och då står att läsa om vanvårdade djur i olika lokaltidningar,
            djur som lämnats utan vatten och mat och i värsta fall dött i
            sin egen träck. Dessa händelser skapar rubriker, krav på ansvar,
            bättre djurskyddslagar och hårdare straff. Lyckligtvis är händelser
            av detta slag ovanliga och leder till att den ansvarige inte får
            ha djur. Ibland blir missförhållandena följetong med människor
            som fortsätter att ha djur med ett ständigt ägarbyte och fortsatt
            vanvård. Mycket av den svenska djurhållningen är bra och de flesta
            månar om sina djur. Men i en allt starkare konkurrens får djuren
            komma emellan och den diskussion som hörs om att Sverige måste
            få konkurrera ”på lika villkor” skrämmer. Den här motionen ska
            inte ta upp den typen av händelser som beskrivs ovan utan den
            vanliga vardagen, det som inte skapar rubriker. Det vi vant oss
            vid eller inte tänker på.
          </p>
          <p xml:id="i-NPuodXMTJTRjy93tT2f4Rt">
            2 Grisar
          </p>
          <p xml:id="i-P7fPS5hJhFA9aH4jT4Tkd4">
            ”Griser ska inte ha roligt. Dom ska det bli julskinka utå”, säger
            Emils pappa i filmen Emil och griseknoen. Slaktsvinsproduktionen
            sker intensivt idag. De flesta grisar kommer aldrig ut. Att böka
            i jord och gotta sig i solvärmen kommer aldrig på fråga på vägen
            från smågris till kotlett. Betonggolv med i bästa fall halm är
            vad som gäller. Det finns grisproducenter som tänker om och låter
            grisarna komma ut, ett måste för att få märka grisköttet med KRAV-märket.
          </p>
          <p xml:id="i-9bVuhgYoZARr5p5Uet8ujW">
            3 Alla har vi varit små
          </p>
          <p xml:id="i-N2awUWJhvynfr7rCDjirDa">
            Många smågrisar lever gott i flockar med modern och andra suggor
            och rejält med halm att boa och böka i. Men inte alla. Och har
            man fötts som en liten hanne väntar...
          </p>
          <pb facs="riksdagen-motions-pdf/data/199899/mot_199899_mj_0503/mot_199899_mj_0503-0002.pdf"/>
          <p xml:id="i-2NPKNMrMXd7u6ib6a5dVbH">
            4 Kastrering utan bedövning
          </p>
          <p xml:id="i-RUtPAdeirCScCiyZCfWz66">
            Kastrering sker innan den lille grisen blivit 2 veckor, helt
            utan bedövning. Grisen riskerar att få infektioner och bråck av
            ingreppet. Att den känner smärta är säkert, eftersom nervsystemet
            är fullt utvecklat även hos en liten gris. I Sverige kastreras
            årligen cirka en och en halv miljon hangrisar. Kastreringen görs
            för att 7—-8960 av hangrisarna utvecklar ämnen (skatol, androstenon
            m fl) som ger ett illaluktande kött. Det hävdas också att okastrerade
            grisar kan vara besvärliga att ha i täta flockar då de börjar
            bli könsmogna. Men kastreringen är inte bara bra för konsumenten
            och producenten, den leder också till att man får ett mindre köttigt
            och fetare griskött. Produktionskostnaderna skulle också kunna
            sjunka då kastreringen påverkar både tillväxt och foderåtgången
            negativt. Ur djurskyddssynpunkt är kastreringen naturligtvis mycket
            tveksam. Det är mycket angeläget att man hittar metoder att göra
            kastreringen överflödig alternativt finner säkra former för smärtlindring.
          </p>
          <p xml:id="i-HfnUg3u9PC5FgrVTjbwuej">
            5 Smågrisen blir slaktsvin
          </p>
          <p xml:id="i-HLbvDdDL2dEZ8hr1UjxVTY">
            Barndomen varar inte länge för en liten nasse. Redan vid 5 veckors
            ålder tas den från suggan. Det är biologiskt lite för tidigt,
            men tempot är snabbt och för suggan väntar ny dräktighet och nya
            kultingar. Eftersom smågrisens mag-tarmkanal inte riktigt är redo
            att klara en diet utan mjölk och eftersom omställningen ofta är
            brysk är risken stor för diarréer. Det botas i många fall med
            höga doser zinkoxid, i och för sig inte otrevligt för smågrisen,
            men däremot för åkermarken, eftersom det bajsas ut och bajset
            läggs på åker. Mängden zink i jorden höjs och tas upp av växter
            och djur. Det påverkar mikroorganismer och riskerar hamna i maten
            som äts av djur eller människor. Därmed är det inne i det biologiska
            kretsloppet. Mycket olyckligt. Hela tiden ökar halterna, något
            som inte är långsiktigt hållbart. En del smågrisproducenter använder
            kolpulver istället. Det fungerar. Efter påtryckningar har reglerna
            runt zinkanvändningen skärpts och det krävs nu veterinär förskrivning.
            Det är bra, men eftersom det finns en fullgod ersättare till zinkpulvret
            — kolpulver — finns egentligen inget skäl att det alls ska tillåtas.
          </p>
          <p xml:id="i-RdiPLPFp1aCaBHBkkWMSye">
            6 Första resan
          </p>
          <p xml:id="i-KUF6iauAU68DYRU5QzeXbo">
            Har man tur som smågris får man fortsätta att växa upp på den
            gård man föddes och då förhoppningsvis med smågrisar man känner.
            Till saken hör att grisar är intelligenta djur. Griseknoen i filmen
            om Emil i Lönneberga var inget undantag, bara en gris som fick
            chansen. Det vanligaste är att vår smågris lastas på lastbil,
            trängs ihop med främmande grisar, lastas ut hos en bonde som specialiserat
            sig på slaktsvin och föses ihop med nya grisar den inte känner.
            Det är mycket stressande både med den nya miljön och alla nya
            individer.
          </p>
          <p xml:id="i-9EeZiBULXsCmmyEzSAkvFn">
            Mot. 1998/99MJI503
          </p>
          <pb facs="riksdagen-motions-pdf/data/199899/mot_199899_mj_0503/mot_199899_mj_0503-0003.pdf"/>
          <p xml:id="i-J7gpTovDR1u6kLi8mWpxPj">
            Mot. 7 Har vår smågris, som nu är ca 12 veckor, riktig otur blir
            den 1998/99MJ503 exporterad till kontinenten t.ex. Tyskland. Där
            väntar en hård tillvaro och drar den en till nitlott i ”grislotteriet”
            så lastas den vid slaktfärdig ålder på en knökafull bil för transport
            till något slakteri i Italien. Där väntar i värsta fall tortyr.
            Men mer om det längre ner. Slaktsvin är det djurslag som de flesta
            förelägganden gäller och då framför allt att det är för lite strö
            i boxarna. Det är enligt uppgift mer regel än undantag att inte
            ströa de sista två veckorna före slakt(!). På så vis underlättas
            rengöringen... Vår smågris blir kvar i Sverige. Nu skall den äta
            och växa tills den är ca 6 månader. Livet är trångt med lite strö
            att böka i, men på det hela taget en torftig tillvaro. Hamnar
            vår smågris hos en riktigt ”effektiv” bonde kan förra omgången
            slaktsvin ha lämnat gården på morgonen och den nya, den med vår
            gris, anlända på kvällen. Eftersom stallarna spolats under dagen
            kan det vara fuktigt och, vad värre är, vår lilla gris möts av
            en massa jetdroppar i luften som kan innehålla bakterier. Nu riskerar
            den att få lunginflammation, något som fortfarande är mycket vanligt
            hos slaktsvin. Dessutom kan han få parasiter, som spolmask, eftersom
            dessa lätt förökar sig när stallet aldrig får torka upp.
          </p>
          <p xml:id="i-6W4f24mYjMChG43x4Yktjd">
            7 Andra, sista, resan
          </p>
          <p xml:id="i-LeJ6i67MWkM6gySC5PZ1Q5">
            När så stunden kommer att slaktas föses vår numer ca 100 kg tunga
            gris åter upp på en lastbil och blandas med en massa okända grisar
            för den sista transporten i livet. Av vid slakteriet, skrik och
            skrän, allt är fträmmande, det luktar blod. Blir han tveksam får
            han en elektrisk stöt i baken för att skynda på. Före slakten
            skall han bedövas. Vissa slakterier har kvar en rent gräslig metod
            för detta. Grisen avskiljs från de andra, den enda tryggheten,
            föses in i ett litet utrymme och, ve och fasa, väggarna klämmer
            fast honom och golvet försvinner. Hängande så är risken stor att
            han får panik, slår sönder sitt tryne mot väggarna innan han sänks
            ned i gasen som slår ut hans medvetande. Så här går det till på
            slakteriet i Skara till exempel. Metoden är fortfarande godkänd.
            Har den lilla stackarn hamnat på väg till slakteri i Italien för
            att bli parmaskinka kan vad som helst hända. Om han överlever
            transporten — det gör inte alla — väntar griptänger med rejäla
            elstötar, hugg och slag. Här finns ingenting som kan kallas värdigt
            slut. Måtte det finnas en god himmel för grisar med gröna ängar,
            härliga gyttjepölar och massor av solsken.
          </p>
          <p xml:id="i-NMH76vcDMmFzQbU5RJwHUV">
            8 Suggan...
          </p>
          <p xml:id="i-UBCmDsvqGhwd2LyjEqAeA">
            Fortfarande förekommer det i Sverige att suggan fixeras när det
            är dags att föda. Hon kan inte nosa på kultingarna, inte röra
            sig över huvud taget. Hur vanligt det är går inte att få uppgift
            om. Men det är oacceptabelt och borde strida mot 4 8 i djurskyddslagen
            som säger att djur ska har möjlighet att bete
          </p>
          <pb facs="riksdagen-motions-pdf/data/199899/mot_199899_mj_0503/mot_199899_mj_0503-0004.pdf"/>
          <p xml:id="i-SYT1tC8j5rH95NUpSqREaw">
            sig naturligt. Trånga burar för djur hör inte ihop med ett jordbruk
            som vill Mot.
          </p>
          <p xml:id="i-Pgp4J2iqucCiDfkVmEzehx">
            sälja på djurvänlighet.
          </p>
          <p xml:id="i-UMpdjPN9qUxrdpxG1p7xr">
            9 ... kan vara ”leasad”
          </p>
          <p xml:id="i-4KdGtswVknSRHESQLn2guf">
            För några år sedan startade nämligen slakteriföretagen så kallade
            suggpooler. Suggan bor normalt på suggpoolen, men 2 veckor före
            nedkomst lastas hon på lastbil för att hamna hos en bonde. Man
            kan naturligtvis ifrågasätta transport av djur så nära nedkomst,
            men en effekt av EU:s transportdirektiv var att det svenska förbudet
            om transport en vecka för och en vecka efter förlossning försvann.
            Vi var ju tvungna att harmonisera. Det är enligt uppgift inte
            ovanligt att suggorna kommer tillbaka till poolen efter sina 8
            veckor ute på gården i ganska dåligt skick. Är bonden inte lika
            noga med en sugga han inte äger eller mår suggorna helt enkelt
            illa av att transporteras runt?
          </p>
          <p xml:id="i-BGWGcvBLQqPUzUN9ysmoL6">
            10 Vad kan göras?
          </p>
          <p xml:id="i-8P8SQfifA6HXF72JAuEyMo">
            En del, framför allt unga människor idag, väljer att helt avstå
            från att äta kött. Man kan inte acceptera all denna stress och
            den ovärdiga behandling som djuren utsätts för. Andra väljer KRAV-märkt,
            eftersom de djuren kommer ut och kan leva ett bättre liv än de
            i djurfabrikerna. Men alla andra då? Jo, man måste naturligtvis
            kräva att hanteringen av grisar blir bättre, värdigare och mer
            tar hänsyn till att grisar är intelligenta och kännande varelser.
            Det måste bli slut på svinerierna i grislivet!
          </p>
          <p xml:id="i-VxgPTiLSfevwZ22Ga3QrPD">
            11 Miljöpartiet föreslår:
          </p>
          <p xml:id="i-KWRwzWe36Jr7dkJGhAKkcm">
            + Om vi i Sverige menar allvar med att den svenska djurhållningen
            är bättre än den på kontinenten borde slutsatsen vara given: ingen
            export av levande grisar till länder med sämre djurskydd än i
            Sverige! e Förbjud kastrering utan bedövning. e Zinkoxid i foder
            till smågris är en falsk lösning på problemet med avvänjningsdiarréer.
            Många duktiga grisuppfödare klarar sig utan zinken genom att ha
            goda miljöer för sina grisar eller genom att använda ofarligt
            kolpulver. Zinken anrikas i jorden, vilket inte är ekologiskt
            långsiktigt hållbart. Förbjud zinkoxid till grisar. « Numer måste
            alla kor ut på sommaren (tyvärr lämnas dock dispenser från det
            kravet). Detsamma borde förunnas grisarna. Det går inte att hävda
            att grisarna får utlopp för sina naturliga beteenden inomhus på
            betonggolv, vilket krävs i djurskyddslagens 4 8. Utevistelse med
            mark under klövarna, jord att böka i och äta av och möjlighet
            till rörelse är något som borde vara självklart för alla grisar.
            Grisarna ska ut i friska luften! e Detta eviga transporterande
            av grisarna måste upphöra. En smågris borde få växa upp på den
            gård där den fötts istället för att skickas till andra ställen.
            Det är både stressande och ökar risken för infektioner. Dessutom
            tar miljön skada av de tunga transporterna.
          </p>
          <p xml:id="i-LoN169tjkDSbZdDzCMWQjS">
            1998/99MJ503
          </p>
          <pb facs="riksdagen-motions-pdf/data/199899/mot_199899_mj_0503/mot_199899_mj_0503-0005.pdf"/>
          <p xml:id="i-YAcFy92BJmAAuMRxw27gHK">
            Mot. 9 e Utveckla gårdsslakterier. Slakterierna blir färre och
            färre och 1998/99MJ503 större och större. Transporterna längre
            och längre. En utveckling åt andra hållet skulle vara betydligt
            bättre både för miljön och grisarna. Staten borde ekonomiskt stimulera
            utveckling av mobila gårdsslakterier så att slakteriet kommer
            till grisarna istället för tvärt om. Mindre stress, mindre transporter,
            bättre miljö. e Förbjud de värsta avarterna av slaktmetoder som
            det paternosterverk som beskrivits ovan och som används vid bedövningen.
            De har starkt ifrågasatts av veterinärer. « Utred suggpoolernas
            omfattning och hur de fungerar. Om uppgiften stämmer att suggorna
            kommer tillbaka i dåligt skick från gårdarna måste systemet ifrågasättas.
            Transporter så nära nedkomsten som 2 veckor måste ifrågasättas.
          </p>
          <p xml:id="i-SWxEmEcLXkNFY2H3aMbwzi">
            12 Hemställan
          </p>
          <p xml:id="i-VbMqMqdEpGz6KVjPjoPRUf">
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om att export av levande grisar till länder med sämre djurskydd
            än i Sverige inte bör förekomma, 2. att riksdagen som sin mening
            ger regeringen till känna vad i motionen anförts om kastrering
            utan bedövning, 3. — att riksdagen som sin mening ger regeringen
            till känna vad i motionen anförts om zinkoxid till smågris, 4.
            att riksdagen som sin mening ger regeringen till känna vad i motionen
            anförts om krav på utevistelse för grisar, 5. — att riksdagen
            som sin mening ger regeringen till känna vad i motionen anförts
            om att en smågris borde få växa upp på den gård där den fötts
            i stället för att skickas till andra ställen, 6. attriksdagen
            som sin mening ger regeringen till känna vad i motionen anförts
            om att utveckla mobila gårdsslakterier, 7. att riksdagen som sin
            mening ger regeringen till känna vad i motionen anförts om förbud
            mot plågsamma och stressande metoder för bedövning före slakt,
            8. — att riksdagen som sin mening ger regeringen till känna vad
            i motionen anförts om utredning av suggpoolerna.
          </p>
          <p xml:id="i-Eu73pVJnd8QnMMaSNisw35" type="date">
            Stockholm den 20 oktober 1998
          </p>
          <div xml:id="i-PpSFohRRyEqg4UZ7nqHvVS" type="signatureBlock">
            <p who="i-PvJTHCyJiaxUeJhG5osdHg" type="signature">
              Gudrun Lindvall (mp)
            </p>
          </div>
        </div>
      </div>
    </body>
  </text>
</TEI>
