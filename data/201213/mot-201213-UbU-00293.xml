<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00293">
  <teiHeader>
    <fileDesc>
      <titleStmt>
        <title>Schack i skolan</title>
        <author corresp="i-nX9ipUS8FhkbQHkWWytwf i-RDeqY3mXLBtUS9bixjvHS">av Ulf Nilsson och Lars Tysklind (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Schack i skolan</title>
          <idno type="rdwebb">H002Ub293</idno>
          <rs type="number">Ub293</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub293/text</ref>
          <ref type="dokument_url_html">http://data.riksdagen.se/dokument/H002Ub293</ref>
          <ref type="dokumentstatus_url_xml">http://data.riksdagen.se/dokumentstatus/H002Ub293</ref>
          <ref type="doc">http://data.riksdagen.se/fil/4D8417D7-5540-449E-B8FD-4B593669C397</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FaJe3mhiC9HPKhYWaZyHbV" type="signed"/>
        <correspContext corresp="i-FaJe3mhiC9HPKhYWaZyHbV">
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction xml:id="i-DdSex9Ga8gxN2y5pqxZY8j" type="numbering">
          <date when="2012-10-05"/>
        </correspAction>
        <correspAction xml:id="i-SUB4AChnSn9BmdBipKAchM" type="submission">
          <date when="2012-10-04"/>
        </correspAction>
        <correspAction xml:id="i-WHQ1xpXJJpQCeeS2Vt2suD" type="transfer">
          <date when="2012-10-03"/>
        </correspAction>
        <correspAction xml:id="i-6HBTbhKLyrv3xbMKAoFY25" type="assigned"/>
        <correspContext corresp="i-6HBTbhKLyrv3xbMKAoFY25">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XqcbtWnQwMLm9Ex6399LBr" type="motHeader"/>
      <div xml:id="i-MqdByPGbbzudirFbvnDFmh" type="motBody">
        <div xml:id="i-QcevYXRgPKXrYYBZmsy5kJ" type="motProposal" subtype="förslag">
          <head xml:id="i-AkAwXFUpmAHmGBUVJWHXuK">
            Förslag till riksdagsbeslut
          </head>
          <p xml:id="i-4ZFRu4Q2UyDBrG87yvXURU">
            Riksdagen tillkännager för regeringen som sin mening vad som
            anförs i motionen om att pröva schack som ett pedagogiskt verktyg
            i skolan.
          </p>
        </div>
        <div xml:id="i-SAScLUR3r2VQecAPaChQXw" type="motContent">
          <head xml:id="i-X52dAJBsdp4myCm87mhSgW" type="h1">
            Motivering
          </head>
          <p xml:id="i-9wAv8dVR8TwZUS33Gum95k">
            Schackspelet har genom tiderna erbjudit människor spänning, nöje,
            lek och avkoppling. Samtidigt är spelet intellektuellt krävande
            och disciplinerande genom sitt krav på koncentration.
          </p>
          <p xml:id="i-7dQE2vVHSgXyR31i5VMcBp">
            I flera länder har schackspelet en självklar plats i skolan,
            antingen som tillval eller som obligatoriskt ämne. I Sverige anordnas
            varje år världens största schacktävling för skolungdom, Schackfyran,
            som introducerar spelet för mer än 22 000 fjärdeklassare över
            hela landet.
          </p>
          <p xml:id="i-Z7jqM1HePgsUaQQ3YVvP9">
            Många av skolorna som deltagit i Schackfyran har sett schackets
            fördelar för skolan och velat använda sig av schack som ett pedagogiskt
            verktyg. År 2009 startade därför Sveriges Schackförbund en försöksverksamhet
            på en grundskola i Lund med att utbilda pedagoger i schackinstruktion.
            Projektet, som fick namnet Schack i skolan, blev framgångsrikt
            och har spridit sig över stora delar av landet. Idag används schack
            som ett pedagogiskt verktyg vid över 350 skolor i Sverige och
            1 100 pedagoger har utbildats i schackinstruktion. Enligt utvärderingar
            av projektet menar en stor majoritet av pedagogerna att de kan
            se positiva effekter på elevernas utveckling i skolämnena, särskilt
            matematik.
          </p>
          <p xml:id="i-RcWLjPFxUBWgjmdDDs1ts8">
            De pedagoger som undervisar i schack menar att spelet tränar
            upp egenskaper som är viktiga vid vanliga studier fokusering,
            analys, abstrakt tänkande och planering. Samtidigt menar man att
            schack har en viktig social funktion för eleverna genom att alla
            kan delta på lika villkor oavsett ålder, kön, handikapp eller
            kunskaper i svenska språket. Olika internationella studier visar
            liknande positiva resultat. I till exempel staten New York är
            Chess in the Schools mycket framgångsrikt. Där har man goda erfarenheter
            av hur barn från socialt utsatta grupper genom schack fått ett
            ökat intresse för studier. År 2011 fick en rapport om schack som
            förebyggande specialpedagogisk metod stor uppmärksamhet i Danmark.
            Rapporten visade att skolor som undervisade i schack hade mindre
            behov av specialpedagogik eftersom spelet tränar arbetsminnet,
            som barn med olika diagnoser har problem med.
          </p>
          <p xml:id="i-2KMfUPGuQntjU1q39TD8EK">
            På europeisk nivå har kopplingen mellan schack och skola uppmärksammats
            allt mer. Europaparlamentet lämnade den 15 mars 2012 en förklaring
            om införandet av ett program för schack i skolan med bland annat
            följande uppmaning till kommissionen och medlemsstaterna:
          </p>
          <p xml:id="i-BCSSdeqLACr89jziWHGq7u">
            1) Europaparlamentet uppmanar kommissionen att i sina framtida
            meddelanden om idrott fästa nödvändig uppmärksamhet vid programmet
            Schack i skolan och se till att programmet får tillräcklig finansiering
            från och med 2012.
          </p>
          <p xml:id="i-DvfgeGbQECv3Cjv3ercdxC">
            2) Europaparlamentet uppmanar kommissionen och medlemsstaterna
            att främja införandet av programmet Schack i skolan i medlemsstaternas
            utbildningssystem.
          </p>
          <p xml:id="i-8zRscPSDbmWvivstUrp8Pn">
            I motsats till många andra länder har Sverige inte någon lång
            tradition med schackundervisning i skolan. Därför är det inte
            realistiskt att alla svenska skolor snabbt skulle kunna introducera
            undervisning i schack. Däremot är det fullt realistiskt, och även
            önskvärt, om svenska skolor i större utsträckning prövar att erbjuda
            schack som valmöjlighet i grundskolan, t ex inom fritidsverksamheten
            eller som elevens val. Intresset från matematiklärare är också
            stort för att använda schack som kompletterande pedagogisk metod,
            och redan i dag erbjuder en del lärare schack som extrauppgift
            i den vanliga matematikundervisningen. Med tanke på forskning,
            utvärderingar och det ökande intresset från skolor och lärare
            borde det också bli möjligt att erbjuda schackpedagogik som tillval
            i fritidsledarutbildningen och delar av lärarutbildningen, till
            exempel för blivande matematiklärare och specialpedagoger.
          </p>
          <p xml:id="i-GDwTukN3hVcKRZ9TEEwZzy">
            De pågående svenska projekten med schack i skolan bör följas
            upp och redovisas, och sist men inte minst behövs det mer svensk
            forskning som analyserar och utvärderar hur schack kan användas
            som pedagogiskt verktyg i skolan.
          </p>
        </div>
        <div xml:id="i-4XwCzPQ7zXEAxAwnsYd99K" type="motSignatures">
          <list xml:id="i-67hGZwsekoee3r6mecUW4k">
            <item xml:id="i-MuTTiJ9AoccjA91Lp4MLCT">
              Ulf Nilsson (FP)
            </item>
            <item xml:id="i-WLibVZWbcGUvfRn9pDYWNP">
              Lars Tysklind (FP)
            </item>
          </list>
        </div>
      </div>
    </body>
  </text>
</TEI>
