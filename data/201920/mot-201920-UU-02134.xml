<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-02134">
  <teiHeader>
    <fileDesc>
      <titleStmt>
        <title>Palestina och Israel</title>
        <author corresp="i-3R1heWHR7nC9dtoPHWSMdB">av Peter Persson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2134 av Peter Persson (S)</title>
          <idno type="rdwebb">H7022134</idno>
          <rs type="number">2134</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7022134/text</ref>
          <ref type="dokument_url_html">http://data.riksdagen.se/dokument/H7022134</ref>
          <ref type="dokumentstatus_url_xml">http://data.riksdagen.se/dokumentstatus/H7022134</ref>
          <ref type="docx">http://data.riksdagen.se/fil/A82A16F4-E18F-46A9-86F7-69E0FECE85B3</ref>
          <ref type="pdf">http://data.riksdagen.se/fil/6668AB88-7C28-4695-B14A-19FD2D2F6E82</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WT1vc8tonfh5pDHWkah7CV" type="signed"/>
        <correspContext corresp="i-WT1vc8tonfh5pDHWkah7CV">
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction type="submitted" xml:id="i-4HaYSZMDHHf8NkBYMTEVQX">
          <date when="2019-10-02"/>
          <time when="17:05:57"/>
        </correspAction>
        <correspAction type="reviewed" xml:id="i-Sox3SxqRkrfu9WQi2tj6MA">
          <date when="2019-10-02"/>
          <time when="17:19:09"/>
        </correspAction>
        <correspAction type="referred" xml:id="i-Dzrgs92CgEtDn47VYn4tne">
          <date when="2019-10-11"/>
        </correspAction>
        <correspAction type="assigned" xml:id="i-MpurRkDPUWiN6EnE6aW9mB">
          <date when="2021-04-28"/>
          <time when="17:03:59"/>
        </correspAction>
        <correspContext corresp="i-MpurRkDPUWiN6EnE6aW9mB">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-NXThzJG7gQ2pWhgWqTwcMR"/>
        <correspContext corresp="i-NXThzJG7gQ2pWhgWqTwcMR">
          <ref type="uppgift">2020/21:UU15</ref>
          <ref type="ref_dok_id">H801UU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2134 av Peter Persson (S) Palestina och Israel</div>
      </div>
      <div type="motBody">
        <div type="motProposal" subtype="förslag">
          <head xml:id="i-UnyoygauAcw5Pr9BzmQ4hf">
            Förslag till riksdagsbeslut
          </head>
          <list style="ol">
            <item xml:id="i-QNYqxCq6pxFCBPiyxh8CBG">
              Riksdagen ställer sig bakom det som anförs i motionen om att
              den israeliska ockupationen av och bosättarpolitiken i Palestina
              måste upphöra samt att Jerusalems delade status respekteras och
              tillkännager detta för regeringen.
            </item>
            <item xml:id="i-6FcDNhD4bUePjmsViZJjhS">
              Riksdagen ställer sig bakom det som anförs i motionen om att
              Sverige självt och genom EU måste göra sitt yttersta för att hjälpa
              Gazas lidande invånare och tillkännager detta för regeringen.
            </item>
            <item xml:id="i-D2Tdz4chBZhU13xadb85QH">
              Riksdagen ställer sig bakom det som anförs i motionen om att
              Sverige i FN och genom EU måste ta nya initiativ i Palestinafrågan
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AHo2XDdA6Z3MNux88H6RiZ">
            Motivering
          </head>
          <p xml:id="i-9R95572vuZ9jYvgC3Kufmp">
            Palestinakonflikten är en av de mest komplicerade och långvariga
            internationella konflikterna i världen. Den är egentligen ett
            resultat av första världskriget och att Storbritannien och Frankrike
            ville stycka upp det osmanska imperiet. Arabiska ledare utlovades
            självständiga territorier om de gjorde uppror mot det osmanska
            styret. De gjorde så och bidrog starkt till ententens militära
            framgångar i Mellanöstern. Samtidigt utlovade den brittiske utrikesministern
            Balfour 1917 ett judiskt hemland i Palestina, dock under förutsättning
            att detta inte skulle komma att inkräkta på i Palestina redan
            exis­terande icke-judiska samhällens civila och religiösa rättigheter
            eller judars rättigheter och politiska status i något annat land.
            Ingen judisk stat utan ett judiskt ”hemland” var den brittiska
            formeln. Den delningsplan för dagens Israel som fastställdes 1947
            genom­fördes inte, utan staten Israel kom att omfatta även delningsplanens
            arabiska delar eftersom de judiska miliserna erövrade dessa. Som
            en följd av sexdagarskriget 1967 ockuperade Israel de syriska
            Golanhöjderna, Gazaremsan och resten av Palestina öster om Jordanfloden
            fram till Jordanien inklusive östra Jerusalem. År 2005 avveck­lades
            Gazaremsans judiska bosättningar på initiativ av den dåvarande
            israeliska premiär­ministern Ariel Sharon och israeliska trupper
            lämnade området. Israel behöll dock kontrollen över luftrum, territorialvatten,
            gränsövergångar, valuta och handel. I juni 2007 tog den terrorstämplade
            organisationen Hamas kontroll efter att ha fått 65 procent av
            mandaten i lokalvalet. Hamas har kontrollerat området sedan dess.
            Varken män­niskor eller varor kommer in eller ut från remsan utan
            Israels eller Egyptens tillstånd. Efter Gazakriget 2008–2009 har
            Israel upprätthållit en kombinerad land- och sjö­blockad. Gazaremsan
            kan idag betraktas som ett stort fängelse där invånarna lider
            svår nöd genom blockaden.
          </p>
          <p xml:id="i-JtbJCRvpK8EtKY4NUXQu2a">
            Av befolkningen i Israel är nästan en femtedel palestinier/israeliska
            araber. Av den palestinska befolkningen som bor utomlands, känd
            som den palestinska diasporan, är mer än hälften statslösa, det
            vill säga utan medborgarskap i något land. Mer än tre miljoner
            av diasporans befolkning bor i Jordanien (2012), över en miljon
            lever mellan Syrien och Libanon, en kvarts miljon i Saudiarabien
            samt en halv miljon i Chile, vilket uppges vara det största antalet
            utanför arabvärlden.
          </p>
          <p xml:id="i-XLmmdcDRWQVHspv6dYGL1u">
            Situationen i Palestinakonflikten är dyster och extremister på
            båda håll har ett avsevärt, för att inte säga dominerande, inflytande.
            Hamas kontroll över Gazaremsan har inte främjat demokrati och
            fred. I den israeliska politiken driver högernationalistiska och
            religiösa partier landet i fel riktning. Bosättningarna på Västbanken
            syftar till annektering och Benjamin Netanyahu har utlovat att
            så nu ska ske utmed Jordan. Även om han inte blir premiärminister
            och förslaget inte verkställs så är det uttryck för en förödande
            inställning som omöjliggör en fredsprocess. Det är kontraproduktivt
            för fredsprocessen att president Trump har erkänt västra Jerusalem
            som Israels huvudstad. Det en gång sekulära Israel har av högerreligiösa
            i rask takt omvandlats till en judisk stat där även arabiska israeler
            ses som andra klassens medborgare. År 2018 beslutade en majoritet
            i Knesset att Israel i huvudsak är en nationalstat för det judiska
            folket. Arabis­kan fråntogs sin ställning som officiellt språk
            utifrån detta men har fortfarande en specialstatus. I Israel finns
            ca 140 000 kristna. På Västbanken och i Gaza bor ungefär 50 000
            kristna, de flesta i Betlehem, där cirka 20 procent av befolkningen
            utgörs av kristna palestinier.
          </p>
          <p xml:id="i-5B9t3Xuyr3at4nqeBg8Fve">
            Sverige måste fortsätta stå upp för palestinierna och FN:s olika
            resolutioner kring att ockuperad mark ska lämnas av Israel och
            bosättarna. Någon form av fredlig lösning för området måste förhandlas
            fram, och det är EU och USA som måste ställa Israel under tryck
            för detta.
          </p>
        </div>
        <div type="motSignatures">
          <list>
            <item xml:id="i-SZtQCgbRAfTvkgQCd9n5vH" who="i-3R1heWHR7nC9dtoPHWSMdB">
              Peter Persson (S)
            </item>
          </list>
        </div>
      </div>
    </body>
  </text>
</TEI>
