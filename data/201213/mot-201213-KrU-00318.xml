<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00318">
  <teiHeader>
    <fileDesc>
      <titleStmt>
        <title>Marinarkeologiskt museum</title>
        <author corresp="i-FnfN9cA2cbqkM9kt541hzu">av Thoralf Alfsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Marinarkeologiskt museum</title>
          <idno type="rdwebb">H002Kr318</idno>
          <rs type="number">Kr318</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr318/text</ref>
          <ref type="dokument_url_html">http://data.riksdagen.se/dokument/H002Kr318</ref>
          <ref type="dokumentstatus_url_xml">http://data.riksdagen.se/dokumentstatus/H002Kr318</ref>
          <ref type="doc">http://data.riksdagen.se/fil/BB38C86A-BE2A-40FE-803C-DF35F5B9C297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FnfN9cA2cbqkM9kt541hzu</idno>
            <name>Thoralf Alfsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NxxyxBLnFK7Pmuh8KGNNN3" type="signed"/>
        <correspContext corresp="i-NxxyxBLnFK7Pmuh8KGNNN3">
          <note type="signatory" corresp="i-FnfN9cA2cbqkM9kt541hzu"/>
        </correspContext>
        <correspAction xml:id="i-ViVfi8iKwg3zqAtgUTBkJD" type="numbering">
          <date when="2012-10-08"/>
        </correspAction>
        <correspAction xml:id="i-S8q33Le7aio7V38PEAUEhN" type="submission">
          <date when="2012-10-05"/>
        </correspAction>
        <correspAction xml:id="i-Fm9NGFeNxWG2pGvoDJRxdK" type="transfer">
          <date when="2012-10-01"/>
        </correspAction>
        <correspAction xml:id="i-BhZakB2cYEnBwy8QqhZJe1" type="assigned"/>
        <correspContext corresp="i-BhZakB2cYEnBwy8QqhZJe1">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-URoxUKM3jv9hKcGji3RN5A">
            Förslag till riksdagsbeslut
          </head>
          <p xml:id="i-Tnn8Yu46g974pBdACGHTLV">
            Riksdagen tillkännager för regeringen som sin mening vad som
            anförs i motionen om att utreda möjligheten att inrätta ett museum
            för regalskeppet Kronan, regalskeppet Svärdet och amiralskeppet
            Mars på Öland eller i Kalmar.
          </p>
        </div>
        <div type="motContent">
          <head xml:id="i-6VkEc9BrjRnyXKSvURmEvN" type="h1">
            Motivering
          </head>
          <p xml:id="i-Ty9ZMXMotincVwb5CLU6Dp">
            I maj 2011 hittades det svenska amiralskeppet Mars, även kallat
            Makalös, utanför Ölands nordöstra kust, utanför Högby. Mars tros
            vara ett av världens mest välbevarade skepp från 1500-talets mitt
            på grund av de gynnsamma vattenförutsättningar som råder i Östersjön.
            Amiralskeppet Mars byggdes på varvet i Björkenäs som ligger ca
            5 km norr om Kalmar centrum. Huruvida en bärgning kommer att genomföras
            av Mars och dess utrustning och föremål är ännu ej bestämt men
            intresset är stort för att utforska amiralskeppet.
          </p>
          <p xml:id="i-RF7NuDRo6BKcFfeDJXVwAu">
            Ungefär samtidigt som amiralskeppet Mars hittades gjordes även
            ett fynd av ett vrak som bekräftats vara regalskeppet Svärdet,
            som sänktes samma ödesdigra dag som regalskeppet Kronan, den 1
            juni 1676. Även detta fynd gjordes utanför Ölands östra kust i
            höjd med Långlöt. Positionen för regalskeppet Svärdet hålls fortfarande
            hemlig då man befarar att skeppet kan ligga utanför svenskt territorium.
            För att förhindra vrakplundring av Svärdet är det viktigt att
            en lösning hittas snarast oberoende av om vraket ligger på svenskt
            vatten eller utanför.
          </p>
          <p xml:id="i-DFYC7mScHPBJFGERbWUg9u">
            År 1980 hittades det svenska regalskeppet Kronan utanför den
            öländska ostkusten vid Hulterstad. Varje sommar sedan 1980 har
            det gjorts dykningar, och inte mindre än ca 30 000 föremål har
            bärgats från regalskeppet Kronan. Stora delar av detta arbete
            har bedrivits på ideell basis och har sedan 1980 kostat ca 120
            miljoner kronor enligt marinarkeolog och projektansvarige Lars
            Einarsson. Projektet har finansierats med privata bidrag, sponsorer
            och ideellt arbete.
          </p>
          <p xml:id="i-Y7rBw1g8YEZ374EZSG5zNs">
            Projektet har delats in i tre faser där den första fasen, som
            innebär en fullständig utgrävning av skrovområdet, närmar sig
            sin slutpunkt. Den andra fasen är en skeppsarkeologisk dokumentation
            av det frilagda skrovet. Den tredje fasen är mycket intressant
            och beskrivs av projektansvariga enligt följande.
          </p>
          <p xml:id="i-WTT2Rnap3GRbp3ow2fbrsM">
            Fas 3: en bärgning av babordssidan
          </p>
          <p xml:id="i-Fbw4vv3cSMkFsEMSVQ2C88">
            Det ursprungliga, arkeologiska motivet för en bärgning av babordssidan,
            är möjligheten att placera de skulpturer som nu är dolda i leran
            under skrovsidan i sina ursprungliga lägen mot babordssidan. En
            bärgning kommer att kräva en ny byggnad för Kronan, samtidigt
            som den gör det möjligt att i det bärgade vraket rekonstruera
            de tvärskeppsgående däcksnivåer som nu saknas. På dessa nya däck
            finns möjligheten att placera de tusentals fynd som under åren
            bärgats från Kronan. De rekonstruerade däcksnivåerna görs tillgängliga
            för besökarna, som kan se fynden i sina ursprungliga sammanhang
            där de en gång påträffades i vraket på botten. Besökaren kliver
            rakt in i 1600-talet! Om en bärgning inte visar sig vara genomförbar,
            är strategin att avsluta undersökningsarbetet med att täcka över
            vraket. Detta görs förslagsvis genom att duk påförs skrovet, som
            i sin tur överlagras med sand.
          </p>
          <p xml:id="i-hwcfsytDxxaLWMXmb83Nc">
            Jag anser att det vore mycket olyckligt om det unika fyndet av
            regalskeppet Kronan skulle sluta med en övertäckning istället
            för en bärgning enligt fas 3 i projektvisionen. En förutsättning
            för fas 3 är dock ett nytt marinarkeologiskt museum.
          </p>
          <p xml:id="i-CsjvNfPuZYZL39hbgejT8W">
            Kalmar läns museum har idag ansvaret för de bärgade föremålen
            och den permanenta utställningen av dessa föremål i Kalmar. Tyvärr
            finns det dock problem med de lokaler där utställningen finns
            som bland annat gäller brandsäkerhet. Endast ett begränsat antal
            besökare får vistas samtidigt i lokalen, vilket gjort att många
            fått vänta i timmar utanför lokalen för att kunna se Kronanutställningen
            under högsäsong. Under 2012 gjordes en del förbättringar ur brandskyddssynpunkt
            vilket förbättrat den akuta situationen något.
          </p>
          <p xml:id="i-H6EfjEdh13z4YhXJhXVhXQ">
            Med anledning av detta anser jag att det är hög tid att Öland/Kalmar
            får ett marinarkeologiskt museum där huvuddelen av de föremål
            som bärgats från Kronan och det som förhoppningsvis kommer att
            bärgas från amiralskeppet Mars och regalskeppet Svärdet kan ställas
            ut. Jag anser att dessa föremål genom sina fyndplatsers närhet
            till Öland med fördel skulle kunna ställas ut på Öland. Ett marinarkeologiskt
            museum skulle med fördel kunna placeras någonstans längs Ölands
            mycket vackra östra kust med utsikt över det hav som dessa skepp
            vilat i under århundraden. Ett alternativ kan även vara att placera
            det i anslutning till Ölandsbron för att locka många besökare,
            antingen vid brofästet på Öland eller i Kalmar.
          </p>
          <p xml:id="i-Jn6LU8M62BnX6Sxnz88Bq9">
            Ett museum med denna dignitet skulle utan tvekan vara en positiv
            injektion för Öland och skapa många nya arbetstillfällen. Med
            stor sannolikhet skulle det också innebära att turistsäsongen
            kan förlängas då ett museum skulle locka besökare till Öland under
            hela året.
          </p>
          <p xml:id="i-PSBVEt7eytLokAehhnKuAD">
            För att fas 3 skall bli en verklighet anser jag att det är hög
            tid att utreda möjligheten till ett arkeologiskt museum på Öland
            eller i Kalmar.
          </p>
        </div>
        <div type="motSignatures">
          <list>
            <item xml:id="i-SLMCrinCWmW1yUWRq6Usdv">
              Thoralf Alfsson (SD)
            </item>
          </list>
        </div>
      </div>
    </body>
  </text>
</TEI>
