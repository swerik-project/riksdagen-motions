<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00205">
  <teiHeader>
    <fileDesc>
      <titleStmt>
        <title>Stimulera ett långsiktigt privat sparande</title>
        <author corresp="i-Nywj47pd422wBAiv8K2vPV">av Jan Ertsborn (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stimulera ett långsiktigt privat sparande</title>
          <idno type="rdwebb">H102Sk205</idno>
          <rs type="number">Sk205</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk205/text</ref>
          <ref type="dokument_url_html">http://data.riksdagen.se/dokument/H102Sk205</ref>
          <ref type="dokumentstatus_url_xml">http://data.riksdagen.se/dokumentstatus/H102Sk205</ref>
          <ref type="doc">http://data.riksdagen.se/fil/FA30FB52-482C-4A08-87E5-B97520680DC3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4LU6RQgPLwmjbhP4KX1M8A" type="signed"/>
        <correspContext corresp="i-4LU6RQgPLwmjbhP4KX1M8A">
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction type="numbering" xml:id="i-29FdTiNrxnjkz7rDkVHbEU">
          <date when="2013-09-27"/>
        </correspAction>
        <correspAction type="submission" xml:id="i-BP1sLEzQVPx8dRNtg32fak">
          <date when="2013-09-24"/>
        </correspAction>
        <correspAction type="transfer" xml:id="i-TQSvGQ6b6TRejWvTcWqn8K">
          <date when="2013-09-24"/>
        </correspAction>
        <correspAction type="assigned" xml:id="i-EZCNgsi1BdcxpXgeFegsBt"/>
        <correspContext corresp="i-EZCNgsi1BdcxpXgeFegsBt">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WRYD8LymKRBnJaDo2PXrBD">
            Förslag till riksdagsbeslut
          </head>
          <p xml:id="i-PJ7divcKDvtaQMBNerqHrH">
            Riksdagen tillkännager för regeringen som sin mening vad som
            anförs i motionen om att införa stimulanser för ett långsiktigt
            privat sparande.
          </p>
        </div>
        <div type="motContent">
          <head type="h1" xml:id="i-8zuvD4qbfkknJrfXyz13sh">
            Motivering
          </head>
          <p xml:id="i-5UcZhdwqox3EY377TVvwUU">
            Över två miljoner svenskar har idag inga pengar på banken och
            var femte vuxen svensk har sällan eller aldrig pengar kvar i slutet
            av månaden när det är dags för löneutbetalning. Som samhälle har
            vi tappat insikten om det långsiktiga sparandets betydelse och
            det blir allt vanligare att köpa först och betala sedan. Privatpersoners
            totala skulder har vuxit avsevärt under senare år. Låt vara att
            en förklaring är att bolånen blivit mycket högre till följd av
            ökade fastighetsvärden.
          </p>
          <p xml:id="i-Vfeg43djbdqYVmsejroKtn">
            Vår tidigare finansminister Anne Wibble uttalade i början av
            1990-talet att varje medborgare borde ha en årslön på banken som
            buffert för oförutsedda utgifter. Även om alliansregeringens sänkta
            skatter medfört ett ökat sparande för många är det sannolikt så
            att detta sparande i huvudsak görs av personer med redan bra ekonomi.
            De som saknar sparande har inte i någon större utsträckning påbörjat
            sådant utan konsumerar sannolikt sin nettoinkomstökning.
          </p>
          <p xml:id="i-6XB6oD7uxjbgG4fNp8cDZH">
            För väldigt många är livet idag krediter i stället för sparande.
            Detta kan långsiktigt inte vara bra för vare sig individen eller
            samhället. Tillkomsten och utvecklingen av sms-lånen, som är förenade
            med mycket höga kostnader, visar tydligt bristen på ekonomisk
            planering i många hushåll.
          </p>
          <p xml:id="i-UodQ8rRghUZaJnikt5Rj43">
            1978 infördes ett subventionerat skattesparande, som 1983 ändrades
            till allemanssparande. Man kunde välja mellan traditionellt banksparande
            och fondsparande i aktier. Det är ingen överdrift att påstå att
            dessa sparformer var succéer och mycket bra inkörsportar för många
            människor att börja spara på bank eller i aktier. Något liknande
            skulle kunna aktualiseras liksom särskilt ungdomssparande och
            särskilda bosparandeformer. För att få med sig många personer,
            som nu inte på egen hand sparar, krävs såväl omfattande informationsåtgärder
            som stimulansåtgärder i form av skattelättnader. Ett sådant sparande
            skulle kunna leda till att personer i större utsträckning kan
            klara sig själva och i motsvarande utsträckning inte behöva anlita
            socialtjänsten när en ekonomisk krissituation infinner sig.
          </p>
          <p xml:id="i-HXhsshcBBN6V2XaTmDa2Zv">
            Regeringens förslag om investeringssparkonton är i och för sig
            mycket positivt. Men detta stimulerar inte de som idag inte har
            något sparande att börja spara utan vänder sig i första hand till
            personer som redan har ett sparande i aktier eller fonder.
          </p>
          <p xml:id="i-DXjREit4vReHdovXoKntxG">
            En stimulans till sparande kan mycket väl vara begränsat till
            ett belopp om 50 000 kronor eller 100 000 kronor per person och
            kanske enbart avse sparande på bankkonto.
          </p>
        </div>
        <div type="motSignatures">
          <list>
            <item xml:id="i-64KEkhV46ZrxnPRi1UpNGc">
              Jan Ertsborn (FP)
            </item>
          </list>
        </div>
      </div>
    </body>
  </text>
</TEI>
