<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__124/mot_1939__ak__124-001.pdf"/>
      <fw xml:id="i-9zN2hNDXFF3gAHv1N8aUR2">
        Motioner i Andra kammaren, Nr 124. 8
      </fw>
      <div type="motHeader" xml:id="i-6qNQtwgM9RRrN8Z3xhsEuE">
        <div type="motTitle" xml:id="i-LfSa6potheAVYXLCW4kanR"/>
        <div type="motSubmissionInfo" xml:id="i-Qk54rQ8hnWZn6N1JVkH8Cd"/>
      </div>
      <div type="motBody" xml:id="i-DGXeC7zjtiZQgDE379NBoP">
        <div xml:id="i-JirJ91Knyyof1EVDNjycpN">
          <p xml:id="i-HVvA221Kr9AGqYnxH3UtJV">
            Nr 124.
          </p>
          <p xml:id="i-XVrxWt8ryzXYMRYATJkizy">
            Av herr Janson i Frändesta m. fl., om mottagande av bidrag från
            kommun till anskaffning av luftvärnspjäser till hemortens försvar
            m. m.
          </p>
          <p xml:id="i-UVrHpgzSS8drfoh7BnZG4p">
            Innebörden av det totala kriget är genom händelserna i Spanien
            och Kina numera uppenbar för var och en, som ägnar det minsta
            intresse åt det utrikespolitiska skeendet. Behovet av de ökade
            anslag som statsmakterna under senaste tid givit vårt försvar
            har också glädjande nog stått klart för en överväldigande majoritet
            av vårt folk. Trots de ökade bördor, som sålunda ha pålagts landet
            i form av stegrade försvarsutgifter har bland annat en så viktig
            gren som luftvärnet ej tillnärmelsevis i tillfredsställande grad
            kunnat tillgodoses. Ett flertal ur olika synpunkter betydelsefulla
            orter komma även i fortsättningen att vara utan möjlighet att
            direkt hindra an- fall från luften därest ej nya krafttag göras.
            Det ansågs ju tidigare utan vidare klart att det var en statens
            angelägen- het att sörja för rikets försvar främst av den anledningen
            att det endast är statsmakterna som genom sitt handlande kunna
            påverka vårt förhållande till andra länder. På detta ha kommunerna
            — och böra icke heller ha -— något inflytande. Staten borde därför
            även ensam stå för följderna av de handlingar, som ledde till
            krig. Frågan har dock genom krigföringens ut- veckling kommit
            i ett delvis annat läge. Det moderna luftkriget innebär att fientliga
            stridsåtgärder ej blott riktas mot stridskrafterna utan även i
            mycket stor utsträckning mot civilbefolkningen och dess egendom.
            Detta har också fört med sig att skyddandet av den ej mobiliserade
            delen av be- folkningen och civil egendom blivit ett intresse
            som på ett helt annat sätt än tidigare berör kommuner och enskilda.
            Det har också då det gällt luftskyddet visat sig omöjligt att
            konsekvent hålla fast vid principen om försvaret som uteslutande
            en statens ange- lägenhet. I stor utsträckning har förberedandet
            av luftskyddsåtgärder på- lagts just enskilda medborgare och kommuner.
            Härigenom har denna för- svarsuppgift blivit förklarad vara ett
            sådant »eget behov» som kommunerna enligt $ 57 regeringsformen
            ha rätt att tillgodose. Denna rätt synes då även kunna gälla om
            kommunen genom visst tillskott av penningmedel skulle vilja bidraga
            till anordnande av luftvärn för egen räkning. Med den förståelse
            för saken som befolkningen på olika platser har visat har man
            som bekant kommit ganska långt på frivillighetens väg då det gällt
            att åstadkomma ett luftskydd. Annorlunda ställde det sig av natur-
          </p>
          <pb facs="riksdagen-motions-pdf/data/1939/mot_1939__ak__124/mot_1939__ak__124-002.pdf"/>
          <fw xml:id="i-A4y4j4u3RSEbWCwg1591UR">
            4 Motioner i Andra kammaren, Nr 124.
          </fw>
          <p xml:id="i-UBnhEH5FsunU5pU1WjsFJg">
            liga skäl beträffande luftvärnet. Visserligen ha på enstaka platser
            genom stora gåvor från företagare och enskilda även åstadkommits
            möjligheter för anskaffandet av luftvärnspjäser. Att på frivillighetens
            väg få underlag för ett luftvärn i något så när behövlig omfattning
            synes dock ej möjligt. De höga anskaffningskostnaderna och den
            relativt ringa förekomsten av större företag och privata förmögenheter
            sätta här mycket snart en gräns. Kommunerna i de flesta orter,
            de största förmögenhetsinnehavarna och de största företagarna,
            det är obilligt att just de skulle vara undandragna möjligheten
            att bidraga till det egna samhällets skydd. Då det gäller vär-
            net av egna anläggningar, finnes knappast något rimligt skäl varför
            kom- munerna skulle intaga en annan ställning än en privat företagare.
            I medvetandet om den betydelse som ett luftvärn kan komma att
            få för det egna samhället, för dess befolkning, för dess anläggningar,
            för hela dess fortsatta existens, synes det i hög grad troligt,
            att den kommunala sam- fälligheten i många fall skall vara beredd
            att påtaga sig åtminstone en av- sevärd del av kostnaderna för
            ett luftvärn. Våra städer och samhällen ha i stor utsträckning
            under de senaste åren lagt ner mycket stora belopp för sina innevånares
            trevnad ur t. ex. hygienisk synpunkt. Att offra ett belopp på
            kanske ej ens femtedelen av vad låt oss säga en badanläggning
            i en medelstor stad kostar på anskaffandet av ett par luftvärnspjäser
            som kanske kunna komma att innebära skillnaden mellan ett blomstrande
            sam- hälle och rykande ruiner tycks vara motiverat ur medborgarnas
            eget in- tresse. Ätminstone bör möjligheten för dem att på detta
            sätt bidraga till det egna samhällets skydd icke vara utesluten.
            Den invändningen kan göras att då staten anordnat luftvärn för
            några få större orter det ej är rimligt att mindre sådana själva
            skola påtaga sig bördan eller väsentlig del därav. Staten har
            ju härvidlag att taga hänsyn till att de strategiskt viktiga platserna
            först och främst skyddas. Vidare är det att märka, att i den mån
            vapnen äro rörliga, vilket för övrigt alltid är fallet kan det
            mycket väl tänkas att desamma i viss situation överföras till
            annan för tillfället mer utsatt ort. Endast i de fall pjäserna
            tillkommit genom gåvor ha statsmakterna hittills lämnat garantier
            för att desamma uteslutande få användas till skyddandet av viss
            plats. Samma garanti skulle naturligtvis tillkomma kommun som
            beviljade visst anslag för ord- nandet av luftvärn. De hittills
            av enskilda skänkta pjäserna övertagas av staten i enlighet med
            k. kungörelse, varvid staten sålunda sörjer för materialens förvaring,
            vård och underhåll i fredstid. Till bemanning av pjäserna användas
            huvud- sakligen frivilligt utbildade landstormsmän. Det torde
            utan vidare vara klart att i ett stort antal fall där kommuner
            skulle vilja skänka staten medel för åstadkommande av luftvärn
            för orter — detta gäller naturligtvis först och främst städer
            och samhällen — staten även ur egen synpunkt bör ha intresse för
            att stimulera anordnandet av luftvärn. Statsmakterna skulle även
            genom gradering av detta sitt bidrag
          </p>
          <pb facs="riksdagen-motions-pdf/data/1939/mot_1939__ak__124/mot_1939__ak__124-003.pdf"/>
          <fw xml:id="i-X3C5m7PFzVJQZfxohPEUP5">
            Motioner i Andra kammaren, Nr 124. 5
          </fw>
          <p xml:id="i-T6whoSUWrppHjjYCH9dR8D">
            ha viss möjlighet att få fram luftvärn i den ordning, som ur
            strategiska synpunkter kan vara önskvärd. Kostnaden för den enklaste,
            något så när effektiva formen av luftvärn, en 40 mm. automatkanon
            tropp om två pjäser med fullständig utrustning (utan ammunition),
            beräknas i betänkande av sakkunniga för utredning av » vissa med
            frivillig anskaffning av luftvärnsmaterial sammanhängande frå-
            gor» till 115,000 kronor (statens off. utr. 1937: 17). Även om
            kostnaderna sedan detta betänkande avgavs rätt avsevärt ha stegrats,
            synas kostna- derna allt fortfarande ej vara oöverkomligt höga
            för medelstora städer och samhällen.
          </p>
          <p xml:id="i-17cfnfAgbjWWLjdsTLUSui">
            Kommunernas bidrag, vilka även böra kunna förstärkas genom enskilda
            gåvor, synas exempelvis kunna utgå med lägst 65 och högst 75 procent
            av anskaffningskostnaden av luftvärnsmaterialet. Återstoden bör
            staten, efter prövning som föregår det kommunala beslutet, tillskjuta.
            Huru denna fördelning mellan stat och kommun till sin procentsats
            fast- ställes är emellertid av mindre betydelse i detta sammanhang.
            Möjligt är att det lämpligaste är bestämmelse från fall till fall
            med utgångspunkt från angelägenhetsgraden ur statens synpunkt
            av luftvärn för orten i fråga. Det väsentligaste f. n. är att
            riksdagen klart och tydligt som sin mening ut- talar, att den
            icke anser hinder böra möta mot att kommuner i likhet med privata
            företagare och främst till skydd av sina egna anläggningar deltaga
            i gåvor av luftvärnsmateriel. Enligt undertecknades mening strider
            ett så- dant förfaringssätt från kommunernas sida icke mot gällande
            kommunal- lagar. Skulle riksdagen dock anse detta vara fallet
            böra kommunallagarna i detta stycke ändras. Vi hemställa alltså,
          </p>
          <p xml:id="i-FxGCAGr6iGLGvkC554tuS6">
            att riksdagen ville medgiva dels rätt för Kungl. Maj:t att efter
            prövning i varje särskilt fall och på därpå upp- ställda villkor
            mottaga bidrag från kommun till anskaff- ning av luftvärnspjäser
            till hemortens försvar, dels rätt för Kungl. Maj:t att ävenledes
            efter prövning i varje särskilt fall tillskjuta viss del av anskaffningskost-
            naderna på sätt, som ovan föreslagits, och härför ställa till
            Kungl. Maj:ts förfogande ett förslagsanslag på 500,000 kro- nor
            för budgetåret 1939/1940.
          </p>
          <p xml:id="i-Xn5V8aMizrm62UJiYokvHx" type="date">
            Stockholm den 21 januari 1939. Stig Janson
          </p>
          <p xml:id="i-82hDoeCM4HBNgqRtP2m8DP">
            i Frändesta.
          </p>
          <p xml:id="i-SaFXrBTbfnEa2AsNNDXYuY">
            Erik Hagberg, Bj. Holmgren. Krnst V. Olsson, Malmö. Staxäng.
            R. Lundqvist. Gösta Liedberg. Arvid Hellberg.
          </p>
          <p xml:id="i-Viu74faiVsVLwpp8FXApxj">
            Ebon Andersson. Nils V. Sandström. E. Sjögren.
          </p>
        </div>
      </div>
    </body>
  </text>
</TEI>
