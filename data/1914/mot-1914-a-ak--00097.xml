<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-a-ak--00097">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__97/mot_1914_a_ak__97-001.pdf"/>
      <div xml:id="i-Msf7B4LeBLEocv6AfMg5SC" type="motHeader">
        <div xml:id="i-27JXP2NKsJqjv7DHz61MeK" type="motTitle"/>
        <div xml:id="i-NwH4FtNs9hSMRVp2wdrJRj" type="motSubmissionInfo"/>
      </div>
      <div xml:id="i-HceUFR4Gzt5JuzLbBbB6s1" type="motBody">
        <div xml:id="i-6GNBu8TSFZNN64BaTpyWBT">
          <p xml:id="i-DgBjdvZrmVqwCDunzWdSNs">
            Motioner i Andra kammaren, Nr 97. 1
          </p>
          <p xml:id="i-E3ARPJ5UzpC79AdDYVNbCW">
            Nr 97.
          </p>
          <p xml:id="i-UgetkAYemWdgeu1LZurT6b">
            Av herr Jonsson i Gumboda, om skrivelse till Kungl. Maj:t angående
            revision av resereglementet.
          </p>
          <p xml:id="i-HE7d3PPLJTvPg8j61MpoyF">
            Då under närmast stundande tider statskassan torde komma att
            be- tungas av mer än vanliga utgifter iföljd, varav ständigt nya
            skatteobjekt måste uppsökas, framträder osökt den tanken, om ej
            besparingar på något sätt kunna iakttagas i de nu utgående utgifterna,
            vilka besparingar säker- ligen skulle vara behövliga och kunna
            användas för andra statsändamål. Med tanken fäst på detta har
            jag funnit, att enligt kungl. reseregle- mentet av den 13 december
            1907 »till efterrättelse vid beräknande av resekostnads- och traktamentsersättning
            för extra förrättningar» en hel del besparingar skulle kunna göras.
            I detta resereglemente bestämmes för de tre första klasserna att
            vid resa med ångfartyg den resande har rättighet debitera avgift
            för två hyttplatser och jämväl vid resa med skjuts rättig- het
            att debitera skjutslega för två hästar. Denna sistnämnda rättighet
            tillkommer även resande tillhörande fjärde klassen. Huru en resande
            på ångfartyg samtidigt kan behöva använda sig av två hyttplatser,
            har jag svårt att fatta. Mera tänkbart är att en resande kan använda
            två hästar vid resa med skjuts. I de trakter av landet, så- som
            mellersta och södra Sverige, där vanligen tvenne hästar användas
            för allt slags körning, får man finna sig i saken. Dessa landsdelar
            äro ju i övrigt så rikt försedda med järnvägsfärbindelser att
            resa med skjuts sällan och jämförelsevis på endast korta sträckor
            torde förekomma. Annorlunda ter sig förhållandena i Norrland med
            dess ringa järnvägs- förbindelser i förhållande till de stora
            avstånden. Där är för övrigt bruket att åka efter två hästar under
            sommaren ytterst sällsynt samt så gott som omöjligt under vintern,
            enär den djupa snön på vägarna lägger hinder därför. Där spelar
            denna bestämmelse »skjuts för två hästar» en stor roll i fråga
            om utgifterna och skall jag här nedan anföra några exempel, som
            visa vartill bestämmelserna i fråga kan leda. Bihang till Riksdagens
            protokoll 1914. 4 saml. 49 häft. (Nr 97—98). 1
          </p>
          <pb facs="riksdagen-motions-pdf/data/1914/mot_1914_a_ak__97/mot_1914_a_ak__97-002.pdf"/>
          <p xml:id="i-QXhRYMQDDrEkb8vnSB6rnv">
            2 Motioner i Andra kammaren, Nr 97.
          </p>
          <p xml:id="i-AosaH7EtMguuetNpsZxKoq">
            År 1910 utsände hushållningssällskapet i Västerbottens län en
            nämnd, bestående av två personer, för att utdela ett statens penningepris
            å 1,020 kronor till premiering av det mindre jordbruket inom nämnda
            län och : jämväl förmedla odlingslån till cirka samma belopp.
            Denna nämnds rese- kostnader uppgingo till något över 2,000 kronor,
            enär ledamöterna i nämn- den hade rättighet resa efter »gällande
            resereglemente». I tidningen »Norra Västerbotten» stod under förlidne
            sommar följande uppgift införd: &gt;»När staten betalar...» »För
            att verkställa avsyning å ett arbete, som dragit en kostnad av
            cirka 2,000 kronor i Vistån inom norra delen av Arvidsjaur hade
            förordnats: 1:0) en kapten i väg- och vattenbyggnadskåren från
            Luleå; 2:0) en överjägmästare från Skellefteå; 3:0) revirförvaltaren;
            4:0) en godeman från övre delen av Råneå socken och 5:0o) kronojägaren
            inom bevakningsdistriktet. Kostnaden för synen drog en 7 a 800
            kronor, och således ett belopp, som icke mycket understiger halva
            arbetskostnaden. Fallet är typiskt för hur det misshushållas med
            statens pengar här i landet i vissa avseenden.» Jag förbigår de
            kännbara kostnader denna bestämmelse »skjutslega för två hästar»
            åstadkommer för den enskilde vid lantmäteriförrättningar, syner
            och dylikt för att i stället påpeka de orimliga resekostnader,
            som utgå för nämnder där 3, 4 å 6 personer resa för samma ändamål.
            Gäl- lande skjutsstadga bestämmer, att två personer äga rätt åka
            efter en häst och således fins det möjlighet för medlemmar av
            dessa nämnder att resa mycket billigt. Således hava t. ex. fyra
            personer möjlighet resa tillsam- mans efter två hästar, under
            det staten blir debiterad för åtta, förutom åkdonspengar 75 öre
            å 1 krona pr mil samt 1 krona ersättning för var gång avflyttning
            av medföljande saker förekommer. I årets statsverks- proposition
            — sjätte huvudtiteln — förekommer å sidan 109—110 ett anslag på
            185,000 kronor. Från detta anslag torde bland annat enligt min
            mening varje år utbetalas ersättning för ett stort antal skjutshästar,
            som icke äro använda för de debiterade resorna. Utgifterna från
            detta anslag höjas årligen avsevärt, från 1908 till och med 1912
            med mer än 50,000 kronor. Jag håller för troligt att, om endast
            verkliga resekost- nader utbetalades, detta anslag knappt behövde
            höjas med de 40,000 kronor, som Kungl. Maj:t nu begär av Riksdagen.
            Många fall, förutom dem jag påpekat, förefinnas, där ett nedbringande
            av statens utgifter till avsevärda belopp kunde åstadkommas genom
            den ändring i kungl. rese- reglementet, som här åsyftas. Jag inser
            mycket väl, att detta kommer att möta största motstånd, därför
            att dessa extra inkomster givit anledning till
          </p>
          <pb facs="riksdagen-motions-pdf/data/1914/mot_1914_a_ak__97/mot_1914_a_ak__97-003.pdf"/>
          <p xml:id="i-BEVH2FpuxuJZkiKfRdY4C">
            Motioner i Andra kammaren, Nr 97. 3
          </p>
          <p xml:id="i-PvUAZ8bQMUYwCxTG1GzMp6">
            att de, som komma i åtnjutande av desamma, höjt sina levnadsvanor
            där- efter. Jag kan dock ej underlåta framhålla, att när staten
            kräver skatt av den fattige arbetaren, då han behöver bröd för
            sitt oundgängliga lev- nadsbehov, när den kräver skatt av den
            driftige, men obemedlade affärs- och industrimannen, då han behöver
            låna pengar till sin rörelse, synes det icke fullt rättvist, att
            samma stat skall till bättre avlönade ämbets- och tjänstemän vid
            extra förrättningar, som beröra deras tjänsteåliggande, förutom
            ett högt dagtraktamente betala reseersättning utöver den verkliga,
            och således bereda dessa bättre lottade i samhället en extra inkomst
            ut- över deras 1 många fall redan förut betydliga löneförmåner.
            Av denna anledning vågar jag föreslå,
          </p>
          <p xml:id="i-KZ633hR48PSfLZNBcAstBG">
            att Riksdagen ville i skrivelse till Kungl. Maj:t anhålla om
            revision av gällande resereglemente.
          </p>
          <p xml:id="i-BJVT3ZDkbg47UyRRvGuGpf" type="date">
            Stockholm den 24 januari 1914.
          </p>
          <div xml:id="i-Jkb5GZK1CrzK4LpL1g8f39" type="signatureBlock">
            <list xml:id="i-P5S7g6oyExbJpCZfRvLL1p">
              <item xml:id="i-XbLTPi7MSvQ739Jj9CjJKk" who="unknown" type="signature">
                Olof Jonsson
              </item>
            </list>
          </div>
          <p xml:id="i-Y82CrWx6kurwiLPRJRHfWk">
            I motionens syfte instämma:
          </p>
          <p xml:id="i-T74NdoYNaSvxBdnx3ebFM">
            G. F. Lundgren. Harald Hallén.
          </p>
          <pb facs="riksdagen-motions-pdf/data/1914/mot_1914_a_ak__97/mot_1914_a_ak__97-004.pdf"/>
        </div>
      </div>
    </body>
  </text>
</TEI>
