<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00231">
  <teiHeader>
    <fileDesc>
      <titleStmt>
        <title>Valdemarsvik försökskommun inom Arbetsförmedlingen</title>
        <author corresp="i-SLMauHd9udrtkguQd9gymK">av Billy Gustafsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Valdemarsvik försökskommun inom Arbetsförmedlingen</title>
          <idno type="rdwebb">H002A231</idno>
          <rs type="number">A231</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A231/text</ref>
          <ref type="dokument_url_html">http://data.riksdagen.se/dokument/H002A231</ref>
          <ref type="dokumentstatus_url_xml">http://data.riksdagen.se/dokumentstatus/H002A231</ref>
          <ref type="doc">http://data.riksdagen.se/fil/D775CC08-C1A2-409B-BD11-39648065940C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HQ6qsjpESa3yiEDdL9hgrm" type="signed"/>
        <correspContext corresp="i-HQ6qsjpESa3yiEDdL9hgrm">
          <note type="signatory" corresp="i-SLMauHd9udrtkguQd9gymK"/>
        </correspContext>
        <correspAction xml:id="i-9MyUtti3NDCVVZ6cnQyAzZ" type="numbering">
          <date when="2012-10-04"/>
        </correspAction>
        <correspAction xml:id="i-LEDE7t6WCyPN6mpuhpaVV3" type="submission">
          <date when="2012-10-03"/>
        </correspAction>
        <correspAction xml:id="i-S7Z159qKtSFJFyWoFwWEWk" type="transfer">
          <date when="2012-10-03"/>
        </correspAction>
        <correspAction xml:id="i-7yrHZBP6ZLkcx2n6Dc8HL5" type="assigned"/>
        <correspContext corresp="i-7yrHZBP6ZLkcx2n6Dc8HL5">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6iqeQiJPQo2BXyMEjH7Gjc">
            Förslag till riksdagsbeslut
          </head>
          <p xml:id="i-LG7UyKiJBL1bLQz2u2UPA3">
            Riksdagen tillkännager för regeringen som sin mening vad som
            anförs i motionen om att låta Valdemarsvik bli försökskommun med
            möjlighet för Arbetsförmedlingen att kunna tillämpa regelsystemet
            mer flexibelt utifrån givna verksamhetsmål.
          </p>
        </div>
        <div type="motContent">
          <head xml:id="i-SVzwn8dzx1FgkHGkqBDBiq" type="h1">
            Motivering
          </head>
          <p xml:id="i-8Q2uH9bmT9L2MDyRirU8Q7">
            Arbetsförmedlingen är idag starkt begränsad när det gäller att
            hjälpa ungdomar att hitta ett nytt jobb. De styrs av ett strikt
            regelverk som ofta kan sätta käppar i hjulet för en ung människas
            väg in i arbetslivet.
          </p>
          <p xml:id="i-C4S1nbtuFWWeH1GcAcrHHg">
            Flera av ungdomarna skrivs in i den så kallade ungdomsgarantin
            där de får en ersättning på drygt tusen kronor i månaden. Syftet
            med garantin är att ungdomarna ska in på praktik eller utbildning.
          </p>
          <p xml:id="i-VU3FTpK6UQ6GTfB4sdXHde">
            En del ungdomar hänvisas till praktik eller utbildning på annan
            ort. Framförallt de som bor i mindre samhällen. Till sin hjälp
            får man subventionerade busskort för att kunna ta sig till sin
            praktik eller utbildning. Med tanke på deras låga inkomst är dock
            egeninsatsen på 600 kronor i månaden alldeles för hög. Arbetsförmedlaren
            har inga möjligheter att stödja den unge ekonomiskt. Egeninsatsen
            är ungefär halva deras inkomst. Det är dessutom omöjligt att flytta
            eller skaffa sig ett eget boende då inkomsten är så låg. På grund
            av bristande verktyg från Arbetsförmedlingen blir nödvändiga insatser
            många gånger omöjliga.
          </p>
          <p xml:id="i-A7Da6JUT35aMVDPhZkY6CL">
            När det gäller resor så har Arbetsförmedlingen befogenhet att
            betala långa resor, inklusive övernattning, för anställningsintervjuer.
            Däremot får de inte bevilja reseersättning till jobbmässor och
            liknande. Dessutom måste de som är inskrivna i garantin besöka
            Arbetsförmedlingen två gånger i månaden, även om arbetsförmedlaren
            inte tycker det finns någon nytta med det. Det kostar naturligtvis
            pengar för den enskilde.
          </p>
          <p xml:id="i-gjDZjp1znzPBCQdiGaU7N">
            Väl ute på praktik så är perioden begränsad till tre månader,
            därefter måste man byta arbetsgivare, men många gånger är tre
            månader en för kort tid för att leda till en anställning. Med
            den stupstocken hjälps inte den unge som behöver visa upp sig
            för en arbetsgivare, administrativa regler är alltså hinder i
            vägen. Vi kan här jämföra med provanställningar som vanligen är
            på sex månader.
          </p>
          <p xml:id="i-Um75vt6q5T5wcUK7knTXX7">
            I de fall en person nekar eller faktiskt inte kan ta en utbildning
            eller praktik eller missar ett möte, kastas ut från garantin och
            många har då enbart försörjningsstöd att överleva på. I en liten
            kommun, som Valdemarsvik, har Arbetsförmedlingen god kunskap om
            de ungdomar som är inskrivna. De har också goda kunskaper om hur,
            och var, dessa ungdomar skulle kunna få ett arbete eller en praktik.
            De har också god kunskap om företagen på orten och vilka som vill
            och kan nyanställa. Tyvärr begränsas arbetsförmedlaren för mycket
            av regelverken för att kunna genomföra optimala insatser till
            gagn för de arbetslösa ungdomarna.
          </p>
          <p xml:id="i-8wfKwsUJkY9oN7SjSuxNQs">
            Vi måste våga lite på arbetsförmedlarna att de gör ett bra jobb.
            Regelverket måste kunna tillämpas mera flexibelt, där målen för
            verksamheten och professionalismen hos arbetsförmedlaren är styrande
            och tas tillvara. Här skulle Valdemarsvik vara utmärkt som försökskommun
            där Arbetsförmedlingen under en period ges möjlighet att kunna
            tillämpa regelsystemen mera flexibelt.
          </p>
          <p xml:id="i-P3iYjwM3WNUnZ2hWRUSSuS">
            Med stöd av utvärdering efter försöksperioden skulle arbetssätt
            hos arbetsförmedlingen och utformning av regelsystemen kunna utvecklas
            till gagn för de arbetslösa.
          </p>
          <p xml:id="i-D1UHeu7FbHwaV9NXzkJ5xc">
            Mot denna bakgrund bör regeringen överväga att starta en sådan
            försöksverksamhet.
          </p>
        </div>
        <div type="motSignatures">
          <list>
            <item xml:id="i-X8aRHs5drbjuEiTwPgSf41">
              Billy Gustafsson (S)
            </item>
          </list>
        </div>
      </div>
    </body>
  </text>
</TEI>
