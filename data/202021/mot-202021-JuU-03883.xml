<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03883">
  <teiHeader>
    <fileDesc>
      <titleStmt>
        <title>med anledning av skr. 2020/21:108 Riksrevisionens rapport om Polismyndighetens arbete i utsatta områden</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3883 av Linda Westerlund Snecker m.fl. (V)</title>
          <idno type="rdwebb">H8023883</idno>
          <rs type="number">3883</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023883/text</ref>
          <ref type="dokument_url_html">http://data.riksdagen.se/dokument/H8023883</ref>
          <ref type="dokumentstatus_url_xml">http://data.riksdagen.se/dokumentstatus/H8023883</ref>
          <ref type="docx">http://data.riksdagen.se/fil/1370609E-B5ED-4A63-9C74-C2BC98E05A25</ref>
          <ref type="pdf">http://data.riksdagen.se/fil/C29B40AC-4768-44A5-AB38-E417919FD17F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Y1mHjPp2vzDuP7GSjZoB7n" type="basedOn"/>
        <correspContext corresp="i-Y1mHjPp2vzDuP7GSjZoB7n">
          <ref>Skrivelse 2020/21:108</ref>
        </correspContext>
        <correspAction xml:id="i-MB6bFfYX9uYTEe3GfA3vQb" type="signed"/>
        <correspContext corresp="i-MB6bFfYX9uYTEe3GfA3vQb">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-KUC9dUgft6Z8EYof7BG34U" type="submitted">
          <date when="2021-03-24"/>
          <time when="11:22:08"/>
        </correspAction>
        <correspAction xml:id="i-CSsTXqfnWZFsecu3ke2yVc" type="reviewed">
          <date when="2021-03-26"/>
          <time when="17:05:18"/>
        </correspAction>
        <correspAction xml:id="i-JD4Vg2pE2tqvHg1shvZcuA" type="dismissed">
          <date when="2021-04-06"/>
        </correspAction>
        <correspAction xml:id="i-41byFtwfkTLb3wPnVDsa3r" type="referred">
          <date when="2021-04-07"/>
        </correspAction>
        <correspAction xml:id="i-TzBHoRCRKD47xXtfswWRay" type="assigned">
          <date when="2021-06-22"/>
          <time when="17:05:21"/>
        </correspAction>
        <correspContext corresp="i-TzBHoRCRKD47xXtfswWRay">
          <ref type="assignedTo">Justitieutskottet</ref>
        </correspContext>
        <correspAction xml:id="i-61PJfinL13Kc26A63LRdKN" type="behandlas_i"/>
        <correspContext corresp="i-61PJfinL13Kc26A63LRdKN">
          <ref type="uppgift">2020/21:JuU32</ref>
          <ref type="ref_dok_id">H801JuU32</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU32</ref>
          <ref type="ref_dok_titel">Riksrevisionens rapport om Polismyndighetens arbete i utsatta områden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3883 av Linda Westerlund Snecker
          m.fl. (V) med anledning av skr. 2020/21:108 Riksrevisionens rapport
          om Polismyndighetens arbete i utsatta områden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-29Zybxnkv2aLg3eqgfMfN6">
            1 Förslag till riksdagsbeslut
          </head>
          <list style="ol">
            <item xml:id="i-Jg672MzYspQpLhMfHJEY7j">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att stärka förmågan
              till strategisk planering, styrning och verksamhetsutveckling
              samt att utveckla uppföljningen och att stärka det lokala polisarbetet
              och tillkännager detta för regeringen.
            </item>
            <item xml:id="i-R8iEgRTZQLi1pqiSvUgriV">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att vidta åtgärder
              för att ge poliser i yttre tjänst tillgång till modernt administrativt
              it-stöd och tillkännager detta för regeringen.
            </item>
            <item xml:id="i-Tk6zmRHUaqKQQvJbpMMXLf">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att utvärdera polisens
              brottsförebyggande och trygghetsskapande arbetsmetoder, t.ex.
              bilpatrullering, och tillkännager detta för regeringen.
            </item>
            <item xml:id="i-F1iDXbB4wQMstNJV6VCsLR">
              Riksdagen ställer sig bakom det som anförs i motionen om att
              polisens arbete med medborgarlöften bör utvecklas till att omfatta
              frågan om att människor inte ska bemötas eller behandlas på ett
              speciellt sätt enbart på grund av sitt ursprung och tillkännager
              detta för regeringen.
            </item>
            <item xml:id="i-7nsxaxrCSf8EmwoFZEQ88z">
              Riksdagen ställer sig bakom det som anförs i motionen om att
              regeringen bör ge Brottsförebyggande rådet i uppdrag att genomföra
              en kartläggning av landets socialt utsatta områden och relevanta
              aktörer samt sprida fasmodellen som arbetssätt till dessa områden
              och tillkännager detta för regeringen.
            </item>
            <item xml:id="i-THs2XAcr69SxV4ErXsU1YB">
              Riksdagen ställer sig bakom det som anförs i motionen om att
              regeringen bör ta initiativ till att inrätta lokala sociala insatsgrupper
              i syfte att minska förekomsten av skjutningar, dödligt våld och
              gängkriminalitet och tillkännager detta för regeringen.
            </item>
            <item xml:id="i-2FUbWALtFf95ocQMsUaa8g">
              Riksdagen ställer sig bakom det som anförs i motionen om att
              regeringen bör ge Brottsförebyggande rådet i uppdrag att ta fram
              riktlinjer för konkreta förebyggande insatser på lokal nivå och
              vid behov bistå med hjälp och vägledning för att arbetet i de
              lokala sociala insatsgrupperna ska komma igång och tillkännager
              detta för regeringen.
            </item>
            <item xml:id="i-JyJpidb7TfApxDsKy9Em9C">
              Riksdagen ställer sig bakom det som anförs i motionen om att
              regeringen bör ta initiativ till att inrätta särskilda trygghetszoner
              med trygghetsvärdar i socialt utsatta områden och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-21HKGpmgJAwYo1MXFMQfDH" type="h1">
            2 Inledning
          </head>
          <p xml:id="i-UW72G1NRuycgYMn2EjciMQ">
            Det är Vänsterpartiets absoluta övertygelse att en stark, gemensamt
            finansierad och jämlik välfärd med en väl fungerande skola, fritidsverksamhet,
            sjukvård, socialtjänst, låg arbetslöshet och ett starkt socialt
            försäkringssystem är det bästa sättet att motverka klassamhället
            och att förebygga kriminalitet. Samtidigt måste grov brottslighet
            som gängkriminalitet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. Att lagstifta om längre straff för vissa brott
            kommer dock aldrig att vara lösningen. I stället behövs ett helhetsgrepp
            på och en kraftansamling för det brottsförebyggande arbetet samt
            en satsning på den gemensamma välfärden. I det brottsförebyggande
            arbetet behöver samtliga relevanta myndigheter, inte bara socialtjänst
            och polis, samverka. Vår uppfattning är att dagens utbildningssystem,
            de ökade klyftorna i samhället, nedmonteringen av de sociala skyddsnäten,
            arbetslöshet och en ökad segregation leder till att en del personer
            blir diskriminerade och hamnar utanför samhället. Denna utveckling
            leder i sin tur till en ökad rekryteringsbas för bl.a. gängkriminalitet
            och våldsbejakande extremism. Vi vill därför se politiska initiativ
            och lagstiftning som framför allt stärker kommuners, civil­samhällets
            och andra aktörers förebyggande arbete, snarare än en ensidig
            fokusering på rättspolitik och straffrätt. När samhället lämnar
            vissa orter eller stadsdelar kan de kriminella, våldsbejakande
            krafterna slå rot. Sådana krafter har betydligt svårare att agera
            i ett lokalsamhälle där det finns en närvarande områdespolis som
            har invånarnas förtroende, mötesplatser i form av folkbibliotek,
            ett aktivt civilsamhälle och fritids­gårdar, samhällsinstitutioner
            i form av socialkontor, försäkringskassa och arbets­förmedling
            samt förskolor och skolor där personalen har resurser och tid
            att se varje barn. Ett samhälle där människor trivs och har framtidstro.
          </p>
          <p xml:id="i-2qDab75sVgiBo5753cawpd">
            Förebyggande åtgärder på lokal nivå är nödvändiga eftersom det
            är där som kriminella gäng verkar. För att det brottsförebyggande
            arbetet ska vara effektivt och framgångsrikt krävs att samtliga
            relevanta aktörer på lokal nivå samverkar både när det gäller
            definitionen av problemet, framtagandet av en handlingsplan mot
            problemet och i genomförandet av de åtgärder som följer av den.
            På så sätt skapas förutsättningar för statliga myndigheter, kommunala
            verksamheter och det civila samhällets organisationer, inklusive
            trossamfund, att utifrån ett helhetsperspektiv kunna arbeta målinriktat
            till­sammans. Redan i dag pågår det på flera platser i landet
            framgångsrikt brottsföre­byggande arbete. Vänsterpartiet anser
            att de insatser och åtgärder som fungerar bra bör spridas till
            alla socialt utsatta områden.
          </p>
          <head xml:id="i-VkZVio7zGZd7JdA3GE2HzG" type="h2">
            2.1 Riksrevisionens rapport
          </head>
          <p xml:id="i-XWAFUYtt2o44e8ABkiRSyK">
            Riksrevisionen har i sin rapport Rätt insats på rätt plats –
            polisens arbete i utsatta områden (RiR 2020:20) granskat om polisens
            arbete med utsatta områden är ändamåls­enligt. Ett ändamålsenligt
            arbete innebär att det ska vara tydligt vilka områden Polis­myndigheten
            identifierar som utsatta, att regeringen och Polismyndigheten
            har haft en effektiv styrning som möjliggör för poliserna i utsatta
            områden att arbeta effektivt och använda beprövade arbetsmetoder
            som är anpassade till situationen i utsatta områden.
          </p>
          <p xml:id="i-U1LYsPGJKAEuzuQ5UGuqAv">
            Granskningen visar att Polismyndighetens metod för att identifiera
            utsatta områden är ett stöd i arbetet med att ta fram lokala lägesbilder,
            men att det finns brister i metoden. Polismyndigheten följer inte
            upp resursfördelningen till utsatta områden, vilket gör att det
            inte går att veta hur stor del av de senaste årens resurstillskott
            som har fördelats dit. Riksrevisionens enkätundersökning visar
            även att rikspolischefens beslut om minst en områdespolis per
            5 000 invånare inte har genomförts i en tredjedel av de lokalpolisområden
            som har utsatta områden. Riksrevisionens bedömning är att de poliser
            som tjänstgör i utsatta områden har anpassat sitt arbetssätt och
            arbetar enligt beprövade metoder i den omfattning som är möjlig
            sett till resurssituationen, men det finns omständigheter som
            begränsar polisens förmåga att arbeta effektivt.
          </p>
          <p xml:id="i-QarfCsCWZAk5gkuv43AHri">
            Med utgångspunkt i granskningens resultat lämnar Riksrevisionen
            några rekommen­dationer till Polismyndigheten. Tillförlitligheten
            i processen som används för att identifiera utsatta områden måste
            öka. Det kan t.ex. handla om att se över bedömnings­kriterierna
            och ta fram rutiner för hur metodstödet ska användas på ett enhetligt
            sätt. Vidare bör Polismyndigheten följa upp hur många områdespoliser
            som fördelas till utsatta områden, både för att säkerställa att
            beslutet om minst en områdespolis per 5 000 invånare i utsatta
            områden uppfylls och för att analysera behovet. Slutligen bör
            myndig­heten säkerställa att polisen har tillgång till den tekniska
            utrustning som behövs för att kunna arbeta effektivt i utsatta
            områden.
          </p>
          <head xml:id="i-M4ZEaL5dmqdC6LMq8jKmB1" type="h2">
            2.2 Polisens definition av utsatta områden
          </head>
          <p xml:id="i-SqQWdidxmbioGTiN2U3SfK">
            Utsatta områden, eller socialt utsatta områden som de också kallas,
            är ett vanligt före­kommande begrepp i samhällsdebatten. Dock
            saknas en allmänt vedertagen definition. Ofta kopplas begreppet
            till geografiskt avgränsade områden med låg socioekonomisk status
            och höga nivåer av otrygghet och brottslighet. Polismyndigheten
            använder begreppet utsatta områden. I rikspolischefens beslut
            om att dessa områden ska tilldelas extra resurser benämns de även
            som prioriterade områden. Nationella operativa avdelningen (Noa)
            inom polisen identifierar utsatta områden utifrån en tregradig
            skala: utsatta områden, särskilt utsatta områden och riskområden.
            Riksrevisionen konstaterar i sin rapport att antalet områden som
            har identifierats som utsatta, särskilt utsatta och riskområden
            har varierat över tid, liksom polisens tillvägagångssätt för att
            identifiera dessa.
          </p>
          <p xml:id="i-D7jbt1E4Xjh6UYsEnthRwU">
            Polisen publicerar regelbundet lägesrapporter om utsatta områden
            i landet. Ett exempel är rapporten Kriminell påverkan i lokalsamhället
            – En lägesbild för utveck­lingen i utsatta områden (2019) som
            visar att det är totalt 60 områden som bedöms ha en kriminell
            påverkan i lokalsamhället av sådan allvarlighetsgrad att de bör
            inkluderas i den nationella lägesbilden. Dessa rapporter har kommit
            att bidra till högljudda debatter såväl i media som i politiken.
            Enligt Vänsterpartiets mening är det djupt olyckligt att en ovetenskaplig
            metod får ligga till grund för rapporter från en myndighet med
            listor på områden som utpekas som mer eller mindre utsatta. I
            klartext säger Riksrevisionens rapport att Polismyndighetens bedömningar
            av vad som är s.k. utsatta områden är så pass subjektiva att det
            inte ens går att jämföra olika områden med varandra. Denna oseriositet
            har ytterst drabbat de människor som lever, jobbar och bor i de
            utpekade områdena. Dessutom skadas förtroendet för polisen när
            enskilda polisers uppfattningar, i brist på en vetenskapligt förankrad
            metod, kan ligga till grund för vilka områden som ska klassificeras
            som utsatta.
          </p>
          <p xml:id="i-JCHkLBsp8y14skQ7HkmS3d">
            Vänsterpartiet har inget emot att särskilda satsningar och insatser
            görs i de områden i landet som har en hög kriminalitet och präglas
            av en otrygghet för invånarna. Tvärtom har vi återkommande lagt
            förslag till riksdagen i syfte att stärka tryggheten och minska
            kriminaliteten. Läs mer i vår motion Stoppa skjutningarna och
            öka tryggheten i socialt utsatta områden (2020/21:449). Däremot
            anser vi att metoder för att åtgärda problem måste baseras på
            relevant forskning och ha en vetenskaplig grund. Därför vill vi
            att Brottsförebyggande rådet ska få i uppdrag att genomföra en
            kartläggning av landets socialt utsatta områden, se nedan.
          </p>
          <head xml:id="i-QVQ9tBhKpfnGHyF69BZNeU" type="h1">
            3 Vänsterpartiets förslag
          </head>
          <p xml:id="i-T2tYNXJPyAYJxRiAw2zi88">
            Vänsterpartiet lägger regelbundet fram förslag i motioner som
            syftar till att dels för­bättra polisens arbetsmiljö och arbetsmetoder,
            dels stärka tryggheten i socialt utsatta områden. I detta sammanhang
            väljer vi att återupprepa de av våra förslag som är särskilt aktuella
            med anledning av Riksrevisionens rapport.
          </p>
          <head xml:id="i-XxQ7CLFM3nhdX1Jw9VWVZn" type="h2">
            3.1 Åtgärder efter Polismyndighetens omorganisation
          </head>
          <p xml:id="i-8zXsRh325zMkpB5aSDuPnc">
            Den 1 januari 2015 ombildades Rikspolisstyrelsen, Statens kriminaltekniska
            laboratorium och de 21 polismyndigheterna till en sammanhållen
            myndighet. Ombildningen är en av de mest omfattande och komplexa
            organisationsförändringar som genomförts inom staten på många
            år. Målsättningen var att uppnå bättre verksam­hetsresultat och
            högre kvalitet i polisens arbete. Statskontoret bedömer att ombildningen
            har skapat bättre förutsättningar för polisen att bedriva sin
            verksamhet.
            <ref target="i-7Q7NFHNrZmo9YFMrj6Q5SA">
              [1]
            </ref>
            Den samlade organisationen gör det lättare att använda resurserna
            på ett flexibelt sätt och den operativa ledningen har blivit tydligare.
            Men trots de bättre förutsättningarna för verksamheten har inte
            målsättningarna om bättre verksamhetsresultat och högre kvalitet
            i polisens arbete uppnåtts. Polisens förmåga att ingripa mot allvarliga
            brott har visserligen stärkts men för övriga brott är förmågan
            oförändrad. Polisens tillgänglighet och kontakterna med medborgarna
            har inte heller förbättrats på något entydigt sätt. Vidare har
            utredningsverksamhetens resultat fortsatt att försämras även efter
            om­bildningen. Enligt Statskontoret finns det flera förklaringar
            till att målen inte har uppnåtts. De tre huvudsakliga skälen bedöms
            vara att Polismyndigheten inte fullt ut utnyttjar de fördelar
            en samlad organisation ger för att styra verksamheten, att det
            inte funnits tillräckligt med resurser för att infria flera av
            målen på grund av att om­bildningen inte har frigjort resurser
            i förväntad omfattning och att omorganisationen delvis varit svårare
            att genomföra än beräknat. Statskontoret lämnar i sin slutrapport
            sju rekommendationer till Polismyndigheten för att nå målen för
            reformen: stärk förmågan till strategisk planering och styrning,
            stärk genomslaget för styrningen, utveckla uppföljningen så att
            den stöder verksamhetens behov, var uthållig i att stärka det
            lokala polisarbetet, fortsätt att analysera vad som ska vara enhetligt
            i organisationen, utveckla de nationella gemensamma avdelningarna
            och undvik att it-systemen blir en flaskhals.
          </p>
          <p xml:id="i-JJg3ZwfgbR7AH1QsxMw36D">
            I en rapport
            <ref target="i-3K4pBjsw6cCKthXxuec43r">
              [2]
            </ref>
            skriven av kriminologen Jerzy Sarnecki konstateras att det finns
            en hel del berättigad kritik mot både konstruktionen och genomförandet
            av 2015 års polis­reform. Mycket av denna kritik framgår av de
            tre utvärderingsrapporter som Stats­kontoret har publicerat (Statskontoret
            2016, 2017 och 2018). Enligt Sarnecki konstruerades den nya polisverksamheten
            med stort fokus på organisationen och mindre på själva verksamheten.
            Vidare borde verksamhetsutvecklingen ha fått en mer fram­skjuten
            plats och högre status i den nya polisorganisationen. Enligt Sarnecki
            har dock införandet av kommunpoliser, medborgarlöften och medborgardialoger
            lett till en viktig utveckling av polisens problemorienterade
            arbetssätt, vilket är positivt. Eftersom det är angeläget att
            lösa de problem som uppstått i och med eller inte blivit lösta
            genom omorganiseringen anser Vänsterpartiet att regeringen snarast
            måste presentera förslag på åtgärder.
          </p>
          <p xml:id="i-EHiDKeRiqXFQT6TV8X7DWY">
            Regeringen bör ge Polismyndigheten i uppdrag att stärka förmågan
            till strategisk planering, styrning och verksamhetsutveckling
            samt att utveckla uppföljningen och att stärka det lokala polisarbetet.
            Detta bör riksdagen ställa sig bakom och ge regeringen till känna.
          </p>
          <head xml:id="i-7v76LTFaqTPNXPqyf2fE49" type="h2">
            3.2 En modernisering av polisens it-stöd
          </head>
          <p xml:id="i-Ey3b48D2EYNFsWasMt3q4L">
            Polisen är en viktig del i upprätthållandet av rättsstaten, och
            det har stor betydelse att myndigheten är en attraktiv arbetsplats
            som tar väl hand om sina anställda. För att Polismyndigheten ska
            vara denna attraktiva myndighet anser Vänsterpartiet att det bl.a.
            krävs förbättringar av den fysiska och den psykosociala arbetsmiljön.
            Polisen arbetar under varierande och komplexa förhållanden som
            kan vara både psykiskt och fysiskt påfrestande. Det är därför
            av yttersta vikt att det finns relevanta och inarbetade säker­hetsrutiner,
            särskilt när det kommer till polisens arbete i olika slags utsatta
            positioner. Likaså är det viktigt att såväl tekniska som andra
            fysiska hjälpmedel och arbetsverktyg fungerar och är väl anpassade
            för polisens verksamhet.
          </p>
          <p xml:id="i-UBEZ2Uhu687nHYuxWPHwHJ">
            Stora delar av polisens tekniska utrustning i form av exempelvis
            datasystem är långsamma, föråldrade och icke kompatibla med varandra.
            Att rapportera in en händelserapport tar exempelvis ofta onödigt
            mycket tid. Detta påverkar arbetsmiljön negativt. Den tekniska
            utrustningen ska underlätta och effektivisera arbetet, inte försvåra
            och försena det. Enligt Sarnecki
            <ref target="i-TzfYAXv9ynbA3kzeZVmLkV">
              [3]
            </ref>
            finns det ett påtagligt underskott på it-stöd för den ordinarie
            polisverksamheten. Många av de existerande systemen är inte tillräckligt
            användarvänliga. Detta beror på att en utveckling av it för polisiära
            ändamål har på­börjats sent och dessutom troligen försenats genom
            felaktiga satsningar. Sarnecki konstaterar att en hel del av det
            dagliga arbetet som mycket väl skulle kunna tas över eller i alla
            fall underlättas av dagens it-teknik fortfarande utförs manuellt
            eller med hjälp av teknik som är kraftigt föråldrad. Som exempel
            kan nämnas poliser som själva transkriberar förhör som de har
            hållit, kommunikationsutrustning som inte kan användas för att
            skicka över bilder och videoinspelningar samt olika datasystem
            som inte är kompatibla med varandra och som ofta inte heller är
            användarvänliga. Vidare verkar det finnas en hel del modern teknik
            som skulle kunna användas, men personalen saknar kompetens att
            använda den och ibland även kunskap om dess existens. Slutsatserna
            bekräftas av polisens egen internrevision.
            <ref target="i-XxeMhwDUNKWTta6F5ApZun">
              [4]
            </ref>
            Förutom att det krävs en modernisering av it-miljön skulle tillgång
            till administrativt stöd, främst för poliser i yttre tjänst, frigöra
            värdefull tid för konkret polisarbete.
          </p>
          <p xml:id="i-BLt2twxcNVrEeqdPErHMKc">
            Regeringen bör ge Polismyndigheten i uppdrag att vidta åtgärder
            för att ge poliser i yttre tjänst tillgång till modernt administrativt
            it-stöd. Detta bör riksdagen ställa sig bakom och ge regeringen
            till känna.
          </p>
          <head xml:id="i-BGDX7aPVTkR6TkWquW4FGD" type="h2">
            3.3 Utvärdera polisens brottsförebyggande arbetsmetoder
          </head>
          <p xml:id="i-5rGnu7EUhXA6VRPGU4VHXm">
            Det finns ett starkt tryck från politiker, från media och även
            från allmänheten på polisen att vara mera synlig. Patrullering
            i bil verkar vara den metod som man i dag använder i syfte att
            skapa trygghet och förebygga brott. Samtidigt finns det forskningsrön
            som ifrågasätter effektiviteten i denna metod, när det gäller
            både brottsprevention och trygg­hetsskapande. Sarnecki hänvisar
            bl.a. till både internationell och svensk forskning som visar
            att patrullering i bil inte ger vare sig minskad brottslighet
            eller ökad trygghet. Däremot finns det forskningsstöd för att
            fotpatrullering, i motsats till patrullering med bil, ökar medborgarnas
            trygghet. Dock visar studier att det även krävs att polisen lyckas
            skapa ett engagemang hos lokalbefolkningen. Fotpatrullering är
            en ovanlig arbetsmetod för polisen. En rapport från Holgersson
            och Knutsson (2012) visar att de undersökta poliserna inte ägnade
            mer än 1,2 procent av sin tid åt fotpatrullering.
          </p>
          <p xml:id="i-PzhUUPAuGrpv5MERkF4YAU">
            Trots att denna kunskap finns tillämpar svensk polis i stor utsträckning
            slumpmässig patrullering med bil. Dessutom vill polisen ofta utöka
            denna patrullering i syfte att öka tryggheten så fort resurserna
            tillåter.
            <ref target="i-3kQYpjnXKbnp6v5LQyJcqs">
              [5]
            </ref>
            Sarnecki menar att det är hög tid att genomföra en svensk utvärdering
            av effekterna av bilpatrullering på medborgarnas känsla av trygghet
            och deras faktiska utsatthet för brott. Vänsterpartiet delar den
            uppfattningen. Polisens arbetsmetoder bör baseras på forskning
            och utvärderingar som visar att en metod faktiskt fungerar för
            att förebygga brott och skapa större trygghet hos befolkningen.
          </p>
          <p xml:id="i-36oBjzg8KdHXd4iFCcBzyh">
            Regeringen bör ge Polismyndigheten i uppdrag att utvärdera polisens
            brottsföre­byggande och trygghetsskapande arbetsmetoder, t.ex.
            bilpatrullering. Detta bör riksdagen ställa sig bakom och ge regeringen
            till känna.
          </p>
          <head xml:id="i-9h8bq17nyNshnCzsmM2M2g" type="h2">
            3.4 Utveckling av polisens medborgarlöften
          </head>
          <p xml:id="i-MNQYcJx1N7bzv2GyVQLkWZ">
            Polisens arbete i utsatta områden är av stor vikt för att vända
            en negativ utveckling och bromsa kriminaliteten. Det är dock svårt
            för polisen att verka för en positiv förändring om de inte har
            lokalbefolkningens förtroende. Det skapar en tystnadskultur och
            en misstro där människor tvekar inför att dela med sig av upplysningar
            till polisen. Forskning visar att god samverkan mellan polis och
            lokalsamhälle kan bidra till att öka förtroendet för polisen,
            ha positiva effekter på upplevd trygghet och leda till minskad
            brottslighet. Redan i dag arbetar polisen med medborgarlöften
            som handlar om att polisen ska lyssna till vad de som bor och
            verkar i ett område upplever som viktigt för att de ska känna
            sig trygga och säkra. Syftet är att öka tryggheten, förebygga
            brott och stärka förtroendet för polisen genom att stärka medborgarnas
            och lokalsamhällets delaktighet i det brottsförebyggande och trygghetsskapande
            arbetet.
          </p>
          <p xml:id="i-F7Kd1PwVc6EWYyVoF71UU3">
            Tyvärr tyder flera händelser de senaste åren på att etnisk profilering/rasprofilering
            sker inom polisens verksamhet. Detta leder till att vissa personer
            i högre grad pekas ut av rättsväsendet. Det skadar förtroendet
            för rättsväsendet och för samhällets demokratiska uppbyggnad.
            Rapporten Slumpvis utvald av Civil Rights Defenders och kriminologiska
            institutionen på Stockholms universitet
            <ref target="i-3sH2wiafNMukdAX61YXFKd">
              [6]
            </ref>
            redogör för de likheter och skillnader i polisbemötande som förekommer
            mellan olika etniska minoriteter och grupper som rasifieras. Ur
            ett polisperspektiv är frågan om etnisk profilering/rasprofilering
            känslig och kritik mot kåren avfärdas ofta. Tre argument framträder
            när erfarenheter av etnisk profilering/rasprofilering begripliggörs
            utifrån polisens logik. För det första uttrycker informanterna
            att det finns ruttna äpplen inom kåren, liksom i övriga samhället.
            Etnisk profilering/rasprofilering reduceras till enskilda händelser,
            till en anomali. För det andra förstås vissa sysslor, t.ex. utlänningskontroller,
            som ofrånkomligt rasifierande. Det tredje argumentet är kopplat
            till plats; vissa bostadsområden är mer brottsutsatta än andra.
            Det förklarar enligt poliserna själva varför etniska minoriteter
            och grupper som rasifieras oftare stoppas av polisen.
          </p>
          <p xml:id="i-S49buxBqBGf4jTniA4fmKr">
            Etnisk profilering/rasprofilering är förbjuden. Att polisen gör
            fler kontroller i utsatta områden kan inte förklara hela problematiken.
            Polisens arbetsmetod får inte baseras på fördomar. Detta leder
            till en misstro mot polisen i de områden som allra mest behöver
            polisens insatser och ett högt förtroende för rättsväsendet och
            samhället. För att polisen ska ha någon möjlighet att bygga tillit
            och förtroende hos de boende i ett utsatt område måste det finnas
            garantier för att etnisk profilering/rasprofilering inte förekommer
            i polisens arbete. Varje gång polisen agerar rasistiskt raseras
            det förtroende och den tillit till rättsväsendet som finns hos
            lokalbefolkningen. Det blir kontraproduktivt och polisen får därmed
            ännu svårare att bygga upp tilliten igen och göra sitt jobb.
          </p>
          <p xml:id="i-9zWi5KfXGCowyZAMiirDFq">
            Det pågående arbetet med medborgarlöften bör utvecklas till att
            omfatta frågan om att människor inte ska bemötas eller behandlas
            på ett speciellt sätt enbart på grund av sitt ursprung. Detta
            bör riksdagen ställa sig bakom och ge regeringen till känna.
          </p>
          <head xml:id="i-VjAj3wq495GCnnpaYvEFyL" type="h2">
            3.5 Sprid fasmodellen till alla socialt utsatta områden
          </head>
          <p xml:id="i-UxErQNHXELpZGLQEPVBnB3">
            Brottsförebyggande rådet (Brå) har utvecklat den s.k. fasmodellen
            som kan tillämpas vid långsiktiga samverkansprojekt mot brottslighet
            och otrygghet i utsatta områden. Grunden för fasmodellen är att
            ett område kan befinna sig i tre olika faser och att varje fas
            har olika förutsättningar för såväl brottsbekämpande som förebyggande
            arbete. I fas 1 är det svårt för polis och kommun att arbeta i
            området. Då handlar det främst om att skapa förutsättningar för
            ett mer omfattande brottsbekämpande och brottsföre­byggande arbete
            i nästa fas. I fas 2 har det etablerade samhället lyckats återta
            viss kontroll i området och då finns det ännu större utrymme för
            förebyggande aktiviteter. I fas 3 har de boendes förtroende för
            kommun och polis ökat ytterligare, vilket leder till att fler
            lämnar information till polisen och kommunen. Det ökar förutsättningarna
            för att även arbeta mot den mindre synliga brottsligheten. Fasmodellen
            används bl.a. i Gottsunda av polisen i samarbete med kommunen
            under 2019–2024. Brå följer upp och stöttar det pågående arbetet.
            Satsningen syftar till att minska antalet skjutningar, öka tryggheten
            för de boende i vissa områden och i centrum, nolltolerans mot
            narkotika­försäljning och svarta hyreskontrakt samt att minska
            rekryteringen till kriminalitet. Arbetet med fasmodellen bygger
            på samverkan mellan polis, kommun, fastighetsägare, boende i området,
            lokala organisationer m.fl. civila aktörer. Modellen kan utvecklas
            och bör anpassas till rådande lokala förhållanden i respektive
            område.
            <ref target="i-Ddg9gxaUSmgQgJZmX4kw3U">
              [7]
            </ref>
            Vi anser att fas­modellen bör spridas som arbetssätt till alla
            socialt utsatta områden i landet.
          </p>
          <p xml:id="i-EaLnzznBtRUHFXKJAg8uge">
            Regeringen bör ge Brottsförebyggande rådet i uppdrag att genomföra
            en kart­läggning av landets socialt utsatta områden och relevanta
            aktörer samt sprida fas­modellen som arbetssätt till dessa områden.
            Detta bör riksdagen ställa sig bakom och ge regeringen till känna.
          </p>
          <head xml:id="i-MGewUzHn2ueYgYMdYyudHQ" type="h2">
            3.6 Inrätta lokala sociala insatsgrupper
          </head>
          <p xml:id="i-DJ6ZPpeGqeVCP5B2fRoFUZ">
            Vänsterpartiet anser att det förebyggande arbetet utöver generella
            välfärdssatsningar bör bestå i samordnade insatser mellan aktörer
            på både nationell, regional och lokal nivå samt givetvis även
            engagera och inkludera civilsamhällesaktörer, skolan och fritids­verksamheter,
            trossamfund och i lämpliga fall delar av näringslivet. Arbetet
            behöver vara långsiktigt och strukturerat. Det är även viktigt
            att fritidsledare, lärare, personal inom socialtjänsten och polisen
            har kunskap om gängkriminalitet och våldsbejakande extremism för
            att tidigt kunna upptäcka och fånga upp barn och ungdomar som
            ligger i riskzonen för att dras in i sådana grupperingar. Den
            ovan beskrivna fasmodellen skulle kunna utvecklas till att inrymma
            ett brottsförebyggande samarbete mellan de relevanta aktörerna
            i form av sociala insatsgrupper.
          </p>
          <p xml:id="i-GGiQv9xraNFGjVELQwN8xw">
            Regeringen bör ta initiativ till att inrätta lokala sociala insatsgrupper
            i syfte att minska skjutningar, dödligt våld och gängkriminalitet.
            Detta bör riksdagen ställa sig bakom och ge regeringen till känna.
          </p>
          <p xml:id="i-V8uQ5LxYxUq3QiPzJaQWrV">
            Regeringen bör ge Brottsförebyggande rådet i uppdrag att ta fram
            riktlinjer för konkreta förebyggande insatser på lokal nivå och
            vid behov bistå med hjälp och väg­ledning för att arbetet i de
            lokala sociala insatsgrupperna ska komma igång. Detta bör riksdagen
            ställa sig bakom och ge regeringen till känna.
          </p>
          <head xml:id="i-DEcCtPxAhs7qi8cqegSM13" type="h2">
            3.7 Trygghetsvärdar och trygghetszoner
          </head>
          <p xml:id="i-V3QQQ1YRbnvLieWs4c2uiE">
            I arbetet med att förbättra tryggheten och livskvaliteten för
            de boende i Gårdsten i Göteborg har bl.a. en särskild trygghetsgrupp
            inrättats. Gruppen består av personer som utövar tillsyn över
            och har ansvar för fastigheterna i området på kvällar och helger.
            De är synliga i området och finns till hands för att lösa olika
            problem, som kan handla om allt från att återställa hissar och
            öppna dörrar som fastnat till att se till att området är lugnt
            och attraktivt för de boende. Trygghetsvärdarna fungerar som förebilder
            för barn och ungdomar i området samtidigt som de skapar trygghet
            för äldre personer. Tidigare hade man väktare som svarade för
            Trygghetsgruppens uppgifter, men det ledde ofta till konflikter.
            Trygghetsgruppen har haft till uppgift att bygga upp förtroende
            hos de boende, vilket har lyckats, och man har även byggt upp
            ett bra samarbete med polisen. Trygghetsgruppen erbjuder sig att
            eskortera personer som känner sig otrygga när de går mellan bussen
            och bostaden. Antalet sådana uppdrag har minskat med tiden, vilket
            tyder på att tryggheten bland de boende har ökat. Vidare anordnas
            trygghetsvandringar som har haft stor uppslutning. Man ser också
            till att direkt ta tag i de problem som uppstår. Vid skadegörelse
            tar man reda på vilka som orsakat den och följer upp med t.ex.
            föräldrasamtal.
          </p>
          <p xml:id="i-BZBT2ZLXbvM5JUhwg7W5k">
            Vänsterpartiet anser att de positiva erfarenheterna av trygghetsvärdar
            från Gårdsten bör spridas till alla socialt utsatta områden. Vi
            vill inrätta särskilda trygghetszoner där personer kan mötas upp
            för att promenera eller ta bussen tillsammans hem. Vid dessa trygghetszoner
            ska det finnas trygghetsvärdar som har till uppgift att skapa
            trygghet för de boende i området.
          </p>
          <p xml:id="i-NmwtxBBrHXgUoxxaJstMxc">
            Regeringen bör ta initiativ till att inrätta särskilda trygghetszoner
            med trygghets­värdar i socialt utsatta områden. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-N6ews83A1WkRPQRceXVT74">
              Linda Westerlund Snecker (V)
            </item>
            <item xml:id="i-JE48BVzdCdfff9HCsU9YwC">
              Christina Höj Larsen (V)
            </item>
            <item xml:id="i-MsxA1ymDjpmhvTyEBWvzcf">
              Gudrun Nordborg (V)
            </item>
            <item xml:id="i-9tJRXshRXD3Z9EJJS3DC4o">
              Mia Sydow Mölleby (V)
            </item>
            <item xml:id="i-Np3btJVvo2Yq24uCXZb7DF">
              Jon Thorbjörnson (V)
            </item>
            <item xml:id="i-2wYtD7AUrYHcKfAdKhsdqg">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-7Q7NFHNrZmo9YFMrj6Q5SA">
              [1] Statskontoret, Ombildningen till en sammanhållen polismyndighet,
              Slutrapport 2018:18.
            </note>
            <note xml:id="i-3K4pBjsw6cCKthXxuec43r">
              [2] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6.
            </note>
            <note xml:id="i-TzfYAXv9ynbA3kzeZVmLkV">
              [3] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6.
            </note>
            <note xml:id="i-XxeMhwDUNKWTta6F5ApZun">
              [4] Granskning av verksamhetsstyrd IT-utveckling för den brottsbekämpande
              verksamheten, Polismyndigheten, 2018.
            </note>
            <note xml:id="i-3kQYpjnXKbnp6v5LQyJcqs">
              [5] Stöta på patrull – en ESO-rapport om polisens problemorienterade
              arbete, Rapport till Expertgruppen för studier i offentlig ekonomi
              2019:6, s. 78–79.
            </note>
            <note xml:id="i-3sH2wiafNMukdAX61YXFKd">
              [6] Slumpvis utvald – Ras-/etnisk profilering i Sverige, Civil
              Rights Defenders i samarbete med kriminologiska institutionen,
              Stockholms universitet, december 2017.
            </note>
            <note xml:id="i-Ddg9gxaUSmgQgJZmX4kw3U">
              [7] Se t.ex. Aktivera samhället mot livskvalitetsbrott. Trygghetskommissionens
              förslag på hur säkerhet och trygghet ska kunna öka i människors
              vardag, 2018.
            </note>
          </noteGrp>
        </div>
      </div>
    </body>
  </text>
</TEI>
