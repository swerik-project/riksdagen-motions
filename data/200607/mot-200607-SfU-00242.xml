<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00242">
  <teiHeader>
    <fileDesc>
      <titleStmt>
        <title>Finansiell samordning</title>
        <author corresp="i-Sn3HArFcXWQDenVvrpFSQe">av LiseLotte Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finansiell samordning</title>
          <idno type="rdwebb">GU02Sf242</idno>
          <rs type="number">Sf242</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf242/text</ref>
          <ref type="dokument_url_html">http://data.riksdagen.se/dokument/GU02Sf242</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf242</ref>
          <ref type="doc">http://data.riksdagen.se/fil/6210D40E-82D3-4343-9574-650B0727A0E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xc6TDMJ6vyxCKVp111hNU6" type="signed"/>
        <correspContext corresp="i-Xc6TDMJ6vyxCKVp111hNU6">
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-7vqKk1F6LURdqk6qdiEpoe" type="referral">
          <date when="2006-11-07"/>
        </correspAction>
        <correspAction xml:id="i-JK6zbtVzjAySjBcpaCahvF" type="dismissal">
          <date when="2006-11-07"/>
        </correspAction>
        <correspAction xml:id="i-PDt5PHSo6tRg4mduqfz6L4" type="numbering">
          <date when="2006-11-01"/>
        </correspAction>
        <correspAction xml:id="i-WNLnD1jb2hbdnq7vjMkoHs" type="submission">
          <date when="2006-10-31"/>
        </correspAction>
        <correspAction xml:id="i-QmHD4NhniBQRJ2Zp9ox6Ut" type="transfer">
          <date when="2006-10-30"/>
        </correspAction>
        <correspAction xml:id="i-4DZnsty7tCKpA8qDB8QG2n" type="assigned"/>
        <correspContext corresp="i-4DZnsty7tCKpA8qDB8QG2n">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3cidJiLt99d2RfqGARtkJy">
            1 Förslag till riksdagsbeslut
          </head>
          <list style="ol">
            <item xml:id="i-8mF6N9wXwu68R4iqh3739A">
              Riksdagen tillkännager för regeringen som sin mening vad i motionen
              anförs om målet med finansiell samordning.
            </item>
            <item xml:id="i-JRS3amg24vFngaPWboWHbH">
              Riksdagen tillkännager för regeringen som sin mening vad i motionen
              anförs om lokal implementering av uppdraget om förbättrad samverkan.
            </item>
            <item xml:id="i-LFPsLgCaf43yMBoAn61cyS">
              Riksdagen tillkännager för regeringen som sin mening vad i motionen
              anförs om samstämda målbeskrivningar.
            </item>
            <item xml:id="i-JV5keUkHmL55zRcv8js7kW">
              Riksdagen tillkännager för regeringen som sin mening vad i motionen
              anförs om ansvar för personer som har en restarbetsförmåga men
              som inte kunnat få ett reguljärt arbete för denna del.
            </item>
            <item xml:id="i-Q9t6ecoyud3BHAAPuhDje8">
              Riksdagen tillkännager för regeringen som sin mening vad i motionen
              anförs om att tillskapa en samlad och kraftfull omställningsstrategi
              som bygger på individens rätt till arbete efter egen förmåga.
            </item>
          </list>
        </div>
        <div type="motContent">
          <head xml:id="i-R7giYEt1fbtfifdb3mfb5B" type="h1">
            Finansiell samordning
          </head>
          <head xml:id="i-UEQqFtZsbbGMVVnfd51kBy" type="h1">
            2 Inledning
          </head>
          <p xml:id="i-xSwqJMFycLJK5J1BB4rqD">
            Nittiotalets lågkonjunktur präglades av stora personalminskningar,
            omorganisationer och nedskärningar. Detta gjorde att människor
            fick slita hårt i slimmade och underbemannade organisationer.
            Konsekvenserna visade sig tydligt i ett ökat antal långtidssjukskrivna.
            Framför allt drabbade detta kvinnor i offentlig sektor.
          </p>
          <p xml:id="i-Wo8rNYQGZdN3JzHYChtKVW">
            Orsakerna till den ökade sjukfrånvaron går att finna i det hårdnande
            klimatet på arbetsmarknaden. I samma takt som sjukfrånvaron steg
            ökade även sjuknärvaron och övertidsarbetet, och de stressrelaterade
            sjukdomarna visade sig tydligt i statistiken. Dessa faktorer bidrog
            till att det relativt kvalificerade rehabiliteringsarbete som
            ändå fanns till hands tidigare kollapsade, vilket i sin tur ytterligare
            bidrog till den ökade ohälsan i arbetslivet.
          </p>
          <p xml:id="i-Kqcr53bgvnxuiLgFY7GGH">
            De långa sjukskrivningarna ser nu ut att sjunka. Det är emellertid
            svårt att glädja sig åt detta. I jakten på att nå målet att halvera
            sjukfrånvaron ifrågasätter nämligen Försäkringskassan allt oftare
            de sjukintyg som behandlande läkare skriver. Detta har medfört
            att tusentals personer förlorat sin ersättning. Redan sjuka och
            svaga riskerar att skadas allvarligt. Försäkringskassans praxis
            har hårdnat betydligt. Många sjukskrivna upplever att de jagas
            och att Försäkringskassan drar in människors sjukpenning på lösa
            grunder utan förvarning. Denna hårdnande attityd har också medfört
            att personer hamnar mellan stolarna och avvisas från arbetsförmedlingen
            som säger att de är för sjuka för att söka jobb samtidigt som
            Försäkringskassan nekar dem sjukpenning.
          </p>
          <head xml:id="i-HZJa3UAXqCZqAxBTub39N4" type="h1">
            3 Människor faller mellan stolarna
          </head>
          <p xml:id="i-YNwXmyUD8WYtHmYMvnWVVZ">
            Ett allvarligt problem är att Försäkringskassan gör andra bedömningar
            än sjukskrivan­de läkare och helt enkelt förklarar personer som
            friska mot läkares ordination. Vidare förekommer det att sjukskrivna
            arbetslö­sa utan förvarning från Försäkringskassan får besked
            om att de anses friska och att de därmed står till arbetsmark­na­dens
            förfogande. Den försäkrade kan nämligen, enligt nuvarande praxis,
            tänkas ha en viss restarbetsförmåga och med lämpliga åtgärder
            från sjukvård och arbetsförmedling kan den försäkrade anses återgå
            till att stå till förfogande på arbetsmarknaden, åtminstone till
            någon del. Som en konsekvens av detta dras då sjukersättningen
            in. Under tiden har den försäkrade blivit s.k. nollklassad när
            det gäller den sjukpenninggrundande inkomsten och med stor sannolikhet
            även blivit av med sitt arbete. Efter att ha friskförklarats av
            Försäkringskassan tvingas dessa personer att söka försörjningsstöd
            eftersom de inte får vare sig lön eller sjukpenning.
          </p>
          <p xml:id="i-3pv7yP7bAkQqXVHUyHkujF">
            Vidare har det länge varit känt att Försäkringskassans praxis
            inneburit att sjukskrivna personer tillerkänts sjukersättning
            i stället för sjukpenning. Det finns signaler bl.a. genom landets
            socialförsäkringsnämnder att denna förändring skett tämligen mekaniskt
            och utan någon längre framförhållning från Försäkringskassans
            sida. Exempelvis har sjukersättning i mycket liten utsträckning
            kombinerats med rehabiliteringsinsatser eller ens rehabiliteringserbjudanden
            till den försäkrade. Det är lätt att få uppfattningen att människor
            skrivs över till en annan ersättningsform både för att spara pengar
            och för att det ska framstå som att sjukfrånvaron är mindre omfattande
            än den är.
          </p>
          <p xml:id="i-WJRC4vcfGZUU5L9Acw14Kd">
            När en del av dessa sjukersättningar ska omprövas uppstår det
            i bland situationer när Försäkringskassan anser att det tidigare
            beslutet var felaktigt. En sådan situation kan uppstå exempelvis
            mot bakgrund av att Försäkringskassans praxis förändrats i en
            mer restriktiv riktning. För den försäkrade kan konsekvenserna
            bli förödande.
          </p>
          <p xml:id="i-WeP4sqcyXWVyQa4tYbQ7ww">
            Det finns också uppgifter från fackliga organisationer om att
            uppsägningar på grund av sjukdom numera blivit mycket vanligt.
            Bakgrunden är att den bestämmelse om att sjukpenning inte får
            beviljas av arbetsmarknadsskäl som infördes under slutet av nittiotalet
            numera tillämpas allt flitigare och alltmer bokstavligt. Därför
            blir alltfler sjuka som inte anses kunna rehabiliteras tillbaks
            till sina gamla arbeten uppsagda. I flera fall har dessutom Försäkringskassan
            redan dragit in sjukpenningen för dessa personer.
          </p>
          <p xml:id="i-RXPsitPJxRPywjU69xMPg6">
            Tanken med att bekämpa ohälsa har varit att sätta individen i
            centrum och få människor tillbaka till arbete genom insatser för
            ett rymligt arbetsliv, inte att detta skulle ske genom en hårdare
            tillämpning av försäkringen eller att sjukskrivna förs över till
            andra ersättningsslag. Människor kan inte plötsligt och utan egen
            förskyllan ställas utan försörjning. Om legitimitet ska uppnås
            för de åtgärder som görs i syfte att få sjuka tillbaka till arbetslivet
            måste uppenbara fel rättas till.
          </p>
          <head xml:id="i-LgrvtnRv6YCACbTJ5k1CNE" type="h1">
            4 Krav på myndigheternas samverkan
          </head>
          <p xml:id="i-Mx7yQuCkhJLQJJz6bjLam5">
            Många som är sjukskrivna upplever att de är utlämnade till olika
            instanser och att de bollas mellan dessa. För att komma till rätta
            med detta problem har arbetsförmedlingen och Försäkringskassan
            fått i uppdrag att se till att myndigheterna samarbetar bättre
            och att det s.k. överlämnandet sker så att ingen faller mellan
            försäkringar och myndigheternas ansvarsområden.
          </p>
          <p xml:id="i-X8EaUeSCZbYvYk31zYA9ge">
            Försäkringskassan, arbetsförmedlingen, socialtjänsten och sjukvården
            har alla olika kompetenser att bidra med som är avgörande för
            den sjukskrivnas återgång i arbetslivet. Det är viktigt att denna
            samordning sker med individen i centrum. Därför är det avgörande
            att det finns tillräckligt lagstöd gällande att samordna sina
            resurser och specialkompetens. Genom finansiell samverkan ges
            myndigheterna möjlighet att samordna sina resurser för att människor
            som av olika skäl inte befinner sig i arbete ska rehabiliteras.
            Detta fungerar inte tillräckligt och regeringen bör därför vidta
            ytterligare åtgärder som säkerställer att målet med den finansiella
            samordningen uppnås. Detta bör riksdagen som sin mening ge regeringen
            till känna.
          </p>
          <p xml:id="i-LHNcXdEjX8mkDhqpBXfAk5">
            För att hantera problemet med att människor faller mellan stolarna
            gav den förra socialdemokratiska regeringen i maj 2006 i uppdrag
            till Försäkringskassan och arbetsförmedlingen att förbättra samordningen
            myndigheterna emellan. Gemensamma avstämningsmöten mellan Försäkringskassan
            och arbetsförmedlingen ska hållas för att ge ett bättre underlag
            för Försäkringskassans beslut om sjukpenning. Dessa avstämningsmöten
            handlar också om att se till att aktivt arbetssökande arbetslösa
            personer, som inte längre ska vara sjukskrivna, garanteras stöd
            på vägen tillbaka till ett arbete. Ett huvudsyfte med dessa avstämningsmöten
            är att myndigheterna ska samråda före beslut i ärenden som berör
            båda myndigheterna. När en arbetslös person inte längre anses
            ha rätt till sjukpenning ska Försäkringskassan ta kontakt med
            arbetsförmedlingen och den enskilde för ett avstämningsmöte innan
            beslutet fattas. Om behov finns ska frågan lyftas upp till en
            gemensam beredningsgrupp. Efter ett eventuellt nej-beslut ska
            den enskilde erbjudas ytterligare ett gemensamt möte med arbetsförmedlingen.
          </p>
          <p xml:id="i-Jqx1rpVZaMBYmTLUfKzr4B">
            För att detta arbetssätt ska ha avsedd verkan och ske på ett
            rättssäkert sät, måste detta uppdrag vara förankrad även på lokal
            nivå. Varje kontor och varje anställd inom respektive myndighet
            ska känna till detta uppdrag och hur det ska tolkas. Därför bör
            ett uppdrag inklusive krav på återrapportering om lokal implementering
            av uppdraget om förbättrad samverkan skrivas in i regleringsbrev
            till AMS respektive Försäkringskassan. Detta bör riksdagen som
            sin mening ge regeringen till känna.
          </p>
          <head xml:id="i-KxWnX3JuvZFu46kkXWauyJ" type="h2">
            4.1 Samstämda målbeskrivningar
          </head>
          <p xml:id="i-NsoNGwWG5Nge1htyRG2soM">
            Det ska vidare uppmärksammas att Försäkringskassan och AMS har
            skilda mål för sin verksamhet. Försäkringskassan utgår i sina
            bedömningar utifrån målet att den sjukskrivne ska uppnå arbetsförmåga.
            Graden av arbetsförmåga blir härmed det som ligger till grund
            för Försäkringskassans eventuella nekande till ersättning och
            att den sökande i stället står till arbetsmarknadens förfogande.
            Arbetsförmedlingarna å andra sidan använder sig av begreppet arbetsför
            för sina bedömningar. De båda myndigheternas begrepp är inte överensstämmande
            med varandra, vilket gör att den försäkrade riskerar att hamna
            i kläm genom att åtgärderna för att uppnå dessa olika målbeskrivningar
            drar åt olika håll. Därför bör riksdagen ge regeringen i uppdrag
            att samordna Försäkringskassans och AMS målbeskrivningar. Detta
            bör riksdagen som sin mening ge regeringen till känna.
          </p>
          <p xml:id="i-9f5kV3jn1Xcvef44JFRvdW">
            Vad som krävs är ett systematiskt arbetsmiljöarbete och rymliga
            arbetsplatser där alla får plats. Vi behöver myndigheter som samarbetar
            kring den sjukes livssituation för att lösa ohälsan. Försäkringskassan
            behöver ta till sig Arbetsmiljöverkets kunskap för att bättre
            förstå orsaken till ohälsa och därmed kunna ge den försäkrade
            rätt stöd.
          </p>
          <head xml:id="i-EN5Cpgy5mhHQJXTqywyPoV" type="h1">
            5 Med individen i centrum
          </head>
          <p xml:id="i-A42nAyZDs2eswdXNdWcZ9m">
            Det är inte alltid den bästa lösningen att långtidssjuka återgår
            till det arbete som gjort dem sjuka. Omplacering och kompetensutveckling
            kan lösa vissa problem, och anpassningsgruppers arbete är viktigt.
            Lönebidrag ska kunna beviljas på befintlig arbetsplats.
          </p>
          <p xml:id="i-CmLRvWTD8mu2JSVkfJ4E61">
            Andra viktiga insatser är att långtidssjuka redan under sjukskrivningsperioden
            kan få stöd och hjälp av arbetsförmedling att finna nytt arbete
            och yrke. AMS har dock tidigare inte arbetat gentemot personer
            som har en anställning, och att få denna målgrupp inom sitt ansvarsområde
            kräver tillräckligt med resurser. Samhall AB bör kunna få i uppgift
            och resurser att mer offensivt ansvara för dem som har en restarbetsförmåga
            men som inte kunnat få ett reguljärt arbete för denna del. Även
            andra offentliga institutioner bör kunna få detta uppdrag för
            att bl.a. kunna erbjuda jobb inom fler yrken och på fler orter.
            Detta bör riksdagen som sin mening ge regeringen till känna.
          </p>
          <p xml:id="i-DwP6quoGoXqm5qE9somX2q">
            De s.k. nystartsjobb som regeringen föreslår i budgetpropositionen
            för 2007 är inte verkningsfulla utifrån dagens tuffa arbetsmarknad,
            vare sig när det gäller föreslagen volym, inriktning eller angivna
            villkor. I stället bör en samlad och kraftfull omställningsstrategi
            som bygger på individens rätt till arbete efter egen förmåga tillskapas.
            Detta bör riksdagen som sin mening ge regeringen till känna.
          </p>
          <p xml:id="i-DK1iQMkvaL7aupAhLgjBBJ">
            Vidare är det viktigt att de erfarenheter av samverkan som hittills
            gjorts, exempelvis inom pilotprojektet PILA, som handlat om insatser
            för att få tillbaka långtidssjukskrivna i arbete tas till vara.
            En viktig fråga i detta projekt har handlat om att sjukskrivna
            ska träffa arbetsförmedlare under pågående sjukskrivning i stället
            för att vänta tills personen eventuellt är arbetslös. Vidare visar
            dessa erfarenheter på vikten av att den enskilde individens egna
            initiativ när det gäller möjligheterna till ett eventuellt nytt
            yrke är utgångspunkten i en process för att få tillbaka långtidssjukskrivna
            till arbetslivet.
          </p>
          <p xml:id="i-GgispXZibjaEZ36X1vqFuk">
            En avgörande viktig fråga när det handlar om att hitta åtgärder
            för att få människor tillbaka i arbete handlar om att anpassa
            arbetsplatser. Detta är viktigt inte minst i fråga om lönebidragsanställningar
            m.m.
          </p>
          <p xml:id="i-V881JJfonxNGf1vbjRrSXY">
            Arbetet med att komma till rätta med dessa problem borde koncentreras
            på att undanröja orsakerna till att människor far illa i dagens
            arbetsliv och att försöka ge dem som drabbats så goda förutsättningar
            som möjligt att komma tillbaka till arbetslivet. Vi behöver arbetsplatser
            där alla får plats, och vi behöver myndigheter som samarbetar
            kring den sjukas livssituation för att lösa ohälsan. Det handlar
            om rätten till rehabilitering, om att skapa en bred arbetsmarknad
            och ett rymligt arbetsliv.
          </p>
        </div>
        <div type="motSignatures">
          <list>
            <item xml:id="i-QzW7fCQBRFtPdPTYyjRR9R" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-XMKiratMWvHgib2UYARU6L" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-2AzAGXspeicozrJyezkAij" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-KAQtyuyNtiM5Q2BtUCoxyC" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-XZUCnqqD7Q3Y8BXHgah5FY" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-C8uSUFwRN4nbuFeKJfn4tJ" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-HDFuv6pV7CBQqkRwhNLNQr" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
