<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00326">
  <teiHeader>
    <fileDesc>
      <titleStmt>
        <title>om en ny regionpolitik</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en ny regionpolitik</title>
          <idno type="rdwebb">G302326</idno>
          <rs type="number">326</rs>
          <ref type="dokument_url_text">http://data.riksdagen.se/dokument/G302326/text</ref>
          <ref type="dokument_url_html">http://data.riksdagen.se/dokument/G302326</ref>
          <ref type="dokumentstatus_url_xml">http://data.riksdagen.se/dokumentstatus/G302326</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AcDDy15sFTaAyLifF2YU7v" type="signed"/>
        <correspContext corresp="i-AcDDy15sFTaAyLifF2YU7v">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__326/mot_197980__326-001.pdf"/>
      <fw xml:id="i-L5oSuYMdUxUHPJtzk2YCXG">
        Motion 1979/80:326
      </fw>
      <div xml:id="i-BTEp3EDE3MMYTNUW3cWmk8" type="motHeader">
        <div xml:id="i-Cg9ujoLtiWMqwPmsdW7d5w" type="motTitle"/>
        <div xml:id="i-PSeSTonqwtNdGFKus84hHS" type="motSubmissionInfo"/>
      </div>
      <div xml:id="i-VXBdoTJcrmjA5Y3jf3jB1E" type="motBody">
        <div xml:id="i-xM111ifuHozEFc2rnhRKr">
          <p xml:id="i-7BALYBFM7htiGqtLGa2uFw">
            av Lars Werner m. fl. om en ny regionpolitik
          </p>
          <p xml:id="i-916JNviYu6Wo3UxbWiTvhQ">
            I Ett lands ekonomiska problem är givetvis också dess regioners.
            Är landet i kris, speglas detta i skärpt form av regionala kriser.
            De regionala kriserna är ett försvårande inslag i den allmänna
            krisen. I Sverige är de regionala problemen i dag värre än för
            15 år sedan. De har både fördjupats och utbretts. De gamla krisområdena
            har i flera fall upplevt en drastisk försämring. Nya regionala
            kriser har uppstått i en rad områden. Genom att hela den nationella
            situationen försämrats, kompenseras läget i sämre ställda regioner
            inte längre av läget i de bättre ställda. Detta nödvändiggör en
            helt ny regionpolitik. Den gamla politiken har gjort bankrutt.
            När det i region efter region blivit ett kroniskt och fortlöpande
            tillstånd att 15-25 96 av dem som efterfrågar arbete är ställda
            utanför den normala arbetsmarknaden, då är det hög tid för en
            radikal omläggning av politiken. Utgångspunkten för en sådan ny
            regionpolitik måste vara en klar förståelse av vad som i grunden
            orsakar regionala kriser. Regionkriserna framgår ur det kapitalistiska
            produktionssättets lagbundenheter. De är det rumsliga, geografiska
            uttrycket för kapitalismens sätt att fungera. Den ständiga koncentrationen
            av kapitalet ger t. ex. direkta verkningar på alla bygder som
            levat på mindre enheter. All tillväxt är under kapitalismen ojämn
            och lämnar därmed alltid vissa regioner på efterkälken. Omvänt
            slår kriser och nedgångar alltid starkare i en del regioner. Den
            spontana strävan efter vinst gör att varje mekanism saknas, som
            skulle framkalla ekonomisk balans i en regions näringsliv. Följden
            är då ensidighet, som gör att varje strukturkris slår särskilt
            hårt i sådana ensidiga regioner. Tillväxt drar till sig mer tillväxt,
            tillbakagång däremot avskräcker. Slutsatsen härav är entydig.
            En realistisk och effektiv regionpolitik kan aldrig byggas upp
            med hjälp av stimulanser åt kapitalet. Sådana stimulanser överflyglas
            lätt av systemets egna, inneboende tendenser. Regionpolitiken
            måste innefatta verkliga strukturreformer, dvs. åtgärder som ingriper
            i själva systemets sätt att fungera.
          </p>
          <p xml:id="i-MPV7dmQatNwhA3fCT8Z8hG">
            " De regionala krisernas problem uppmärksammades i Sverige betydligt
            senare än i flertalet andra industriländer. Norrlandsfrågan och
            emigrationen stimulerade i viss mån till tänkande kring de regional-
            och bygdepolitiska problemen under slutet av 1800- och början
            av 1900-talet. Men dessa ansatser
          </p>
          <pb facs="riksdagen-motions-pdf/data/197980/mot_197980__326/mot_197980__326-002.pdf"/>
          <fw xml:id="i-EWR5TGs2DSgFoGr2xDuoFC">
            Mot. 1979/80:326 6
          </fw>
          <p xml:id="i-98bGhMawMQYVTS4uNVhboW">
            dog i stort sett ut. Den nuvarande regionpolitiken föddes ur
            den omvandling kapitalismen i Sverige undergick efter 1950. Snabb
            koncentration av kapital, utglesning, folkomflyttning och storstadstillväxt
            nödvändiggjorde en politisk attityd från statsmaktens sida. Den
            dåvarande socialdemokratiska regeringen, liksom LO-ledningen,
            vägrade emellertid angripa de regionala krisernas verkliga problem.
            De hävdade i stället att koncentration och folkomflyttning var
            nödvändiga och gynnsamma. Deras regionpolitik innebar en förstärkning
            av de rådande tendenserna. Denna anpassning utgick från en filosofi
            som menade att koncentration och omflyttning var fördelaktig för
            de lönarbetande. Koncentration skulle leda till ökad effektivitet.
            Folkomflyttning skulle lätta trycket i krisregioner- na och ge
            folk arbete i tillväxtregionerna. Denna filosofi visade sig helt
            felaktig. Den ökade i verkligheten klyftan mellan växande och
            tillbakagå- ende regioner. Den minskade krisregionernas möjligheter
            till rehabilitering. Den ökade utslagningen och ledde till stora
            samhälleliga kostnader. Verkningarna på arbetsmarknad och löner
            blev inte gynnsamma, tvärtom: arbetslösheten och människoreserverna
            i krisregionerna hade en allmänt tryckande verkan på arbetsmarknad
            och förhandlingsvillkor. Hela filosofin byggde på att det skulle
            finnas regioner med överefterfrågan på arbetskraft. Den allmänna
            krisen under 1970-talet gjorde slut också på denna förutsätt-
            ning. Därmed hade SAP-LO-filosofin slutgiltigt lidit skeppsbrott.
            Att SAP:s och LO:s ledningar på detta sätt understödde storkapitalets
            strävanden och sökte försona lönarbetarna därmed var ett allvarligt
            och tragiskt politiskt misstag. Insikten härom sprider sig dock
            numera alltmer i arbetarrörelsen. Detta skapar förutsättningar
            för en ny politisk inrikt- ning.
          </p>
          <p xml:id="i-E9K2hDGc71jJ2yE29G5sxv">
            I Den regionpolitik som lades fast under 1960-talet har i stort
            förblivit densamma. Den har visat sig kunna tillämpas på ungefär
            samma vis av treparti- och folkpartiregeringarna som tidigare
            av den socialdemokratiska regeringen. Dess verkningar har varit
            marginella och oförmögna att hindra skärpningarna i de regionala
            kriserna. I den mån politiken innehållit åtgärder som stridit
            mot det ekonomiska systemets tendenser, har dessa åtgärder varit
            långt svagare än tendenserna. Dessa har alltså hela tiden slagit
            igenom. Däremot har den regionala krisens problem delvis ändrats.
            Efter 1965 skedde en förändring i den svenska kapitalismens utveckling.
            Den gick ini en fas av svag tillväxt, ökad arbetslöshet och utslagning
            samt parallellt härmed en skärpt koncentration av kapital. Alla
            regioner i Sverige är numera arbetslöshetsregioner. De relativt
            bättre ställda regionerna kan inte lätta trycket för de sämre
            ställda. Resultatet är att regionkriserna inte längre på samma
            sätt tar sig uttryck i stora folkomflytt- ningar. En del politiker
            tror att detta är ett tecken på en förbättring och
          </p>
          <pb facs="riksdagen-motions-pdf/data/197980/mot_197980__326/mot_197980__326-003.pdf"/>
          <fw xml:id="i-MYxWngJmy5MychdZB56evG">
            Mot. 1979/80:326 dT
          </fw>
          <p xml:id="i-4ff8QYpbQCNkip14BkyFYW">
            regional ”balans”. I verkligheten är det tecken på motsatsen.
            Regionkriserna fördjupas som resultat av den allmänna krisen.
            Också tidigare expansions- områden har hamnat i kris. Dessutom
            visar tillgängliga data klart på att klyftan mellan olika landsdelar,
            då det gäller ekonomisk utveckling, inte har utjämnats. Den har
            ökat. Den nuvarande och kommande regionala situationen präglas
            av följande problem: 1. I de gamla problemregionerna (de s. k.
            skogslänen) försvåras arbetslös- heten och utslagningen genom
            att krisen är allmän. 2. Omfattande branschkriser har inletts
            eller kan väntas i den råvaru- och halvfabrikatsproduktion som
            vägt så tungt i Norrlands och Bergslagens näringsliv. 3. Nya regionala
            kriser utvecklas i Bergslagen och Mälardalen samt i teko- och
            varvsregionerna. 4. 1960-talets regionala kriser hade ofta som
            bakgrund en nedgång i jord- och skogsbruk. I dag är regionkriserna
            betingade av industriella kriser. 5. Antalet lokaliseringsbara
            privatföretag minskar genom den lägre tillväx- ten. Resurser för
            allmänna arbetsmarknadspolitiska åtgärder riskerar bli snävare
            med det statsfinansiella läget. 6. En förbättring av den korta
            konjunkturen riskerar framkalla en ny flyttningsvåg. Detsamma
            kan bli följden av sådana förnyade strukturför- skjutningar, vilka
            inte medvetet styrs till problemregionerna. En ytterli- gare utglesning
            skulle medföra att underlaget för viktiga samhällsfunk- tioner
            i många bygder slutgiltigt sviktar. 7. Storstadsregionernas problem
            fördjupas. Den industriella krisen drabbar också dem, speciellt
            i Göteborg och Malmö. Arbetslösheten och utslagningen förvärras.
            Social segregering och miljöproblem — fysiska som sociala — kvarstår
            och tenderar att fördjupas. Folkminskning i innerom- råden och
            försvagning av de kommunala ekonomierna hindrar effektiva åtgärder.
          </p>
          <p xml:id="i-NQDNq82UVK8bz3A6ZWwE13">
            IV Läget och problemen kräver alltså en helt ny regionpolitik.
            Denna måste bygga på en styrande planering. En sådan innebär att
            politiska instanser sätter upp självständiga mål, ägnade att förändra
            inriktningen i stort av regionernas utveckling. Denna styrande
            regionpolitik måste anknyta till de folkliga opinioner som utvecklas
            i opposition mot de regionala krisernas verkningar. Den nya regionpolitikens
            bas måste som sin huvudkraft ha arbetarrörelsen. Men också breda
            skikt utanför denna har ett klart intresse av att bryta det nuvarande
            läget. Dit hör majoriteten av jordbruks- och glesbygdsbefolkningen,
            miljömedvetna människor ur olika sociala skikt samt småföretagsamhet
            med lokal och regional anknytning. Två grundsatser är viktiga
            för en ny, styrande regionpolitik. Den måste
          </p>
          <pb facs="riksdagen-motions-pdf/data/197980/mot_197980__326/mot_197980__326-004.pdf"/>
          <fw xml:id="i-8ukxdWs2QYFMWYwgfMfqZN">
            Mot. 1979/80:326 8
          </fw>
          <p xml:id="i-13oFT2dyeQWnmt1cr5JakU">
            kunna betydligt vidga det totala antalet arbeten på den reguljära
            arbets- marknaden. Utan detta blir det inget underlag för att
            förbättra de sämst ställda regionernas läge. Man kan inte driva
            regionpolitik genom att ta från vissa arbetslöshetsområden och
            ge åt andra, än sämre ställda. Den andra grundsatsen är att insatserna
            måste göras så stora och samlade att de förmår ändra hela den
            allmänna situationen i krisområdena. En ny regionpolitik måste
            slutligen inordnas i den ekonomiska förnyelse av landet som är
            nödvändig för framtiden. En sådan förnyelse innebär bl. a. en
            kraftigt höjd förädlingsgrad, mindre rovdrift på råvaror och natur,
            mer avancerad och sammansatt produktion i stället för de klassiska
            halvfabrika- ten, som kräver stora mängder energi och insatsvaror.
            Med utgångspunkt i den här givna allmänna bakgrunden krävs en
            regionpolitik i enlighet med följande 10-punktsprogram: 1. Regionpolitiken
            skall ske i form av en styrningsplanering, där ansvariga politiska
            beslut direkt avgör resursernas fördelning i stort. 2. Ettstort,
            långsiktigt statligt industriprogram skall läggas upp, inriktat
            på att starkt höja förädlingsgraden i ekonomin både totalt och
            i de särskilda branscherna samt med minsta energi- och råvaruåtgång
            skapa maximalt med arbete. De statliga industrierna skall planmässigt
            utlokaliseras i skilda regioner. 3. Alla större privata investeringar
            skall med avseende på sin geografiska fördelning rätta sig efter
            samhälleliga beslut. 4. Ett planeringsdepartement skall inrättas
            med uppgift att ta fram underlaget för och från riksnivå fördela
            statliga och större privata investeringar. Den konkreta uppbyggnaden
            ute i länen bör skötas av länsorganen, vilka av departement och
            riksdag bör tilldelas medel härför. 5. Planeringsdepartement och
            länsorgan skall söka samla investeringar i produktion, infrastruktur
            och bebyggelse till större samordnade projekt. Detta är nödvändigt
            för att få tillräckligt stora insatser och för att garantera fungerande
            och genomtänkta levnadsmiljöer. 6. Ett nationellt program skall
            läggas upp för att dämpa privatbilismen och bygga ut kollektivtrafik
            och inrikes sjöfart till högsta tekniska kapacitet. Detta är nödvändigt
            för att effektivisera transporterna, rädda kollektiv- trafiken
            i glesbygderna samt sanera storstäderna. 7. Ett program skall
            läggas upp för att systematiskt undanröja de verkningar hittillsvarande
            utveckling fått i storstadsregionerna — stock- nings- och köproblem,
            förstöring av den fysiska miljön, bostadssegre- gering och ansamling
            av sociala problem. 8. Den nuvarande ortsklassificeringen skall
            avskaffas. Helt nya principer för tätortsutbyggnad bör för framtiden
            förberedas —t. ex. utvecklande av blandstadsprincipen. Målet skall
            vara städer, planerade för social jämställdhet och ägnade att
            bryta ned skillnaderna mellan stad och land.
          </p>
          <pb facs="riksdagen-motions-pdf/data/197980/mot_197980__326/mot_197980__326-005.pdf"/>
          <fw xml:id="i-WPN7kW9URJcg8hfMgjd7cP">
            Mot. 1979/80:326 9
          </fw>
          <p xml:id="i-JwzdLRBQqqmJUGvVZvCSF1">
            9. Existerande småorter och glesbygder skall vara garanterade
            fullvärdig försörjning med elementära nyttigheter — sanitär utrustning,
            normal bostadsstandard, dagligvaruservice samt rimliga reseavstånd
            för dagliga funktioner som skola och arbete. 10. Målsättningen
            för regionpolitiken skall vara full, effektiv och bestående sysselsättning
            i varje län samt att ingen kommun eller bygd med ett befolkningsunderlag
            i nuläget på minst 10 000 skall behöva drabbas av kroniska flyttningsförluster.
            Med hänvisning till ovanstående föreslås att riksdagen beslutar
            1. attuttala att i motionen redovisat 10-punktsprogram skall ligga
            till grund för regionpolitiken, 2. att hos regeringen hemställa
            om förslag som innebär program- mets förverkligande.
          </p>
          <p xml:id="i-72y32ZYa6WNAgcB6thZaoz" type="date">
            Stockholm den 16 januari 1980
          </p>
          <div xml:id="i-EAzKR5y4xZPY17XLrdtmXw" type="signatureBlock">
            <list xml:id="i-TDG8vLJXaDKTsyjma27Goh">
              <item xml:id="i-NKjzELJiTSgpAQSyw9cw9A" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-MT7ZHv3f8UqFRE8ovcSiTi" who="i-8743Lhyk8SSNk8Ne84jigz" type="signature">
                EIVOR MARKLUND (vpk)
              </item>
              <item xml:id="i-JYXifAM57Cbjv5Q4n5GUtk" who="unknown" type="signature">
                C-H
              </item>
              <item xml:id="i-DjYGc2Q9zptHz9dZ25ZHYW" who="unknown" type="signature">
                HERMANSSON (vpk)
              </item>
              <item xml:id="i-D1B3xvp8ZT3oXtwAWHnyG1" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-HcgQVFj8hH39RHmZav4yKS" who="i-EQSJnvt3y9r5wULtNbkTNu" type="signature">
                JÖRN SVENSSON (vpk)
              </item>
            </list>
          </div>
        </div>
      </div>
    </body>
  </text>
</TEI>
