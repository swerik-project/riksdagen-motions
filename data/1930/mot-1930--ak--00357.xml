<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__357/mot_1930__ak__357-001.pdf"/>
      <div type="motHeader" xml:id="i-MaRjKqDLkHqMxrhD17J4rx">
        <div type="motTitle" xml:id="i-UDpGS5YiQmwzLvZvG3uWvz"/>
        <div type="motSubmissionInfo" xml:id="i-D24Xynno4F6wYCeNmgHsUm"/>
      </div>
      <div type="motBody" xml:id="i-Rxzi4QAHCxEwH7fUZLBgNQ">
        <div xml:id="i-MoFBRUw2niU81ZBpe4M8J2">
          <p xml:id="i-NhURfYB6TDwP2iUH3jF8mQ">
            Motioner i Andra kammaren, Nr 357. 19
          </p>
          <p xml:id="i-3H5DZMgy2qL4aNXpKkgsTS">
            Nr 357.
          </p>
          <p xml:id="i-F6SshgFdSJNfCRZB7LEsPZ">
            Av herrar Johansson i Bro och Andersson i Dunker, om exportpremier
            för ost.
          </p>
          <p xml:id="i-RQfPqqoha1o3Z6bJjKyKG1">
            Mjölkproduktionen i Sverige har under de senaste åren visat en
            betydlig ökning, som efter alla tecken att döma kommer att fortfara.
            Då den direkta konsumtionen av mjölk i Sverige redan är mycket
            hög per individ räknat, jämfört med andra länder, så har den ökade
            produktionen icke kunnat avsättas genom direkt konsumtion. Tvärtom
            torde vi ha att påräkna en minskning i den direkta konsumtionen
            som en given följd av den minskade nativiteten, då som bekant
            barnen hittills varit de största mjölkkonsumenterna. För att tillvarataga
            den ökade mjölkproduktionen har därför en ökad produk- tion av
            smör, ost och fläsk varit nödvändig. Härvidlag är att märka, att
            vid smörtillverkning blir det endast grädden, som åtgår till smöret,
            och skummjöl- ken måste således användas på annat sätt, såsom
            till uppfödning, gödning och ostberedning. Ostproduktionen har
            också under de senaste åren stigit i så hög grad, att för närvarande
            mycket stora svårigheter förefinnas att inom Sverige finna avsättning
            för osten, och detta trots att konsumtionen stigit med det dubbla
            mot före kriget. Under 1929 torde ostproduktionen ha kommit upp
            i en siffra av 28 å 30 miljoner kg. mot 14,5 milj. kg. år 1913.
            Vi äro således uppe i en ostkonsumtion av i det närmaste 5 kg.
            per individ och år, och vi våga väl knappast påräkna någon större
            stegring i denna kon- sumtion inom de närmaste åren. När under
            åren 1924—1925 vissa svårigheter visade sig att placera den svenska
            osten inom landet, gjordes allvarliga försök att exportera svensk
            ost. Det kon- staterades då, att vanlig svensk ost av här brukligt
            format, färg och storlek icke passade den utländska marknaden,
            varför icke heller de priser kunde ernås, som noterades hemma
            i Sverige eller som betalades för t. ex. holländsk och dansk ost.
            Någon export kunde således icke komma i fråga utan ruinerande
            förlust. Då väcktes emellertid tanken att tillverka en exportost
            liknande den holländska Gouda, och under de senare åren har man
            även lyckats framställa en kvalité, som fullt passar den utländska
            marknaden. Tillverkningen har fortgått vid ett 15-tal mejerier,
            och under 1929 uppgick produktionen till omkring 1 miljon kg.
            Denna produktionssiffra kan dock vid behov ökas betydligt. När
            vi nu stå inför problemet att tillvarataga den undan för undan
            ökade mjölkproduktionen, och ostproduktionen nått en sådan höjd,
            att osten icke
          </p>
          <pb facs="riksdagen-motions-pdf/data/1930/mot_1930__ak__357/mot_1930__ak__357-002.pdf"/>
          <p xml:id="i-EjcMztvDHpwnJkSD13Lh96">
            20 Motioner i Andra kammaren, Nr 357.
          </p>
          <p xml:id="i-67B6MvmNu2ktsHvJXKmtrb">
            utan förlustbringande priser kan försäljas inom Sverige, så ligger
            det väl närmast till hands att vidtaga åtgärder för export av
            svensk ost. Med nuvarande mjölkpriser och låga ostpriser på världsmarknaden
            kan emellertid en export icke ske utan direkt förlust för mejerierna.
            Skulle mejerierna däremot kunna erhålla en exportpremie av t.
            ex. 30 öre per kg. eller helst samma siffra som importtullen å
            ost eventuellt kommer att höjas till, så förefinnas stora utsikter
            för upparbetande av en export av ost. Detta kan emellertid icke
            ske under loppet av ett eller par år, då det som bekant alltid
            är svårt att inarbeta en ny vara på en ny marknad. Dyrbara resor
            och reklam bliva självfallet nödvändiga. Skulle riksdagen fatta
            beslut om export- premier på ost, torde det därför vara nödvändigt,
            att beslutet fastställes att gälla för en tid av minst tre år.
            Kvantiteten exporterad ost torde under de första åren icke kunna
            komma upp mer än till samma siffra som import- kvantiteten, vadan
            hela exportpremien kunde bestridas av importtullen å ost. För
            att stimulera intresset för bildandet av en sammanslutning av
            de sven- ska andelsmejerierna torde även vara lämpligt att i samband
            med beslutet om exportpremier på ost föreskrives, att exportpremierna
            efter viss tid ut- betalas endast till en av andelsmejerierna
            bildad försäljningsorganisation. Med stöd av det anförda hemställes,
          </p>
          <p xml:id="i-EqeyGCBbjSQwsZSr9jKUf9">
            att riksdagen måtte besluta att från och med den 1 juli 1930
            under en tid av 3 år av statsmedel skall utbetalas en export-
            premie av 30 öre per kg. för all ur riket exporterad ost; samt
            att för sagda ändamål för budgetåret 1930—1931 beviljas ett förslagsanslag
            av 200,000 kronor.
          </p>
          <p xml:id="i-H26tPuLXyzUvXYqKh4QmFN">
            Stockholm den 21 januari 1930.
          </p>
          <p xml:id="i-7FZGMcMCydYMtS3nn9J2rK">
            A. J. Johansson Harald Andersson i Bro. i Dunker.
          </p>
          <p xml:id="i-HwGkS84ZLTu14KGkb8Uivq">
            A.-B. Hasse W. Tullbergs Boktr., Stockholm 1930.
          </p>
        </div>
      </div>
    </body>
  </text>
</TEI>
