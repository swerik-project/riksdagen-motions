<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-KrU-00517">
  <teiHeader>
    <fileDesc>
      <titleStmt>
        <title>Idrottens villkor</title>
        <author corresp="i-4i5vpDVzDizjgGeYkeoK2E i-QkoGcuWJuiryQZaTNFexi4 i-4i5vpDVzDizjgGeYkeoK2E i-QkoGcuWJuiryQZaTNFexi4">av Bo Lundgren och Karl-Gösta Svenson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrottens villkor</title>
          <idno type="rdwebb">GL02Kr517</idno>
          <rs type="number">Kr517</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GL02Kr517/text</ref>
          <ref type="dokument_url_html">http://data.riksdagen.se/dokument/GL02Kr517</ref>
          <ref type="dokumentstatus_url_xml">http://data.riksdagen.se/dokumentstatus/GL02Kr517</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QkoGcuWJuiryQZaTNFexi4</idno>
            <name>Karl-Gösta Svenson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QkoGcuWJuiryQZaTNFexi4</idno>
            <name>Karl-Gösta Svenson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HnSAGNEzFYKggcdogBgZ9x" type="signed"/>
        <correspContext corresp="i-HnSAGNEzFYKggcdogBgZ9x">
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-QkoGcuWJuiryQZaTNFexi4"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-QkoGcuWJuiryQZaTNFexi4"/>
        </correspContext>
        <correspAction xml:id="i-XWVF3U7KtVZRB9Fua5hm3a" type="referral">
          <date when="1997-10-10"/>
        </correspAction>
        <correspAction xml:id="i-MKvZ5fqte8s6cYHY3imnjV" type="dismissal">
          <date when="1997-10-10"/>
        </correspAction>
        <correspAction xml:id="i-JpCyAG7BBjbvmJ8aoWBPTo" type="submission">
          <date when="1997-10-06"/>
        </correspAction>
        <correspAction xml:id="i-MxRM9ixnZFGVjYEzQK2Rx2" type="referral">
          <date when="1997-10-10"/>
        </correspAction>
        <correspAction xml:id="i-G2fA8cgt3qoWGHp24AMW2n" type="dismissal">
          <date when="1997-10-10"/>
        </correspAction>
        <correspAction xml:id="i-B2gGd5QZBzXigzVHi2UYsR" type="submission">
          <date when="1997-10-06"/>
        </correspAction>
        <correspAction xml:id="i-J5YZxRpkvUnKzwy72iYybk" type="assigned"/>
        <correspContext corresp="i-J5YZxRpkvUnKzwy72iYybk">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_KR_0517/mot_199798_KR_0517-0001.pdf"/>
      <div xml:id="i-X34iMFMT5Tve2VoKThAuxM" type="motHeader">
        <div xml:id="i-SxstYPaGAAuQBLEACSFJ1V" type="motTitle"/>
        <div xml:id="i-C7LHWqVMnUpUr8nRXvR8RZ" type="motSubmissionInfo"/>
      </div>
      <div xml:id="i-SufH6WWwWszCJgDqFAx8yX" type="motBody">
        <div xml:id="i-QMJ6ZY9JxtGP8eu1xKcaEm">
          <p xml:id="i-F51FV8aSgvhm84zDigK3fT">
            1997/98 Kr517 Kr512—518
          </p>
          <p xml:id="i-HzFenSVZefdSCdiFBDvqFF">
            Motion till riksdagen 1997/98:Kr517
          </p>
          <p xml:id="i-P3vk7QNkxSP7NiS1AzHFUp">
            av Bo Lundgren och Karl-Gösta Svenson (m) Idrottens villkor
          </p>
          <p xml:id="i-949pnzmLp8KaSAskMtiper">
            Motionen delad mellan flera utskott
          </p>
          <p xml:id="i-UHNyXmfPoWxVEviQzYnrQq">
            Inledning
          </p>
          <p xml:id="i-Ez2je88MXWzTgq9Neagq35">
            Idrotten är med sina 2,5 miljoner medlemmar den verksamhet som
            organiserar flest människor i Sverige. Omkring 500 000 ideellt
            arbetande ledare är grunden till idrottens utbredning och framgång.
            Cirka 45 000 lokala idrottsorganisationer — 22000 = idrottsföreningar,
            varav många flersektionsföreningar, och upp emot 18 000 korpklubbar
            — utgör basen för idrotten som en stor och livskraftig folkrörelse.
            Ingen annan verksamhet engagerar så många ungdomar. Totalt är
            cirka 60 procent av samtliga barn och ungdomar mellan 7 och 20
            år engagerade inom den organiserade idrotten. Varje dag året om
            samlar ideellt arbetande ledare barn och ungdomar till närmare
            20 000 aktiviteter runt om i landet. På årsbasis 7 miljoner lokala
            ungdomsaktiviteter med sammantaget 55 miljoner deltagartillfällen.
          </p>
          <p xml:id="i-Q3pXAw9utdhjmENgVrtjso">
            Idrotten har stor betydelse
          </p>
          <p xml:id="i-7huvRfUKJBzr8jLLapSXHt">
            Idrotten är av stor betydelse för samhället. Genom idrotten blir
            människor delaktiga i en positiv gemenskap som bidrar till fostran
            och utveckling och dessutom ger dem en bättre hälsa. Den aktiva
            idrotten medverkar bland annat till att ungdomar avhåller sig
            från för dem själva och samhället skadliga verksamheter som exempelvis
            drogmissbruk. Idrotten bidrar till friskvården genom att stimulera
            till regelbunden träning, friluftsliv och andra fysiska aktiviteter.
            Idrottsrörelsen verkar aktivt för alkohol- och drogfria miljöer.
            Det är också klart dokumenterat att fysisk aktivitet ökar människans
            förmåga, inlärningsprestationer och lust att lära. Regelbundna
            motionsvanor innebär också att fritiden får ett rikare innehåll.
            Till detta kommer den stora roll idrotten spelar för de många
            åskådare, TV- tittare, radiolyssnare och tidningsläsare som följer
            tävlingsverksamheten på olika nivåer. De många idrottsutövare
            av världsklass som fungerar som ambassadörer utomlands är en stor
            tillgång för Sverige. De tjänar dessutom som förebilder för den
            uppväxande generationen och är en starkt bidragande orsak till
            den i Sverige mycket omfattande breddidrotten.
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0002.pdf"/>
          <p xml:id="i-6cDi2ruKd8TUw7g7C1PHN3">
            Idrottsrörelsens ställning och det ideella arbetet
          </p>
          <p xml:id="i-SUgNjKQvNhRr5uoKp3CgsC">
            Sett mot bakgrund av idrottens betydelse är det viktigt för politiska
            partier att engagera sig för de framtida villkoren för idrottsrörelsen.
            I detta sammanhang är det dock av avgörande betydelse att komma
            ihåg att det ideella engagemanget i idrottsrörelsen sker av egen
            fri vilja och inte genom styrning från krafter utifrån. Den svenska
            idrotten måste även i framtiden ges möjlighet att agera självständigt
            och ha friheten att själv bestämma verksamhetens innehåll, inriktning
            och mål. Det stora utbudet av aktiviteter i idrottsföreningarnas
            regi är möjligt tack vare alla de ideellt arbetande ledarna. Deras
            arbete utgör en hörnsten i samhällslivet och bör stimuleras i
            stället för att motarbetas genom pålagor och krångel. Detta är
            särskilt viktigt eftersom alternativet till föreningslivets värdefulla
            arbete kan komma att utgöras av ökade kostnader för det allmänna.
            RF beräknar att de 500 000 idrottsledare som arbetar ideellt lägger
            ned cirka 140 miljoner oavlönade arbetstimmar varje år. Dessa
            ledare ställer inga krav på betalning för sitt ideella arbete.
            Men om de gjorde det, och fick betalt motsvarande en fritidsledarlön,
            skulle det kosta 12-15 miljarder kronor per år.
          </p>
          <p xml:id="i-YaKoDDZNyiyRNZXZdZVfsW">
            Den bästa stimulansen sker genom att alla dessa ledare får se
            konkreta resultat av sitt arbete. När samhället, som skett under
            de borgerliga regeringsåren, bidrar med lagstiftning som underlättar
            för föreningslivet att få ökade intäkter från spel- och lotteriverksamhet
            så är det ett konkret exempel på hur verksamheten i föreningslivet
            underlättas. Andra exempel från de borgerliga regeringsåren är
            utjämnande av orättvisor i momssystemet som tidigare drabbat bland
            annat bowling, golf och simning samt momslättnader för resor och
            transporter vilket direkt kommer idrotten till godo. Ytterligare
            ett exempel är bingoskattens avskaffande. Till betydande del är
            de ideellt arbetande ledarna föräldrar till unga idrottsutövare
            och de förmår hålla ut så länge de egna barnen tränar och tävlar.
            Men sedan tar ofta intresset och orken slut. Detta är allvarligt.
            Sverige förlorar därigenom många duktiga ledare och tränare med
            goda kunskaper. Omsättningen på idrottsledare är över huvud taget
            stor. De som drabbas av detta är i första hand klubbarna med stor
            bredd- och ungdomsverksamhet. För samhället är det därför angeläget
            att stödja dem som är verksamma inom idrotten. Naturligtvis har
            idrottsrörelsen själv här en mycket stor uppgift i att bättre
            tillvarata den ledarresurs som nu ofta går förlorad.
          </p>
          <p xml:id="i-LUAQ7u7i3xYCqkkibCAJCC">
            Ett grundläggande samhällsstöd
          </p>
          <p xml:id="i-LYPH3izFjBJAGpee3LKfz2">
            Idrottsrörelsens allra största tillgång är värdet av medlemmarnas
            egna insatser och ideellt utförda arbete. Dessa faktorer är avgörande
            för idrottens framtida utveckling. Den verksamhet som bedrivs
            av idrottsföreningar, di- striktsorganisationer, specialförbund
            och riksorganisationer bygger, som tidigare understrukits, i första
            hand på ideellt arbete och personligt engagemang.
          </p>
          <p xml:id="i-H7gPPA2Fp93hq4MrTA2jdK">
            Mot. 1997/98Kr517
          </p>
          <p xml:id="i-WVG8SFYGoxfsznoiSpUCiw">
            14
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0003.pdf"/>
          <p xml:id="i-8SBoP6wc66iw6gMbsryk8H">
            15
          </p>
          <p xml:id="i-ErXQ2w3jnb3JNVxbpzz7UV">
            Idrottens betydelse motiverar ett grundläggande samhälleligt
            stöd. Det direkta och indirekta stöd som stat, landsting och kommuner
            lämnar idrottsrörelsen får inte vara styrande. Det är utomordentligt
            viktigt att idrottsrörelsen inte byråkratiseras och tvingas in
            i något slags halvoffentlig roll. Den måste förbli en fri, obunden
            och demokratiskt uppbyggd rörelse.
          </p>
          <p xml:id="i-4KPrFmmZEM3LFL4pc2zLoo">
            Egenfinansiering ger styrka
          </p>
          <p xml:id="i-8vrcP6Uzo5KwtZhAjF26eV">
            Villkoren för idrotten bör emellertid vara sådana att egenfinansieringsgraden
            blir större. Det minskar bidragsberoendet och ökar möjligheterna
            för idrotten att agera självständigt. Möjligheter till egenfinansiering
            är särskilt viktiga i tider när stöden från det allmänna reduceras
            eller dras in på alla områden i samhället. Samtidigt som vi moderater
            understryker vikten av ett fortsatt betydande samhällsstöd till
            idrotten — markerat inte minst av statsanslagets hantering under
            den senaste borgerliga regeringsperioden då idrottsfrågorna handlades
            under moderat ledning — så konstaterar vi att möjligheterna för
            idrotten att få bättre ekonomi i första hand ligger i att egenfinansieringen
            kan ökas. Förslagen i denna motion, som i betydande grad också
            de utgör en fortsättning på och uppföljning av den senaste borgerliga
            regeringens arbete, syftar därför till att stärka den svenska
            idrottsrörelsen i första hand genom åtgärder som minskar bidragsberoende
            och rundgång samt underlättar en ökad egenfinansiering av verksamheten.
          </p>
          <p xml:id="i-BPTzMEjcqJs8mCdeW19sN2">
            Moderat idrottspolitik 1991—94
          </p>
          <p xml:id="i-MgZRLddPkHpjvRugCehgCv">
            Grunden för den borgerliga regeringens åtgärder vad gäller idrottens
            ställning och idrottens ekonomiska förutsättningar byggde i stor
            utsträckning på den moderata kommittémotionen "Bättre villkor
            för idrotten" från januari 1991. En grundtanke i denna var att
            stärka idrottens oberoende ställning. Mot den bakgrunden avskaffades
            regeringens tidigare ombud i riksidrottsstyrelsen. Den detaljstyrning
            som tidigare präglade budgetpropositionerna övergavs till förmån
            för en självständig bedömning av prioriteringar inom Riksidrottsförbundet
            (RF). Ambitionen var vidare att stärka idrottens och övriga ideella
            organisationers möjlighet till egen finansiering på traditionella
            och nya områden. Därigenom skulle också det ekonomiska oberoendet
            kunna öka. Den borgerliga regeringens arbete inriktades på att
            genom framför allt förbättringar av möjligheten att utnyttja spelmarknaden
            stärka de ekonomiska förutsättningarna för ideell verksamhet.
            I det följande redovisas i punktform några av de åtgärder som
            genomfördes: + Bingoskatten slopades e Skatteregler som särskilt
            avsåg idrotten förenklades. « Mervärdesskatten på hotell- och
            transporttjänster sänktes till 12 procent. « Mervärdesskatten
            på tillhandahållande av lokaler för idrott slopades.
          </p>
          <p xml:id="i-Vw5Lq4JxEupKuNWrG3jd6c">
            Mot. 1997/98Kr517
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0004.pdf"/>
          <p xml:id="i-NN9mJkvC7VMGP6nNyrztTu">
            e Spel genom s.k. värdeautomater tilläts. Överskottet skall i
            sin helhet gå till ideella organisationer. « Lotterilagen reformerades
            för att förenkla och förbättra reglerna för de ideella organisationernas
            lotterier. e Tipstjänst skulle överlåtas till de ideella organisationerna
            med RF som dominerande ägare.
          </p>
          <p xml:id="i-LztgZfUSuGyYX9H9JBhy3K">
            Skillnad i synen på idrotten
          </p>
          <p xml:id="i-Qe4UWaYK4GW511niARaoF">
            Det är stor skillnad mellan den moderata och socialdemokratiska
            synen på det ideella arbetet inom olika folkrörelser. Socialdemokraternas
            politik förefaller betrakta folkrörelser av olika slag som delar
            av ett näst intill korporativt system. För oss moderater är principen
            om de ideella organisationernas, och därmed idrottsrörelsens,
            fria ställning lika viktig som kravet på en stor individuell frihet.
            Socialdemokraternas syn på hur man vill se idrotten i en beroendeställning
            till politiken var mycket tydlig i de budgetpropositioner som
            avlämnades under 80-talet och fram till regeringsskiftet 1991.
            Detaljrikedomen i de direktiv som följde med det statliga anslaget
            var betydande. Dessutom utsåg, som tidigare nämnts, den dåvarande
            socialdemokratiska regeringen två ombud vars uppgift var att fungera
            som observatörer i riksidrottsstyrelsen. Som ett led i att öka
            idrottsrörelsens självständighet upphörde denna ordning under
            den borgerliga regeringen. Den borgerliga regeringen gav också
            idrotten ökad möjlighet att genom egna beslut fördela statens
            anslag till idrotten. En för oss moderater naturlig följd av synsättet
            att idrotten skall vara fri och oberoende — och att den har kompetensen
            att på bästa sätt hantera dessa frågor. Med den social- demokratiska
            regering som nu tillträtt är det påtagligt hur klåfingrighet och
            "pekpinnar" på nytt får styra statens anslag till idrotten. Samtidigt
            som anslaget till idrotten nu minskar har man undanröjt den borgerliga
            regeringens och den borgerliga riksdagsmajoritetens beslut att
            överlåta Tipstjänst till idrotten och övriga ideella organistioner.
            Därmed har åter beroendet av det allmänna ökat samtidigt som anslag
            på såväl statlig som kommunal nivå skärs ned.
          </p>
          <p xml:id="i-JTZV73jNDoDMZvVvZ5MjYV">
            Idrottens roll i skolan
          </p>
          <p xml:id="i-YEcZgUccHUGQF6AEsWio7i">
            Ämnet idrott och hälsa har en stor betydelse för elevernas harmoniska
            utveckling såväl fysiskt som psykiskt och socialt. Genom vistelse
            i naturen och under friluftsverksamheten skall eleverna få upplevelser,
            kunskaper och erfarenheter som skall stimulera intresset för friluftsliv,
            natur och miljöfrågor. För de mindre barnen skall leken ges ett
            stort utrymme. I undervisningen skall grundläggande färdigheter
            i olika idrottsgrenar ges med syfte att stimulera till idrottslig
            verksamhet även utanför skolan. Detta är särskilt viktigt genom
            att arbetslivet blir alltmer datoriserat och maskiner gör många
            uppgifter som människan tidigare gjorde med kroppsarbete. I ämnet
            bör man också ta upp frågor som rör sunda levnadsvanor som en
            väg till hälsa och välbefinnande.
          </p>
          <p xml:id="i-6G2iknnKCWZrXJNeDYnkE9">
            Mot. 1997/98Kr517
          </p>
          <p xml:id="i-EwUEmNgfGWzyN3wn8fg15R">
            16
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0005.pdf"/>
          <p xml:id="i-CqccpFRefwcGwo4DPFTECg">
            17
          </p>
          <p xml:id="i-M67kuEV5KYEzsBMiY6ZnnQ">
            Enligt vår mening måste ämnet idrott och hälsa ges ett stort
            utrymme i skolan. Eleverna bör stimuleras till att använda utrymmet
            av sitt eget val för ämnet. Framför allt gäller det den grupp
            elever som inte har någon hobby med idrottsinriktning på sin fritid.
            Idrott och hälsa är ett ämnesövergripande ämne. Det går alldeles
            utmärkt att undervisa i lärarlag genom att exempelvis idrottsläraren,
            hushållsläraren och biologiläraren med sina olika kunskaper kan
            ge ämnet dess rätta bredd. Det är viktigt att betydelsen av idrott
            i skolan slås fast även i ett perspektiv av att det lokala inflytandet
            över utformningen av undervisningen ökar. När det gäller gymnasieskolan
            vill vi peka på de möjligheter som finns för kommunerna att bygga
            ut lokala idrottsgymnasier eller samverka om regionala idrottsgymnasier.
            Det kan man göra genom att använda det lokala tillägget och det
            individuella valet.
          </p>
          <p xml:id="i-GFfDdu4cc8fG2B3K8uta63">
            Forskning och högre utbildning på idrottsområdet
          </p>
          <p xml:id="i-QnWjwGG2nLNcHmqknJmq9i">
            Idrotten berör som Sveriges största folkrörelse en lång rad olika
            kunskaps- områden allt ifrån fysiologi, medicin och teknik till
            beteende- och samhällsvetenskapliga ämnen. Högre utbildning och
            forskning inom idrotten spänner över alla dessa områden och är
            en förutsättning för idrottens utveckling vad gäller såväl barn-
            och ungdomsidrott som bredd- och elitidrott. Utökad kunskap är
            värdefull också kring idrotten som folkrörelse och samhällsfenomen.
            Idrottsrörelsen har själv pekat på behovet av forskning kring
            kvinno- och jämställdhetsfrågor inom idrotten. Inte minst viktig
            är denna kunskapsutveckling som bas för idrottens ledarutbildning.
            Med tanke på idrottens betydelse för våra barn och ungdomar är
            det angeläget att idrottsledarna ges goda möjligheter till utbildning
            som står på en solid vetenskaplig grund. Skapandet av Centrum
            för idrottsforskning (CIF) och inrättandet av en självständig
            idrottshögskola lade grunden till en förstärkning av svensk idrottsforskning.
            Denna har emellertid ännu inte givits nödvändiga resurser. Idrottsforskningen
            har hittills framför allt finansierats av idrottsrörelsen själv.
            Med tanke på idrottens bredd och samhälleliga betydelse bör denna
            forskning i hög grad vara ett ansvar för utbildnings- och forskarsamhället
            medan det mer behovsanpassade utvecklingsarbetet är en fråga för
            idrottens egna organisationer. Samtidigt är det naturligt att
            idrottsrörelsen får ett inflytande över de organ som samordnar
            idrottsforskningen i landet. Samtidigt som det är viktigt att
            stimulera och stödja forskning på idrotts- relevanta områden på
            samtliga högskolor är det naturligt att se Idrotts- högskolan
            i Stockholm som ett nationellt centrum för idrottslig kunskaps-
            utveckling. Då krävs att undervisningen vilar på aktuell vetenskaplig
            grund och ett nära samarbete med andra forskningsinstitutioner
            i Sverige och internationellt. Detta kräver att skolan i likhet
            med andra idrottshögskolor i Europa har egna fasta forskningsresurser
            och sedvanlig akademisk examinationsrätt.
          </p>
          <p xml:id="i-R7AobzdZNcaZQXu9QTrnWN">
            Mot. 1997/98Kr517
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0006.pdf"/>
          <p xml:id="i-3Cvtq4GgPMF66aYP1eLvQB">
            Handikappidrott
          </p>
          <p xml:id="i-Ph3FshNdtAo9qpFytekivS">
            Handikappidrotten är synnerligen värdefull och har sin givna
            plats inom den samlade idrottsrörelsen. I vårt land finns i dag
            428 föreningar med omkring 70 600 medlemmar. 20 olika idrottsgrenar
            är idag organiserade med egna mästerskapstävlingar. Stat och kommun
            har ett särskilt ansvar att tillse att än fler människor med handikapp
            bereds möjlighet till fysisk rekreation genom idrott. För att
            förbättra möjligheten för handikappade att redan i skolåldern
            kunna delta i olika idrottsliga aktiviteter bör ökat utrymme ges
            inom idrottslärar- utbildningen för undervisning om de särskilda
            krav detta ställer. Svenska Handikappidrottsförbundet (SHIF) erhåller
            medel för sin verk- samhet genom RF. Att handikappidrotten på
            detta sätt får sin del av statens anslag till idrott är naturligt.
            RF har att tillse att den del av anslaget som SHIF erhåller är
            rimlig och rättvis. Vi anser att de ekonomiska förutsättningarna
            för handikappidrotten skall förbättras genom att en del av de
            ytterligare medel, som genom den ökning av intäkter från spel-
            och lotterimarknaden som vi föreslår skall tillfalla idrotten,
            går till handikappidrotten.
          </p>
          <p xml:id="i-75sjkSWzTTUvVcAzipPhia">
            Elitidrott och olympiska spel
          </p>
          <p xml:id="i-4uDSaA47LrxE1Sx8mhSG6t">
            Elitidrotten har i flera avseenden stor betydelse. Den skapar
            förebilder för ungdomar och andra, skapar större intresse för
            breddidrotten och inspirerar till motionsidrott. Den är ett fritidsintresse
            för många medborgare. Den kan vara ett led i en marknadsföring
            av Sverige som i sin tur till och med kan förbättra exportmöjligheterna.
            I vissa fall är förutsättningarna för elitverksamheten goda, men
            i många idrotter är det stora svårigheter att finansiera elitverksamheten.
            Sverige har de senaste decennierna ansökt om att få arrangera
            både olympiska vinterspel och sommarspel men inte tilldelats arrangörskapet.
            Det är beklagligt eftersom OS i Sverige skulle kunna ge stora
            positiva effekter för samhället i stort — inte minst ekonomiskt
            — och för idrotten. För att stärka kommande ansökningar bör enligt
            vår mening staten engagera sig mer i det skede där en ansökan
            byggs upp. Staten bör mot denna bakgrund ställa sig positiv till
            överläggningar med Riksidrottsförbundet och Sveriges olympiska
            kommitté om en arbetsgrupp där också företrädare för näringslivet
            kan delta i syfte att diskutera hur en mera långsiktig satsning
            på elitidrott och olympiska spel i Sverige kan uppnås.
          </p>
          <p xml:id="i-FbRjnA12YNPoSgeRAKwcvp">
            Idrottens internationella agerande
          </p>
          <p xml:id="i-EbUZfoMKxvjsNRoGCzZbsM">
            Den svenska idrotten har på senare år allt mera engagerat sig
            i internationellt arbete. Att detta sker även fortsättningsvis
            är av stor betydelse för att det svenska inflytandet skall kunna
            öka. Det gäller för RF och specialförbunden att utveckla den nödvändiga
            kompetens som krävs för att hävda svensk idrott i en tid av ökande
            internationalisering.
          </p>
          <p xml:id="i-Lr9xzcRJxHzUrJYnFHH9TU">
            Mot. 1997/98Kr517
          </p>
          <p xml:id="i-FMVhW34y33U845SqCizWeq">
            18
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0007.pdf"/>
          <p xml:id="i-BkwcgWgEHfKZdXnfZmUALv">
            19
          </p>
          <p xml:id="i-M4MUbUcB7XPMSqKLucsFu4">
            Ett betydelsefullt område är utvecklingen inom Europeiska unionen.
            Riksidrotten och specialförbunden har här en viktig uppgift i
            att föra ut information om integrationens möjligheter och svårigheter
            till idrotts- rörelsens olika led. Detta arbete bör enligt vår
            uppfattning stödjas av regeringen. Under den borgerliga regeringen
            verkade en arbetsgrupp, EG och idrotten. När Sverige nu blivit
            medlem i EU är det för idrottens utveckling av stor betydelse
            att våra intressen i gemenskapen följs upp och bevakas av företrädare
            såväl för idrotten som för regeringskansliet. Ett exempel på vikten
            av att följa utvecklingen och vara beredd att göra insatser är
            den s.k. ”Bosman-domen”. Slutsatserna i detta utslag tar sin utgångspunkt
            i idrotten som kommersiell underhållning. Så är det naturligtvis
            också i många fall. I Sverige och övriga nordiska länder fungerar
            emellertid idrotten utan de gränser som finns i många andra länder
            mellan den rent ideella breddidrotten och den helt eller delvis
            kommersiellt inriktade elitidrotten. Effekterna av ”Bosman-domen”
            blir därför sannolikt hårdare i länder som Sverige. Det bör enligt
            vår uppfattning vara regeringens inriktning inom arbetet i EU
            att få till stånd regler som tar hänsyn till den nordiska strukturen
            vad gäller idrotten. Den borgerliga regeringen anslog vid flera
            tillfällen extra medel till idrottens internationella arbete,
            bland annat för insatser i Baltikum och de nya demokratierna i
            Öst- och Centraleuropa. De insatserna bör följas upp.
          </p>
          <p xml:id="i-Y1C4JKnrmwY2zKBcwFSQ6g">
            Idrotten och ekonomin
          </p>
          <p xml:id="i-CH3qjpSF4c1jjPk2StGoZb">
            Den verksamhet som bedrivs inom idrottsrörelsen medför kostnader
            av skilda slag förutom det ideella arbete som läggs ner. Det gäller
            inköp av redskap, utrustning, lokala anläggningshyror, löner och
            ersättningar till vissa anställda, kostnadsersättningar till ledare
            och utövare, skatt och arbetsgivargifter etc. e De finansieringskällor
            som står till idrottsrörelsens förfogande är i stort: e Deltagaravgifter
            och entréavgifter med mera. e Frivilliga bidrag av olika slag.
            e Lotteriverksamhet, bingospel med mera. + Statliga och kommunala
            bidrag. e Olika former av sponsring. « Egen rörelse i form av
            exempelvis kioskverksamhet eller försäljning av idrottsmaterial.
          </p>
          <p xml:id="i-B5UvJbTFUX5r2FQ675rGko">
            Staten påverkar i flera avseenden föreningarnas och förbundens
            möjligheter att utnyttja dessa finansieringskällor. Ett sätt att
            minska såväl de offentliga utgifterna som kostnaderna för idrotten
            är ett övertagande av anläggningar helt eller vad avser driften.
            Frivilliga insatser kan ge ett bättre ekonomiskt utfall samtidigt
            som inflytandet ökar. Det statliga och kommunala stödet till föreningar
            och förbund är omfattande. Samtidigt påverkas utvecklingen av
            dessa bidrag självfallet av
          </p>
          <p xml:id="i-PGtCS54JELGJohdcC3caBY">
            Mot. 1997/98Kr517
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0008.pdf"/>
          <p xml:id="i-FtPXjmXURp9Qchd2jMvuXe">
            den allmänna ekonomiska utvecklingen och det statliga respektive
            det kommunala budgetläget. En av de traditionellt största finansieringskällorna
            för idrotten och övrig ideell verksamhet är lotterier. På detta
            område har emellertid staten genom sina spelbolag tagit tillvara
            möjligheterna att bidra till en total expansion av spelmarknaden
            och ökad andel för de statliga spelen. Uttaget av skatter och
            arbetsgivaravgifter påverkar självfallet idrotts- rörelsens ekonomi,
            direkt som indirekt. I ett samhälle med högt skatteuttag minskar
            möjligheterna att finansiera verksamhet genom frivilliga bidrag,
            deltagaravgifter och entréavgifter. Den skilda syn på de ideella
            organisationernas ställning som finns mellan Moderater och Socialdemokrater
            påverkar naturligtvis också inställningen till hur organisationernas
            verksamhet skall kunna finansieras. Även i dagens sämre ekonomiska
            klimat föredrar Socialdemokraterna uppenbarligen att organisationerna
            skall förbli förhållandevis bidragsberoende. Därmed blir de utlämnade
            åt politiska beslut, särskilt i ekonomiskt besvärliga tider. Det
            är årets budgetproposition ett beklagligt bevis för. Den moderata
            grundsynen är att idrottsrörelsen och övriga ideella organisationer
            skall få ett större utrymme och bättre förutsättningar för finansiering
            genom egen verksamhet.
          </p>
          <p xml:id="i-S3G28Eu7J7ywto4aTyhXkX">
            Större andel av spelmarknaden
          </p>
          <p xml:id="i-EcLcvMJMrNdmdQiisYgHGN">
            Spelmarknaden i Sverige omfattar cirka 25 miljarder kronor varje
            år. Sedan mitten av 1970-talet har de ideella organisationernas
            andel av marknaden minskat kraftigt. Lotteriutredningen fastslog
            redan 1979: ”Om de statliga lotterierna och totalisatorspelen
            i framtiden tillåts öka på samma sätt som hittills finns det enligt
            vår mening risk för en ogynnsam utveckling för den ideella sektorn.
            Det statliga spelet bör därför inte tillåtas att ytterligare breda
            ut sig på de ideella spelens bekostnad.” Utvecklingen fortsatte
            emellertid under 1980-talet genom främst nya spelformer introducerade
            av såväl Penmninglotteriet som Tipstjänst. De senaste åren har
            denna utveckling i viss mån vänt. Genom Bingolotto tillförs nu
            idrotten och andra organisationer betydande medel. En förutsättning
            för större möjligheter till egenfinansiering inom idrottsrörelsen
            och övriga ideella organisationer är att den större delen av den
            totala spelmarknaden blir tillgänglig. Det var mot denna bakgrund
            den förra regeringen reformerade lotterilagstiftningen med utgångspunkt
            i den senaste lotteriutredningens förslag. Reglerna förenklades
            och en ny spelform — värdeautomater — där överskottet i sin helhet
            skulle gå till de ideella organisationerna tilläts. Enligt uppgifter
            har utvecklingen av detta spel varit sämre än avsett. Det har
            därmed givit sämre avkastning än förväntat. Regeringen bör uppmärksamma
            frågan och skyndsamt medverka till att målen uppnås. Den borgerliga
            regeringen föreslog och riksdagen beslutade våren 1994 om ett
            överförande av AB Tipstjänst till de ideella organisationerna.
            Efter regeringsskiftet hösten 1994 stoppades denna process av
            den nya regeringen.
          </p>
          <p xml:id="i-6hcTqJQmGq3RFiWuGTiD7n">
            Mot. 1997/98Kr517
          </p>
          <p xml:id="i-Mj47dGX82JhE93foNAD2cJ">
            20
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0009.pdf"/>
          <p xml:id="i-38T7fUUvoY3Nd9Nn2Jx4TB">
            21 Fullfölj riksdagsbeslutet om Tipstjänst
          </p>
          <p xml:id="i-AjWky4SdRrZLE2t6owgBYS">
            Det finns två grundläggande skäl för beslutet 1994 om att överföra
            AB Tipstjänst till de ideella organisationerna. Det första var
            att förutsättningarna för en ökad andel av spelmarknaden för ideella
            organisationer skulle förbättras genom att den ökning av Tipstjänsts
            överskott som sker efter ägandeöverföringen i sin helhet skulle
            tillfalla de ideella organisationerna. Det andra skälet var att
            Tipstjänsts möjligheter att utveckla nya spel för att upprätthålla
            en bra kompetens inom företaget hade varit starkt begränsade.
            På grund av debatten om statens successivt ökande andel av spelmarknaden
            har kritiken mot nya tänkbara spelformer från de statliga spelbolagen
            varit omfattande. Ett exempel var debatten om Tipstjänsts nya
            spel — Tipsbingo. Genom ägandeöverföringen skulle också denna
            fråga lösas genom att nya spelformer som skulle öka Tipstjänsts
            andel av spelmarknaden och deras överskott i sin helhet skulle
            tillfalla ideella organisationer. Därmed skulle också det starka
            behovet att bibehålla en hög kompetens inom Sverige vad gäller
            spel tillgodoses. Utgångspunkten var att överförandet skulle ske
            på ett sådant sätt att statens nuvarande intäkter från Tipstjänst
            i princip bibehålles genom en koncessionsavgift. Denna borde bestämmas
            med en viss rabatt, som finansierades av överskottet från spel
            med värdeautomater. Av Tipstjänsts överskott bör en viss begränsad
            andel gå till fördelning bland sådana organisationer som inte
            genom ett direkt ägande fick del. Den socialdemokratiska regeringen
            avbröt arbetet på att finna former för att överföra ägandet av
            Tipstjänst till idrotten och övriga ideella organisationer. I
            stället föreslog man, vilket också den nya riksdags- majoriteten
            beslutade, att AB Tipstjänst och Svenska Penninglotteriet slås
            samman. Det första steget är att staten placerar bolagens aktier
            i ett nybildat moderbolag. Beslutet att bibehålla det statliga
            ägandet av Tipstjänst skulle enligt regeringen kompenseras genom
            att ett vinstdelningssystem där det statsägda bolagets vinster
            delas mellan staten och föreningslivet skall införas. Reglerna
            för vinstdelningen kan emellertid ändras genom riksdagsbeslut
            och ger därför inte alls samma ekonomiska stabilitet som ett ägaröverförande
            av Tipstjänst skulle medföra. Nu har sammanslagningen genomförts
            och AB Svenska Spel har bildats. Det innebär emellertid inte att
            en överföring enligt i princip riksdagsbeslutet 1994 är omöjligt.
            Det kan ske endera genom en uppdelning av företaget och att ägandet
            av den del som var Tipstjänst överförs. En annan väg är att bilda
            en stiftelse som äger AB Svenska Spel och där framtida överskott
            av de spel som är idrottsrelaterade (utöver de intäkter staten
            har i dag) går till idrotten. På samma sätt kunde motsvarande
            överskott av andra spel gå till ideella organisationer i övrigt
            och till kulturlivet. Riksdagen bör därför besluta om att i princip
            fullfölja riksdagsbeslutet från 1994.
          </p>
          <p xml:id="i-DxxizNvxjG7SBXjptPWN8W">
            Mot. 1997/98Kr517
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0010.pdf"/>
          <p xml:id="i-4vuL5tdZACFo9ZdUoGfoCN">
            Idrotten och skatterna
          </p>
          <p xml:id="i-UtFQBtwSB5rxkSo42r8cNH">
            Idrottsrörelsen liksom andra ideella organisationer påverkas
            såväl direkt som indirekt av det höga skatteuttaget i Sverige.
            Indirekt leder ett högt skatteuttag till mindre marginaler för
            medborgarna och därmed sämre förutsättningar att frivilligt bidra
            till föreningarnas verksamhet. Till det kommer de direkta effekterna
            av skatter på spel och verksamheten i föreningarna. Den borgerliga
            regeringen slopade under förra mandatperioden den skatt som togs
            ut på bingospel. I flera avseenden förenklades skattereglerna.
            Genom de sänkningar av mervärdesskatten på hotell och persontransporter
            som genomfördes, minskade kostnaderna för resor och inkvartering
            vid olika ormer av turneringar och tävlingar. De kraftiga skattehöjningar
            på arbete som genomförts av den socialdemokratiska regeringen
            kommer indirekt att drabba idrotten. Med tanke på de anställda
            som finns inom den ideella verksamheten kommer de höjda arbetsgivaravgifterna
            att leda till ökade kostnader. I annat sammanhang öreslår Moderata
            samlingspartiet att arbetsgivaravgifterna skall sänkas med ,5
            procentenheter. Därigenom uppkommer inga kostnader för idrotten.
            Dessutom föreslås ytterligare kraftiga sänkningar av skatten på
            arbete. Reklamskatt tas i dag ut på olika former av reklam som
            säljs av idrotts- öreningar och förbund. Det gäller bland annat
            annonser i programblad, arenareklam med mera. Enligt vår mening
            bör reklamskatten slopas med tanke på de snedvridningar den och
            dess utformning medför. Enligt vår mening bör reklamskatten slopas
            1997.
          </p>
          <p xml:id="i-5Fgkc37s9tYcMbnJWfN7MH">
            Ansvaret för elitidrottens ekonomi
          </p>
          <p xml:id="i-CG7mrYyDR7nQKTqZeTuHN4">
            Det är viktigt att hålla isär å ena sidan bredd- och ungdomsidrotten
            och å andra sidan den kvantitativt mycket begränsade elitidrotten.
            När idrotten äskar medel för sin verksamhet hörs ibland motargument
            att det finns (för mycket) pengar inom idrotten. Antalet elitidrottsutövare
            i Sverige brukar anges vara 7 000. De flesta av dessa idrottsutövare
            uppbär inte en ersättning som på något sätt är anmärkningsvärd.
            Snarare är det så att de få idrottsutövare som försörjer sig på
            sin sport uppbär löner som är relativt låga. I några få fall inom
            elitskiktet figurerar stora pengar, vilket gärna förmedlas i massmedierna.
            Det förhåller sig emellertid så att höga löner, stora förmåner
            och stora övergångssummor förekommer inom en synnerligen liten
            del av idrotten. Inom flertalet idrotter får till och med de aktiva
            i landslaget vara med och betala resor med mera. Den kommersiellt
            gångbara elitidrotten finansierar sin egen verksamhet och bidrar
            dessutom till att finansiera offentlig verksamhet genom inbetalning
            av skatter, arbetsgivareavgifter, hyror av anläggningar med mera.
            I vissa fall har idrottsledare visat dåligt omdöme genom ekonomiska
            satsningar som saknat täckning med obestånd eller konkurs som
            följd. Sådan ekonomisk lättsinnighet, för att uppnå idrottsliga
            framgångar, är till förfång för idrotten.
          </p>
          <p xml:id="i-BbJrqMyDPgMhysEDWwd9jx">
            Mot. 1997/98Kr517
          </p>
          <p xml:id="i-GZPXJXh66q3yLZNgMxQyy7">
            22
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0011.pdf"/>
          <p xml:id="i-3tMZWccLDa16o5tjjYmuiy">
            23
          </p>
          <p xml:id="i-GjGEp9AhkFEJsCt6n5u3R4">
            I sammanhanget bör noteras hur idrotten, såväl på RF- som specialför-
            bundsnivå, antagit normer för att komma till rätta med de problem
            som finns. Idrottsföreningar som bötfälls eller flyttas ned i
            seriesystemet är exempel på det. Detta har bland annat lett till
            minskad skuldsättning och sundare ekonomi inom elitidrottsföreningarna.
            För idrottens trovärdighets skull måste frågor som dessa lösas
            internt inom idrottsrörelsen. Det torde ankomma på utskottet att
            utarbeta erforderlig författningstext.
          </p>
          <p xml:id="i-GZswJMMkJ66FPv8AjJXZc2">
            Hemställan
          </p>
          <p xml:id="i-WG7S1tSWj8qYbEqUBg13aT">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            idrottsrörelsens oberoende ställning, 2. att riksdagen som sin
            mening ger regeringen till känna vad i motionen anförts om idrottens
            betydelse i skolan,' 3. att riksdagen som sin mening ger regeringen
            till känna vad i motionen anförts om idrottsforskningen,' 4. att
            riksdagen som sin mening ger regeringen till känna vad i motionen
            anförts om fördelning av medel till handikappidrotten, 5. att
            riksdagen som sin mening ger regeringen till känna vad i motionen
            anförts om uppföljning av insatser gällande idrottens internationella
            förutsättningar, 6. att riksdagen beslutar att statlig spelverksamhet
            skall överlåtas till idrotten och ideella organisationer i enlighet
            med vad som anförts i motionen,” 7. att riksdagen hos regeringen
            begär förslag om slopande av reklamskatten i enlighet med vad
            som anförts i motionen,” 8. att riksdagen som sin mening ger regeringen
            till känna vad i motionen anförts om elitidrott och olympiska
            spel, 9. att riksdagen som sin mening ger regeringen till känna
            vad i motionen anförts om avkastning på automatspel.”
          </p>
          <p xml:id="i-PFRihL4mArcuSi1ttR5UTy" type="date">
            Stockholm den 6 oktober 1997
          </p>
          <div xml:id="i-H7Zvh8JUG3v1baa5Este6W" type="signatureBlock">
            <list xml:id="i-MAV1nJDss5kyAJ1YKLjXst">
              <item xml:id="i-TwokCgvjYReXtVYzZpjfsz" who="i-4i5vpDVzDizjgGeYkeoK2E" type="signature">
                Bo Lundgren (m)
              </item>
              <item xml:id="i-Xn7YjgS16xUvjvraq8aFn3" who="i-QkoGcuWJuiryQZaTNFexi4" type="signature">
                Karl-Gösta Svenson (m)
              </item>
            </list>
          </div>
          <p xml:id="i-HCmiNPwJTBSErHwgjWMkjj">
            Mot. 1997/98Kr517
          </p>
          <pb facs="riksdagen-motions-pdf/data/199798/mot_199798_KR_0517/mot_199798_KR_0517-0012.pdf"/>
          <p xml:id="i-VLQzecmijqLQU1ToFMZxGT">
            Mot. 24 1997/98Kr517
          </p>
          <p xml:id="i-3CHt65M4wrhvA9GU8YwuYD">
            "Yrkandena 2 och 3 hänvisade till UBU. ?Yrkandena 6 och 9 hänvisade
            till FiU. &gt;Yrkande 7 hänvisat till SkU.
          </p>
        </div>
      </div>
    </body>
  </text>
</TEI>
