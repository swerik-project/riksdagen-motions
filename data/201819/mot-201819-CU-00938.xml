<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-00938">
  <teiHeader>
    <fileDesc>
      <titleStmt>
        <title>Äganderätten</title>
        <author corresp="i-J6HemNwzcYVLs5m9EZ9Tmt">av Hans Rothenberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:938 av Hans Rothenberg (M)</title>
          <idno type="rdwebb">H602938</idno>
          <rs type="number">938</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H602938/text</ref>
          <ref type="dokument_url_html">http://data.riksdagen.se/dokument/H602938</ref>
          <ref type="dokumentstatus_url_xml">http://data.riksdagen.se/dokumentstatus/H602938</ref>
          <ref type="docx">http://data.riksdagen.se/fil/03584543-288E-4D50-948F-5281B0125672</ref>
          <ref type="pdf">http://data.riksdagen.se/fil/CF4C17AA-4DC5-4004-B5DB-97B8F05146E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GjitkFBZG5XpNsk1ojDo2f" type="signed"/>
        <correspContext corresp="i-GjitkFBZG5XpNsk1ojDo2f">
          <note type="signatory" corresp="i-J6HemNwzcYVLs5m9EZ9Tmt"/>
        </correspContext>
        <correspAction xml:id="i-K3EXV9DiKkg8n24tW6PLh3" type="submitted">
          <date when="2018-11-26"/>
          <time when="14:51:44"/>
        </correspAction>
        <correspAction xml:id="i-JP5nZXxx7dEAoEPAj7gcAq" type="reviewed">
          <date when="2018-11-26"/>
          <time when="15:14:14"/>
        </correspAction>
        <correspAction xml:id="i-7Z1fcy3VQYN3UXEF1UHvQG" type="referred">
          <date when="2018-12-05"/>
        </correspAction>
        <correspAction xml:id="i-Q7JjHjD4Jy4EZvhfQFR262" type="assigned">
          <date when="2019-05-08"/>
          <time when="08:48:46"/>
        </correspAction>
        <correspContext corresp="i-Q7JjHjD4Jy4EZvhfQFR262">
          <ref type="assignedTo">Civilutskottet</ref>
        </correspContext>
        <correspAction xml:id="i-FE88EicBpt5Qj5rnMw1YWF" type="behandlas_i"/>
        <correspContext corresp="i-FE88EicBpt5Qj5rnMw1YWF">
          <ref type="uppgift">2018/19:CU13</ref>
          <ref type="ref_dok_id">H601CU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU13</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:938 av Hans Rothenberg (M) Äganderätten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BVNFWvN1MLYYBudGaDW4ZS">
            Förslag till riksdagsbeslut
          </head>
          <list>
            <item xml:id="i-2BCn978DBnZCdrrSr4kSKt" sortKey="Yrkande 1">
              Riksdagen ställer sig bakom det som anförs i motionen om att
              förändra och förbättra synsättet på äganderätten och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-NhHMgRBJkrXZsYxmctY4Dt" type="h1">
            Motivering
          </head>
          <p xml:id="i-APYrzj8sxVJoaez1VmEdYM">
            På många håll i vårt land finns olika typer av verksamheter som
            var och en på sitt vis kan upplevas som störande eller påverka
            omgivningen. Det kan röra sig om flygplatser, hästgårdar eller
            andra former av djurhållande gårdar, sophanteringsanläggningar,
            industrier, pappersbruk och så vidare.
          </p>
          <p xml:id="i-8H6bBGHVDC16Mamj7J2GY3">
            Boverket och andra myndigheter sätter upp regler och rekommendationer
            när det gäller hur nära man exempelvis får bo eller får bygga
            en villa vid en sådan verksamhet som kan påverka omgivningen.
            I regel tillåts inte byggnation av bostäder nära exempelvis flygplatser
            eller hästgårdar, med hänvisning till olika skyddsavstånd.
          </p>
          <p xml:id="i-K4Ym1jLMKh6UNgQYpCvtDE">
            Om det visar sig att någon flyttat till ett område där det finns
            en störande verksamhet blir det således verksamheten som får lägga
            ner och flytta, trots att den var först på plats.
          </p>
          <p xml:id="i-R2pdzA9sPmrK3zmqoni9Ta">
            Detta ger upphov till många problem. Exempelvis kan det vara
            bra att det finns en hästgård nära ett bostadsområde i en tätort,
            då detta ger en ökad närhet och livskvalitet för de människor
            som de facto vill bo nära en hästgård men inte vill flytta långt
            ut på landet. Men skulle någon i området klaga är det hästgården
            som får stryka på foten.
          </p>
          <p xml:id="i-FjieipZ1QxW9oTTTc2CBzx">
            I Linköping finns två flygplatser som inom ett mycket stort utbredningsområde
            begränsar möjligheterna att bygga bostäder och anlägga skolor,
            förskolor och liknande. Detta gäller med det gamla sättet att
            beräkna och begränsar utbyggnad med hänsyn till buller och inte
            utifrån den upplevda störning som flygbullret innebär för dem
            som ändå vill bo centralt i staden. Alliansregeringen gjorde en
            utredning för att just minska problematiken med buller och föreslog
            i en proposition ändringar i miljöbalken och plan- och bygglagen.
            Syftet med förslagen var att förbättra samordningen av miljöbalken
            och plan- och bygglagen för att underlätta planering och byggande
            av bostäder i bullerutsatta miljöer.
          </p>
          <p xml:id="i-Je7pS6ia1nG6s4icrK93nw">
            Det finns många olika exempel på verksamheter som på sitt sätt
            kan upplevas som störande. Det är också så att det som för en
            medborgare upplevs som störande, för någon annan är helt acceptabelt.
            Därför är det fel att regelverk och lagar inte stöder befintlig
            verksamhet som är först på plats, utan att den som flyttar dit
            senare kan riskera hela verksamhetens framtid genom ett klagomål.
            Detta handlar om ansvar för den som bedriver den befintliga verksamheten,
            respekt för såväl den som flyttar dit som den som bedriver verksamheten
            och om äganderätten för den som var först på plats.
          </p>
          <p xml:id="i-NTL6Xs4wYyzcxzs1w9Jqpy">
            I de fall någon flyttar till en plats eller uppför ett boende
            eller en verksamhet som ligger nära eller inom befintligt skyddsavstånd
            till en verksamhet som på något sätt kan förutses vara störande
            bör det i fastighetsregistret för evig tid skrivas in att den
            som är inflyttad inte äger rätt att överklaga i händelse av att
            den befintliga verksamheten upplevs som störande och att detta
            inryms inom gällande lagstiftning för vad som ändå är acceptabelt.
            Det vore önskvärt att regeringen låter göra en sådan översyn i
            syfte att se över möjligheterna att modernisera och anpassa lagstiftningen
            efter den tid vi lever i och de förutsättningar som därmed ges.
          </p>
        </div>
        <div type="motSignatures">
          <list>
            <item xml:id="i-FVfUNp5kr28e7a8LoUT7Uy" who="i-J6HemNwzcYVLs5m9EZ9Tmt">
              Hans Rothenberg (M)
            </item>
          </list>
        </div>
      </div>
    </body>
  </text>
</TEI>
