<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KU-00624">
  <teiHeader>
    <fileDesc>
      <titleStmt>
        <title>Erkännande av älvdalska som språk</title>
        <author corresp="i-PFfhQqDgW5cUmvLUuZEh1g i-JLXuQC8Bjt8suyRFj6kC3h">av Mathias Bengtsson och Gudrun Brunegård (båda KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:624 av Mathias Bengtsson och Gudrun Brunegård (båda KD)</title>
          <idno type="rdwebb">HA02624</idno>
          <rs type="number">624</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HA02624/text</ref>
          <ref type="dokument_url_html">https://data.riksdagen.se/dokument/HA02624</ref>
          <ref type="dokumentstatus_url_xml">https://data.riksdagen.se/dokumentstatus/HA02624</ref>
          <ref type="pdf">https://data.riksdagen.se/fil/688BC533-C424-45F9-AA4D-E5721521B731</ref>
          <ref type="docx">https://data.riksdagen.se/fil/97467473-61B2-4F13-996B-8FE4DD5C99E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PFfhQqDgW5cUmvLUuZEh1g</idno>
            <name>Mathias Bengtsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8QPCw3fkC8qCe6BrVYFW6n" type="signed"/>
        <correspContext corresp="i-8QPCw3fkC8qCe6BrVYFW6n">
          <note type="signatory" corresp="i-PFfhQqDgW5cUmvLUuZEh1g"/>
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction type="submitted" xml:id="i-StDnv4qK2d7h65kjM6W1qB">
          <date when="2022-11-21"/>
          <time when="12:36:19"/>
        </correspAction>
        <correspAction type="reviewed" xml:id="i-5PHaWTCj1XsUq74sMEL8Cn">
          <date when="2022-11-21"/>
          <time when="13:05:00"/>
        </correspAction>
        <correspAction type="referred" xml:id="i-DGZTHqxsMFuFu682Rm4dy6">
          <date when="2022-12-01"/>
        </correspAction>
        <correspAction type="assigned" xml:id="i-6UXQRAb7zhJXpSLuGuYcc3">
          <date when="2023-05-19"/>
          <time when="13:20:07"/>
        </correspAction>
        <correspContext corresp="i-6UXQRAb7zhJXpSLuGuYcc3">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-A5po1iqNotMSsinBP5T7ih"/>
        <correspContext corresp="i-A5po1iqNotMSsinBP5T7ih">
          <ref type="uppgift">2022/23:KU28</ref>
          <ref type="ref_dok_id">HA01KU28</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU28</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:624 av Mathias Bengtsson och Gudrun Brunegård (båda KD) Erkännande av älvdalska som språk</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-NSjAgqEEMCxtcMuYZjQtSP">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-D4p7cLHkc1GUQeDchSC2b1">
              Riksdagen ställer sig bakom det som anförs i motionen om att
              i enlighet med Europarådets ministerråds rekommendation initiera
              en oberoende granskning gällande älvdalskans ställning enligt
              Europarådets konvention om landsdels- och minoritetsspråk samt
              redovisa vilka åtgärder som bör vidtas för att skydda älvdalskans
              överlevnad, och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-KpK9VbfMhKAvmSyNKAWyic">
            Motivering
          </head>
          <p xml:id="i-P4pG5Dzp8SZtRkY5vjCm55">
            De nationella minoritetsspråken är ”officiellt erkända språk
            som av hävd talats i ett visst land”. Definitionen utgår från
            kriterier som formulerats i Europarådets konvention om landsdels-
            och minoritetsspråk, Minoritetsspråkskonventionen. Den ratificerades
            av fem EU-länder 1998 och av Sverige år 2000.
          </p>
          <p xml:id="i-LxqCbF7ims2HCqmqLdVg8G">
            Europarådet skyddar de europeiska minoritetsspråken. Ett språk
            får officiell ställ­ning som minoritetsspråk i och med att ett
            land ratificerar Europarådets minoritets­språkskonvention för
            språket. Europarådet övervakar sedan att konventionen följs.
          </p>
          <p xml:id="i-3pXvu1kmHtSE33Q7qLxmPf">
            Sverige har idag fem nationella minoritetsspråk: finska, samiska,
            meänkieli (tornedalsfinska), jiddisch och romani chib. För att
            ett språk ska kvalificeras som nationellt minoritetsspråk behöver
            två villkor uppfyllas. För det första ska den språkliga varieteten
            skilja sig avsevärt från landets huvudspråk. För det andra ska
            språket ha talats kontinuerligt i Sverige i minst tre generationer
            eller ungefär hundra år. I praktiken finns också ett tredje villkor,
            nämligen att språkets talare själva önskar att språket ska få
            ställning som nationellt minoritetsspråk.
          </p>
          <p xml:id="i-PVqrGqE1bv3XraHaZUbB89">
            Älvdalska har talats åtminstone sedan 1300-talet som en del av
            ovansiljansdalska. Redan från 1600-talet finns det texter som
            kan identifieras som älvdalska. Bröllops­dikter, skrivna på ett
            tydligt mål som inte är riksspråksvarianten, och delar av Prytz
            drama om Gustav Vasa. I Älvdalen överlevde för övrigt runorna
            långt efter resten av landet, ändå in på början av 1900-talet.
          </p>
          <p xml:id="i-PZou5mVbGVcKwcZB39k3dW">
            Att lära sig och att utveckla sitt språk är en mänsklig rättighet
            och är bland annat stadgat i FN:s konvention om mänskliga rättigheter.
            Sedan lång tid har det pågått ett arbete för att älvdalska, som
            talas av ca 2 500 personer i Älvdalen i Dalarna och trakten däromkring,
            ska erkännas som minoritetsspråk och bevaras.
          </p>
          <p xml:id="i-HW7KPtoP1rq1V945BKfiRW">
            Älvdalska skiljer sig från svenskan på alla språkliga plan, t
            ex genom egen grammatik, uttalssystem, egna ord och syntax. Skillnaden
            mellan svenska och älvdalska är större än exempelvis skillnaden
            mellan svenska och norska. Förutom det språkliga avståndet mellan
            älvdalska och svenska framhävs även språkets funktionalitet i
            samhället: Älvdalskan används redan som språk bland både vuxna
            och barn, språket används på förskolan, i skolan och på skyltar.
            Det skapas musik med texter på älvdalska och finns bland annat
            på Youtube. Det ges ut både barn- och vuxenböcker och spel på
            älvdalska. Det finns såväl ordböcker och grammatik publicerade
            på och om språket. Älvdalskan är alltså i praktiken redan ett
            fungerande språk.
          </p>
          <p xml:id="i-QCHYCLLnPxuqwP6BcPuiHK">
            Under 2022 pågår en fortbildning i älvdalska för lärare och förskolepedagoger.
            Dessutom hålls det sommarkurser i älvdalska. Älvdalska börjar
            även växa som ett akademiskt ämne. Tre konferenser om älvdalska
            har hållits hittills, med deltagande av forskare både från Sverige
            och utlandet. Nu finns det fyra doktorander vars avhand­lingsämne
            berör älvdalska.
          </p>
          <p xml:id="i-VHB2YgnQi87NhMuR6W4iLC">
            Sedan 2016 klassificerar organisationen SIL International (vilken
            driver Etnologue som listar världens alla erkända språk och dialekter)
            älvdalska som ett språk.
          </p>
          <p xml:id="i-FRywN27CT7mvkyVRtQ8huV">
            Europarådets ministerråds språkliga expertkommitté konstaterar
            att mycket av den språkliga litteratur som behövs för att skilja
            en dialekt från ett språk redan finns. Språket stöds också formellt
            och praktiskt av Älvdalens kommun. Allmänna arvsfonden och olika
            myndigheter och organisationer som stöder älvdalska har anslagit
            pengar för bevarandet av älvdalska. Expertkommitténs slutsats
            är att älvdalska uppfyller kriterierna för ett minoritetsspråk.
            Ministerrådet har uppmanat Sverige att behandla älvdalska som
            språk t.ex. i korrespondensen med dem och dessutom att beställa
            en oberoende granskning gällande älvdalskans ställning enligt
            Europarådets konvention samt uppmanar Sveriges regering att inkludera
            rapportering av älvdalska i kommande periodiska rapport till Ministerrådet
            enligt den europeiska stadgan för regionala språk och minoritetsspråk.
          </p>
          <p xml:id="i-AcfdJ31vsmj6r6x1JHcYy6">
            Vidare kan noteras att i ett vetenskapligt verk om de indoeuropeiska
            språken, The Indo-European Language Family, som nyligen gavs ut
            av Cambridge University Press, räknas älvdalska som ett nordgermanskt
            språk jämte svenska, danska o.s.v.
          </p>
          <p xml:id="i-QmZfdRUpWb23dnUkWRdm5">
            Älvdalskans status som språk har varit uppe för debatt i riksdagen
            vid åtskilliga tillfällen på senare år, både som enskilda motioner,
            som interpellationer och i leda­möternas frågestund. En illustration
            av språkets särpräglade natur gavs i en frågestund, då en ledamot
            inledde sitt anförande med några meningar på älvdalska och av
            tal­mannen uppmanades att tala svenska i kammaren.
          </p>
          <p xml:id="i-RiH6PgKJRfVuPGrVpWG6z6">
            I tidigare mandatperioders motionsbehandling har riksdagen i
            sitt ställningstagande konstaterat att det finns ett stort värde
            i att älvdalskan bevaras som en del av det svenska kulturarvet
            och sett positivt på de åtgärder som vidtas på både statlig och
            kommunal nivå för att göra det möjligt att föra älvdalska vidare
            till kommande generationer. Motionsyrkandena om att erkänna älvdalska
            som språk har dock avstyrkts med hänvisning till bl.a. Institutet
            för språk och folkminnens (ISOF) bedömning och har inte funnit
            skäl att ta initiativ i frågan.
          </p>
          <p xml:id="i-941QuPy1YweVoWHGkpGMVo">
            I Sveriges åttonde rapport till Europarådet från den 4 juli 2021
            anfördes att Sverige i tidigare rapporter utvecklat skälen för
            att älvdalskan bör ses som ett folkmål eller en dialekt, men att
            regeringen inte fann några skäl för en förnyad prövning av älvdalskans
            status. Slutligen konstaterades att det är riksdagen som fattar
            beslut om vilka språk som ska utgöra nationella minoritetsspråk.
          </p>
          <p xml:id="i-7pKJJRY319HDYodHaDMUgk">
            ISOF:s generaldirektör Martin Sundin förtydligade i radioprogrammet
            Språket i mars 2021 att ISOF ”har som myndighet inte någon hållning
            i frågan om älvdalskans definition som språk eller dialekt och
            inte heller om det vore önskvärt att älvdalskan blev ett nationellt
            minoritetsspråk”. Den typen av beslut ligger hos riksdagen. Minister­rådets
            expertkommitté torde vara den yttersta kompetensen att luta sig
            mot för det politiska beslutsfattandet.
          </p>
          <p xml:id="i-4vYt61fV7Nr7mhRtXPgLWQ">
            Med hänvisning till ISOF:s generaldirektörs uttalande och internationella
            språk­vetenskapliga bedömningar bör konstitutionsutskottet ta
            initiativ till en ny utredning av älvdalskans status.
          </p>
        </div>
        <div type="motSignatures">
          <list>
            <item xml:id="i-Dngp4YERRDZ29qQFo2eWJC">
              Mathias Bengtsson (KD)
            </item>
            <item xml:id="i-FpbT9aRSD3kfuBQakM6wq">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
