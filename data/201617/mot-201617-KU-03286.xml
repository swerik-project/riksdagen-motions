<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-03286">
  <teiHeader>
    <fileDesc>
      <titleStmt>
        <title>Bättre skydd för medieredaktioner</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3286 av Andreas Norlén m.fl. (M, C, L, KD)</title>
          <idno type="rdwebb">H4023286</idno>
          <rs type="number">3286</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4023286/text</ref>
          <ref type="dokument_url_html">http://data.riksdagen.se/dokument/H4023286</ref>
          <ref type="dokumentstatus_url_xml">http://data.riksdagen.se/dokumentstatus/H4023286</ref>
          <ref type="docx">http://data.riksdagen.se/fil/95E1B13F-5E77-48C5-8A85-A0B64CE6D06E</ref>
          <ref type="pdf">http://data.riksdagen.se/fil/55213597-397C-481B-85A2-5F0127509A5A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UPpurL2X2FdHdxfM2XQBZC" type="signed"/>
        <correspContext corresp="i-UPpurL2X2FdHdxfM2XQBZC">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-MpN42FMMyJ9D5K3Rj2Jvx8" type="submitted">
          <date when="2016-10-05"/>
          <time when="15:52:22"/>
        </correspAction>
        <correspAction xml:id="i-2tQdTy881Lgge33rAS7fWP" type="reviewed">
          <date when="2016-10-06"/>
          <time when="12:35:17"/>
        </correspAction>
        <correspAction xml:id="i-Q4KL8MLA72V6g57YDDQJkJ" type="referred">
          <date when="2016-10-14"/>
        </correspAction>
        <correspAction xml:id="i-ZCenw2pfN3uTrogCGHtoT" type="assigned">
          <date when="2018-06-05"/>
          <time when="10:31:37"/>
        </correspAction>
        <correspContext corresp="i-ZCenw2pfN3uTrogCGHtoT">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-GbVhXx8cqCq3kC4QugxjoU" type="behandlas_i"/>
        <correspContext corresp="i-GbVhXx8cqCq3kC4QugxjoU">
          <ref type="uppgift">2016/17:KrU10</ref>
          <ref type="ref_dok_id">H401KrU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU10</ref>
          <ref type="ref_dok_titel">Konstarter och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MVwsGcskHmQCiA5T1jJgUP" type="behandlas_i"/>
        <correspContext corresp="i-MVwsGcskHmQCiA5T1jJgUP">
          <ref type="uppgift">2017/18:KU31</ref>
          <ref type="ref_dok_id">H501KU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU31</ref>
          <ref type="ref_dok_titel">Massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3286 av Andreas Norlén m.fl. (M,
          C, L, KD) Bättre skydd för medieredaktioner
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MT3sp8Fx3dwixfepmTxbqT">
            Förslag till riksdagsbeslut
          </head>
          <list style="ol">
            <item xml:id="i-HrsUBv4eb3yBBVpe1UPu7d">
              Riksdagen ställer sig bakom det som anförs i motionen om att
              utreda behovet av ytterligare åtgärder för att värna tryck- och
              yttrandefriheten och utveckla arbetet mot hot, våld och andra
              olagliga angrepp mot journalister och medieredaktioner och tillkännager
              detta för regeringen.
            </item>
            <item xml:id="i-9kK77L8AQ36JQD6Kmi8on7">
              Riksdagen ställer sig bakom det som anförs i motionen om att
              ge förföljda konstnärer en fristad i Sverige och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-JRxsDJWx6YLwW6aRJzuQYq" type="h1">
            Motivering
          </head>
          <p xml:id="i-WM8JJEK6W3ToGjcaMpEjQV">
            Den fria åsiktsbildningen är en del av grunden för Sveriges demokratiska
            styrelseskick. Tryck- och yttrandefriheten är förutsättningar
            för den fria åsiktsbildningen. Det är därför av stor vikt att
            mediepolitiken har en tydlig koppling till hur tryck- och yttrandefriheten
            fungerar, inte bara konstitutionellt, utan i praktiken. I många
            länder utmanas det fria meningsutbytet av hänsynslösa ledare och
            repressiva lagar. Sverige har en lång tradition av att stå upp
            för journalistiken både nationellt och internationellt. Det betyder
            dock inte att svensk journalistik inte utmanas. De exakta siffrorna
            beror på vilken studie som ligger bakom, men vi vet med säkerhet
            att många journalister och medieredaktioner utsätts för hot, trakasserier
            och våld på grund av sin rapportering. Att stå upp för tryck-
            och yttrandefriheten handlar inte bara om att stoppa politiskt
            förtryck. Staten har ett ansvar för att förebygga och stoppa hot
            och våld som enskilda och organisationer riktar mot dem som utnyttjar
            dessa friheter.
          </p>
          <p xml:id="i-UMmVzYiCVnXKhFAGkHvLrU">
            Under de senaste åren har hot och våld mot journalister hamnat
            extra mycket i fokus. Den 7 januari 2015 utfördes terroristattentatet
            mot tidningen Charlie Hebdo i Paris. Attacken var ett angrepp
            på yttrandefriheten och demokratins fundament. Med anledning av
            attentatet anordnade riksdagens konstitutionsutskott en utfrågning
            om journalisters och medieredaktioners säkerhet och arbetsförutsättningar.
            Under utfrågningen talades bland annat om förekomsten av hot och
            trakasserier mot svenska journalister i Sverige och den självcensur
            som detta kan leda till. Svenska Journalistförbundet undersöker
            regelbundet förekomsten av denna typ av problem bland sina medlemmar.
            När förbundet senast frågade sina 17 000 medlemmar framkom att
            minst 1 000 av dessa hade utsatts för påtryckningar och kränkningar
            de senaste fem åren. Nästan 300 uppgav att de påverkats i sin
            bevakning eller låtit bli att skriva om ämnen som en följd av
            att de blivit utsatta för påtryckningar, trakasserier eller hot.
            Problemet är verkligt och förekommer i högsta grad i Sverige.
          </p>
          <p xml:id="i-83Z6HXRF7uT2Ps6TDv1PgV">
            I en rapport som Brottsförebyggande rådet presenterade under
            våren 2015 framgick att journalister är en av de yrkesgrupper
            som utsätts för flest hot. Rapporten utgår från befintliga undersökningar
            och ger en kunskapsöversikt över hot och våld mot olika yrkesgrupper.
            I en av de refererade undersökningarna uppges att så många som
            en tredjedel av journalisterna hade utsatts för hot de senaste
            tolv månaderna. Enligt samma undersökning hade hela 71 procent
            av kvällstidningsjournalisterna utsatts för hot. Allianspartierna
            bjöd i samband med Pressfrihetens dag in till ett seminarium om
            hot mot journalister och medieredaktioner i Sverige. Då medverkade
            organisationen Utgivarna, som flera gånger har genomfört en undersökning
            om förekomsten av hot och våld riktat mot svenska medieföretag.
            Även under detta seminarium bekräftades bilden av en hårdnande
            utveckling. En bild som därefter ytterligare har förstärkts.
          </p>
          <p xml:id="i-V93fD3sHp314XxKf2u3y9m">
            Våren 2016 presenterade Reportrar utan gränser sitt årliga pressfrihetsindex.
            Av det framgår att de nordiska länderna ligger högt på listan,
            men särskilt värt att notera är att Sverige har halkat ner från
            en femteplacering 2015 till åttonde plats i år, och förklaringen
            är ökande hot mot journalister. Strax före midsommar kom så Tidningsutgivarna
            och Sveriges Radios gemensamma undersökning avseende arbetsmiljön
            för journalister och annan redaktionell personal. Enligt undersökningen
            uppger drygt en tredjedel (33 procent) av de tillfrågade att de
            har blivit hotade eller trakasserade under det senaste året.
          </p>
          <p xml:id="i-KhLZoJtDHkLBGEE6RGeMS2">
            Hot kan ta sig uttryck på flera sätt. Journalister kontaktas
            inte bara på både jobbet och i hemmet, det är också vanligt med
            forum på internet där hat och hot sprids. Det är tydligt att den
            tekniska utvecklingen inte bara innebär möjligheter utan också
            medför nya prövningar för det fria ordet. I samtal med journalister
            samt representanter för medieföretag och mediebranschens organisationer
            blir det tydligt att det finns många områden där det allmännas
            arbete skulle kunna förbättras. En del förslag rör konkret säkerhetsarbete,
            till exempel bättre stöd från polisen till mindre redaktioner,
            förbättrad säkerhet för journalister när de på plats i domstolen
            bevakar rättegångar eller skärpta straff för hot mot journalister
            och medieredaktioner. Andra förslag handlar om behovet av opinionsbildning
            för att påverka människors attityder till och respekt för granskande
            journalistik och öppen debatt, bättre tillsyn av internetforum
            där hat och hot flödar och att skolan bör bli bättre på att förmedla
            hur fria medier är en viktig förutsättning för ett demokratiskt
            samhälle. För att hindra en utveckling där den fria åsiktsbildningen
            hotas av självcensur och minskad attraktivitet för det journalistiska
            yrket bör en utredning tillsättas för att utreda behovet av ytterligare
            åtgärder för att värna tryck- och yttrandefriheten och utveckla
            det förebyggande och förhindrande arbetet mot hot, våld och andra
            olagliga angrepp mot journalister och medieredaktioner. Utredningen
            bör inte ha ett rent polisiärt perspektiv, utan ses som en del
            av demokratipolitiken och det demokratipolitiska arbetet för ett
            fritt och öppet samhälle. En sådan utredning bör ske i nära samråd
            med journalister och branschföreträdare för att på så sätt ta
            del av de många erfarenheter och idéer som finns inom professionen.
          </p>
          <p xml:id="i-51amNZfdr8i4fuE2zBiGea">
            Regeringen har aviserat en handlingsplan för att förebygga hot
            mot det demokratiska samtalet. Någon handlingsplan har dock ännu
            inte presenterats och det brådskar att vidta ytterligare åtgärder
            på detta angelägna område. Vi menar därför att riksdagen bör ta
            initiativet och rikta en uppmaning till regeringen att agera.
          </p>
          <head xml:id="i-2Fu17LNWM9j2VZXNT4zH8T" type="h2">
            Fristad för förföljda konstnärer
          </head>
          <p xml:id="i-CkSgteY7kHe9qEmwzFrimY">
            När demokratin inskränks i ett land är det alltid det fria ordet,
            den fria pressen och den fria konsten som först begränsas. Dessa
            är fyrbåkar för demokrati och öppenhet och därmed ett hot mot
            alla totalitära makthavares ambitioner. Varje år dödas konstnärer
            eller tvingas att fly från sitt land för att dessa har valt att
            använda sig av sin självklara rätt att uttrycka åsikter, som inte
            nödvändigtvis är i samklang med den styrande regimen. Att värna
            demokratin, det fria ordet och den konstnärliga friheten är därför
            en gemensam uppgift för alla demokratiska länder.
          </p>
          <p xml:id="i-3Bfi26ziQ9TzRsDUo5KUuh">
            Ett sätt att praktiskt värna yttrandefriheten är att ge konstnärer
            en fristad i Sverige. Kommuner eller regioner som vill bidra till
            att värna om yttrandefriheten, kan erbjuda författare, bildkonstnärer,
            musiker, dramatiker, journalister och andra professionella konstnärer
            som lever under hot i sina hemländer, en fristad under två år.
            En fristadskonstnär är en person som bjudits in av en svensk kommun
            eller region på grund av att han eller hon förföljs i sitt hemland.
            I Sverige får konstnären en fristad under två år för att kunna
            leva och fortsätta arbeta med sitt yrke i trygghet. Kommunen,
            landstinget eller regionen som bjuder in, lovar att stå för försörjningen
            under de två åren. Till gruppen konstnärer räknas journalister,
            musiker, filmare, dramatiker och andra professionella skribenter
            och konstnärer som förföljs eller hotas på grund av sitt arbete
            och därför behöver en fristad.
          </p>
          <p xml:id="i-EFkGNtNd97fUocMDJckqyH">
            Det är viktigt att så många kommuner som möjligt är beredda att
            ta sitt ansvar och ge förföljda konstnärer en fristad. Under alliansregeringens
            år vid makten ökade antalet fristadskommuner stadigt. Detta arbete
            måste fortsätta att intensifieras. Demokratin får aldrig tas för
            given. Den måste vinnas varje dag. Det är angeläget att regeringen
            fortsätter att arbeta i denna riktning.
          </p>
        </div>
        <div type="motSignatures">
          <list>
            <item xml:id="i-Usch54V7wYwxnqC3R4DVuD">
              Andreas Norlén (M)
            </item>
            <item xml:id="i-9LQwveotXVnZR57mdEY6eo">
              Olof Lavesson (M)
            </item>
            <item xml:id="i-6bMqT5R3DUjFrwybV7cn4g">
              Per-Ingvar Johnsson (C)
            </item>
            <item xml:id="i-82Ny8Fa6pyGT56MkHGHdX6">
              Per Lodenius (C)
            </item>
            <item xml:id="i-6HX6uQfpoPe7saa5JyjKc5">
              Tina Acketoft (L)
            </item>
            <item xml:id="i-8nT3YUqMjpJrvC27Ef1uTj">
              Bengt Eliasson (L)
            </item>
            <item xml:id="i-JvQrQKdrHZYi6apzqRkm9d">
              Tuve Skånberg (KD)
            </item>
            <item xml:id="i-H2qpThJ9aB5Ksem4JDt4zd">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
