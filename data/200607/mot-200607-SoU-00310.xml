<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00310">
  <teiHeader>
    <fileDesc>
      <titleStmt>
        <title>Folkhälsan och invandrare</title>
        <author corresp="i-9Kt7koTgzUZUA9ovNXYdWj i-MtQDAwnav9eHyeftxbQLvf">av Marietta de Pourbaix-Lundin och Inger René (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkhälsan och invandrare</title>
          <idno type="rdwebb">GU02So310</idno>
          <rs type="number">So310</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So310/text</ref>
          <ref type="dokument_url_html">http://data.riksdagen.se/dokument/GU02So310</ref>
          <ref type="dokumentstatus_url_xml">http://data.riksdagen.se/dokumentstatus/GU02So310</ref>
          <ref type="doc">http://data.riksdagen.se/fil/5BCACC43-357A-45F9-98A3-BD05C117F46E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4zKCCzAaZ7zA43YcXiUms1" type="signed"/>
        <correspContext corresp="i-4zKCCzAaZ7zA43YcXiUms1">
          <note type="signatory" corresp="i-9Kt7koTgzUZUA9ovNXYdWj"/>
          <note type="signatory" corresp="i-MtQDAwnav9eHyeftxbQLvf"/>
        </correspContext>
        <correspAction xml:id="i-WokDLiFni2qhb98dBmENLm" type="referral">
          <date when="2006-11-07"/>
        </correspAction>
        <correspAction xml:id="i-3VcicnRcoPuUb99Y1qWQ8C" type="dismissal">
          <date when="2006-11-07"/>
        </correspAction>
        <correspAction xml:id="i-Tj4GvvUsezWJXJaJLexs26" type="numbering">
          <date when="2006-11-01"/>
        </correspAction>
        <correspAction xml:id="i-W8TPDeuTUGSmCkQUB3C55n" type="submission">
          <date when="2006-10-31"/>
        </correspAction>
        <correspAction xml:id="i-4aBPKzmFwUzkPNNrYPW8Yk" type="transfer">
          <date when="2006-10-30"/>
        </correspAction>
        <correspAction xml:id="i-Vy1CnK8W9eKcJFYda11u2g" type="assigned"/>
        <correspContext corresp="i-Vy1CnK8W9eKcJFYda11u2g">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Gp7aoQZF6gvCL3H9Yb1xMU">
            Förslag till riksdagsbeslut
          </head>
          <list style="ol">
            <item xml:id="i-8SDCUZuMXPx8jktwozofwC">
              Riksdagen tillkännager för regeringen som sin mening vad i motionen
              anförs om målet för folkhälsan och invandrares villkor.
            </item>
            <item xml:id="i-8jUYXriEUEHa5zMPG8Cx4">
              Riksdagen tillkännager för regeringen som sin mening vad i motionen
              anförs om att tillförsäkra alla flickor och kvinnor, även de med
              ursprung i s.k. hederskulturer, rätt till trygg och säker sexualitet.
            </item>
            <item xml:id="i-PYRhr5Fn2fHnZ42dVhQhnX">
              Riksdagen tillkännager för regeringen som sin mening vad i motionen
              anförs om behovet av kunskaper och kompetens om olika invandrarkulturer
              och invandrarungdomars levnadsvillkor inom bl.a. socialtjänsten,
              skolan och polisen.
            </item>
            <item xml:id="i-SrGWVGKCMPGnF74m7JFEF4">
              Riksdagen tillkännager för regeringen som sin mening vad i motionen
              anförs om att undervisning i sex- och samlevnadsfrågor bör ingå
              i sfi-undervisningen. 1
            </item>
          </list>
          <p xml:id="i-NtTeRVH5ef95dJmBcKNVS8">
            1 Yrkande 4 hänvisat till UbU.
          </p>
        </div>
        <div type="motContent">
          <head xml:id="i-9m4wLrfmgCEQbr3WqxPvw" type="h1">
            Folkhälsan och invandrare
          </head>
          <head xml:id="i-2bzJ7F5Ewy3Z8Dt5kjgjGH" type="h1">
            Motivering
          </head>
          <p xml:id="i-WFjDLQj18eCSdDk4SZwx9z">
            Möjligheten till trygg och säker sexualitet är grundläggande
            för individens upplevelse av hälsa och välbefinnande, och samhället
            måste värna om de framsteg som gjorts inom områden som sex- och
            samlevnadsundervisning, familjeplanering och mödrahälsovård. Trygg
            och säker sexualitet och en god reproduktiv hälsa ska därför utgöra
            ett målområde.
          </p>
          <p xml:id="i-AvBduMJuezh2TbX4Am9Zj7">
            I dagens Sverige saknar många unga flickor och kvinnor rätten
            att fritt få förfoga över sin sexualitet. Det tas som självklart
            av i stort sett alla att sådana hinder och missförhållanden ska
            undanröjas om de förekommer i hem med infödda svenskar. Det tycker
            vi också. Sådana missförhållanden och övergrepp hör inte hemma
            i ett samhälle som grundar sig på jämställdhet mellan kvinnor
            och män och människors lika rätt och värde.
          </p>
          <p xml:id="i-TZHKpvAb5WqjDVb14h81gi">
            Däremot verkar vissa politiker, opinionsbildare och journalister
            ha svårigheter att också inta detta synsätt när det handlar om
            flickor och kvinnor med invandrarbakgrund. Många invandrarkvinnor
            har ingen sexuell frihet och har inte rätt att välja sin livspartner.
            Traditioner som arrangerade äktenskap, tvångsäktenskap och könsstympning
            förekommer. Dessa kvinnors möjlighet till en trygg och säker sexualitet
            är mycket beskuren.
          </p>
          <p xml:id="i-75Lf6yFvwQk3S6iqfnbtwH">
            Alla mänskliga rättigheter bygger enligt FN på principen om alla
            människors lika rätt och värde. Den frihet som flickor och kvinnor
            i Sverige tar för given gäller dock inte för alla. De som drabbas
            är till stor del flickor och kvinnor med ursprung från Mellanöstern
            och vissa länder i Afrika. De har inte rätt att klä sig som de
            vill. Att ha en sexuell relation utan äktenskap är förbjudet för
            dessa flickor och unga kvinnor. Om de har en relation eller blotta
            misstanken om en sådan kan leda till att de blir hotade, misshandlade
            och t.o.m. mördade.
          </p>
          <head xml:id="i-S2x35csVH4mvn2tXALWE47" type="h2">
            Inte längre tabu att tala om hederskulturens kvinnosyn
          </head>
          <p xml:id="i-XyMcRy3S5SsCt9dhvwWVgJ">
            I Sverige har det alldeles för länge varit tabu att tala om att
            vissa kulturer och kulturella yttringar faktiskt inte överensstämmer
            vare sig med svensk rätt eller med grundläggande mänskliga fri-
            och rättigheter. Socialdemokratin har grovt misslyckats när det
            gäller att försvara och skydda utsatta flickor som har vuxit upp
            inom s.k. kyskhets- och hederskulturer, dvs. kulturer som konserverar
            en uråldrig kvinno- och människosyn.
          </p>
          <p xml:id="i-N6E2j44TFChehR6nJmME2t">
            I någon sorts allmän välvilja och förmodligen på grund av ett
            stort mått naivitet har problemen för dessa utsatta flickor och
            kvinnor sopats under mattan. Den djupa och folkliga reaktionen
            på flera av den senaste tidens allra mest brutala uttryck för
            den s.k. hederskulturen har lett till en välkommen tillnyktring
            på en hel del håll. Det gäller nu att se till att denna tillnyktring
            inte bara blir en tillfällig opinionsanpassning.
          </p>
          <p xml:id="i-9QbmCCSsXQgZ4xpwpQDBrf">
            Krocken mellan den traditionella och den västerländska synen
            på kvinnor och barn är ett problem för många män, kvinnor och
            barn/ungdomar från de patriarkala invandrarkulturerna. Där är
            hedern starkt knuten till mannens förmåga att försörja och beskydda
            familjen, medan kvinnans och därmed familjens heder är knuten
            till hennes sexuella dygd. Kvinnan ska vara oskuld när hon gifter
            sig, och därför är kontrollen av kvinnans sexualitet nödvändig.
          </p>
          <p xml:id="i-YbEBEohCX7KA5LHjmdDKHi">
            Äktenskapet är den enda tänkbara ramen för kvinnans sexualitet.
            Många flickor och kvinnor tvingas därför leva enligt religiösa
            och kulturella regelsystem som de själva inte accepterar. Deras
            frihet är starkt begränsad. Många flickor som motsätter sig de
            traditionella synsätten hotas med våld eller utsätts för misshandel
            av sina fäder eller bröder. De kastas ut hemifrån eller rymmer.
            Flera unga flickor har under de senaste åren mördats av sina anhöriga
            på grund av att de har träffat pojkvänner som inte har godkänts
            av fadern.
          </p>
          <p xml:id="i-Ar3qa2MygPEB1FBNJk8ULz">
            Förnekar man hederskulturernas existens, eller döljer dem bakom
            ett allmänt prat om att även svenskar är talibaner, omöjliggör
            man en lösning på de problem som dessa flickor och kvinnor drabbas
            av. En misslyckad integrationspolitik har förstärkt utanförskapet
            och på så sätt bidragit till att de s.k. hederstraditionerna förstärkts.
            Det går att förändra människors syn på sex och samlevnad även
            inom dessa grupper. Snart är andra generationens barn föräldrar,
            och om mönstret inte bryts kommer de att föra traditionen vidare.
            Därför måste det förebyggande arbetet prioriteras. En viktig del
            är att arbeta med de unga pojkarna. Dessa unga män är morgondagens
            pappor.
          </p>
          <p xml:id="i-UihmheDZbWE9rBoieY3sMx">
            Rädda Barnen har ett projekt, det s.k. Dialogprojektet, där fältarbetare
            initierar samtal med pojkar och män inom invandrarkulturer om
            hur pojkar blir män. De ser som sin uppgift att ifrågasätta den
            traditionella mansrollen. Över 90 % av de invandrarorganisationer
            som projektets fältarbete besökt har aldrig arbetat med frågor
            som rör jämställdhet eller mansrollens betydelse i pojkars uppfostran.
            Många av invandrarorganisationerna säger dessvärre nej till ett
            samarbete.
          </p>
          <p xml:id="i-Psafb1EpKkjkTTXR18ZDNd">
            De flesta invandrarorganisationerna och -föreningarna får bidrag
            från myndigheter och kommuner. Dessa bidrag borde villkoras med
            att de aktivt arbetar för jämställdhet, att de synliggör medlemmarnas
            värderingar samt att de bidrar till att lösa generationskonflikterna
            på ett konstruktivt sätt.
          </p>
          <head xml:id="i-GYhvucbAVjnnpJxmUEAffV" type="h2">
            Bristande kunskap och kompetens förvärrar situationen
          </head>
          <p xml:id="i-Qd1PTg1Czgd4ZfzYosMrpq">
            Flickornas kontakter med skolan, socialtjänsten och polisen när
            de behövt hjälp har många gånger misslyckats, då deras situation
            inte tagits på allvar. Socialtjänsten arbetar familjeinriktat
            och socialsekreterarna har ibland problem med att bedöma hotbildens
            allvar. En utredning startas, föräldrarna kontaktas och därmed
            kan flickans situation kraftigt försvåras och förvärras. Förskola
            och skola har ett stort ansvar då det gäller att uppmärksamma
            flickor och pojkar från familjer med patriarkala mönster. Genom
            ett förebyggande arbete kan skolan på ett tidigt stadium förändra
            elevernas syn på jämställdhet, sex och samlevnad.
          </p>
          <p xml:id="i-HDxaGP3wX6RYj2zzZPj7V4">
            Många lärare och annan skolpersonal saknar i dag kunskap om olika
            kulturers syn på sexualitet och om invandrarungdomars levnadsvillkor.
            En nyckelfråga är därför skolpersonalens förhållningssätt, kunskaper
            och kompetens när det gäller att hantera dessa frågor.
          </p>
          <p xml:id="i-Miyh6J1yJWkpDB4K2VPAon">
            Det finns inga enkla och kortsiktiga lösningar. Det är däremot
            viktigt att tidigt ge alla asylsökande och anknytningsinvandrare
            information som gör att de får en tydlig bild av att det är svenska
            lagar som gäller i Sverige. Dessa lagar står över varje form av
            religiös, traditionell eller kulturell inställning eller bakgrund.
            Även barn och ungdomar måste få ordentlig information om sina
            rättigheter. Inte minst gäller detta unga flickor och kvinnor.
            Deras övertygelse om att de kan lita på att det svenska samhället
            konsekvent och entydigt upprätthåller och försvarar mänskliga
            fri- och rättigheter och mäns och kvinnors lika rätt och värde
            måste befästas.
          </p>
          <p xml:id="i-FdadUvwoPfHjd89rjhvNAd">
            På längre sikt kan man förebygga konflikter mellan individ och
            familj genom att på Socialhögskolan, Lärarhögskolan och Polishögskolan
            ge ordentligt utrymme för utbildning om invandrarkulturer, om
            konfliktlösning och om ett positivt möte med svenska lagar och
            grundläggande värderingar.
          </p>
          <head xml:id="i-U9BdnQtmdxvDSwBzbFtyXq" type="h2">
            Sex- och samlevnadsundervisning inom sfi
          </head>
          <p xml:id="i-7f3B7QPpiEohy81gYXTQaR">
            De största möjligheterna att nå flyktingar och andra invandrare
            som kommer till Sverige i vuxen ålder med samhällsorientering
            och dialog kring grundläggande värderingar är i anslutning till
            introduktionsverksamheten. I dessa grundläggande värderingar ingår
            bl.a. att förmedla kunskap om kvinnors och mäns lika rätt och
            värde. Sfi (svenska för invandrare) är en viktig del av introduktionen,
            och lärarna inom sfi har en mycket viktig roll i sammanhanget.
            Mot den bakgrunden bör undervisning i sexualitet och samlevnad
            ingå i all sfi-undervisning.
          </p>
        </div>
        <div type="motSignatures">
          <list>
            <item xml:id="i-GtM8M9dmcwhfgsnFPFcWZL" who="i-9Kt7koTgzUZUA9ovNXYdWj">
              Marietta de Pourbaix-Lundin (m)
            </item>
            <item xml:id="i-BsQx3eHXWE2VqGtgfKVoz1" who="i-MtQDAwnav9eHyeftxbQLvf">
              Inger René (m)
            </item>
          </list>
        </div>
      </div>
    </body>
  </text>
</TEI>
