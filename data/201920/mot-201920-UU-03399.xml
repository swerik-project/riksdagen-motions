<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03399">
  <teiHeader>
    <fileDesc>
      <titleStmt>
        <title>med anledning av skr. 2019/20:18 Arbetet i frågor som rör Kina</title>
        <author corresp="i-6umT1k53jwZ9Rr9pvYUNWh">av Lars Adaktusson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3399 av Lars Adaktusson m.fl. (KD)</title>
          <idno type="rdwebb">H7023399</idno>
          <rs type="number">3399</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023399/text</ref>
          <ref type="dokument_url_html">http://data.riksdagen.se/dokument/H7023399</ref>
          <ref type="dokumentstatus_url_xml">http://data.riksdagen.se/dokumentstatus/H7023399</ref>
          <ref type="docx">http://data.riksdagen.se/fil/6BCF0010-91D7-48D2-8B4B-D45E983F25BE</ref>
          <ref type="pdf">http://data.riksdagen.se/fil/9C9B1FD8-96B1-4559-B82D-E985A3D8C076</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-LuWgorUMwj6htnrC9oZ5z1"/>
        <correspContext corresp="i-LuWgorUMwj6htnrC9oZ5z1">
          <ref>Skrivelse 2019/20:18</ref>
        </correspContext>
        <correspAction xml:id="i-Y6qx9iJGxfbYqRCGmbkXdB" type="signed"/>
        <correspContext corresp="i-Y6qx9iJGxfbYqRCGmbkXdB">
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="submitted" xml:id="i-LK9imPX4zZ8YpWt5YZPKYZ">
          <date when="2019-10-17"/>
          <time when="14:26:15"/>
        </correspAction>
        <correspAction type="reviewed" xml:id="i-LQCaW4QtT8PLoYKwzXiVrD">
          <date when="2019-10-17"/>
          <time when="17:48:10"/>
        </correspAction>
        <correspAction type="dismissed" xml:id="i-X4vaVhu8i3nRSSK7Kik4Zd">
          <date when="2019-10-18"/>
        </correspAction>
        <correspAction type="referred" xml:id="i-JfBgxAKZyqEWYKHvkfXWwQ">
          <date when="2019-10-22"/>
        </correspAction>
        <correspAction type="assigned" xml:id="i-3siDrHVpRfrZGHmABChBDB">
          <date when="2019-12-17"/>
          <time when="16:24:33"/>
        </correspAction>
        <correspContext corresp="i-3siDrHVpRfrZGHmABChBDB">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-NCw3zmPqoVAuGVkEE2gtJm"/>
        <correspContext corresp="i-NCw3zmPqoVAuGVkEE2gtJm">
          <ref type="uppgift">2019/20:UU4</ref>
          <ref type="ref_dok_id">H701UU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU4</ref>
          <ref type="ref_dok_titel">Arbetet i frågor som rör Kina</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3399 av Lars Adaktusson m.fl. (KD) med anledning av skr. 2019/20:18 Arbetet i frågor som rör Kina</div>
      </div>
      <div type="motBody">
        <div type="motProposal" subtype="förslag">
          <head xml:id="i-FD1oLE9g9ZBZxXWyUqa8WG">
            Förslag till riksdagsbeslut
          </head>
          <list style="ol">
            <item xml:id="i-62nXK1WTjNiycomheJw2Gv">
              Riksdagen ställer sig bakom det som anförs i motionen om ett
              nationellt kunskapscentrum om Kina och tillkännager detta för
              regeringen.
            </item>
            <item xml:id="i-ANuvnxyBRAnYvSH5S11cfX">
              Riksdagen ställer sig bakom det som anförs i motionen om utgångspunkten
              för Sveriges relation till Kina och tillkännager detta för regeringen.
            </item>
            <item xml:id="i-Dooi7HeJpeXJy5GgySvzkX">
              Riksdagen ställer sig bakom det som anförs i motionen om ett
              gemensamt europeiskt förhållningssätt i relationen till Kina och
              tillkännager detta för regeringen.
            </item>
            <item xml:id="i-8HKEAW7cmSHKn8E7PDxYZm">
              Riksdagen ställer sig bakom det som anförs i motionen om att
              EU ska ställa högre krav på Kina när det gäller respekt för de
              mänskliga rättigheterna och tillkännager detta för regeringen.
            </item>
            <item xml:id="i-Vaw1Nn8uTKfMbGbvCoXhoZ">
              Riksdagen ställer sig bakom det som anförs i motionen om att
              de diplomatiska ansträngningarna för att Kina ska frige Gui Minhai
              måste förstärkas och tillkännager detta för regeringen.
            </item>
            <item xml:id="i-AhCMha9CoZTUZtUuKa9FV">
              Riksdagen ställer sig bakom det som anförs i motionen om att
              stoppa religionsförföljelsen i Kina och tillkännager detta för
              regeringen.
            </item>
            <item xml:id="i-U8MAA6Er95vY2EcswEqY18">
              Riksdagen ställer sig bakom det som anförs i motionen om att
              stärka den transatlantiska länken och tillkännager detta för regeringen.
            </item>
            <item xml:id="i-9QuzPLUXsfRcehzwy5mJzt">
              Riksdagen ställer sig bakom det som anförs i motionen om att
              regeringen tydligt bör stå upp för frihet och demokrati med anledning
              av händelseutvecklingen i Hongkong, och detta tillkännager riksdagen
              för regeringen.
            </item>
            <item xml:id="i-K4pWFom4EmyQGoBv2e6yQL">
              Riksdagen ställer sig bakom det som anförs i motionen om ett
              bilateralt investeringsavtal (BIA) mellan EU och Taiwan och tillkännager
              detta för regeringen.
            </item>
            <item xml:id="i-C52x3utBs38fDwsbJjsneB">
              Riksdagen ställer sig bakom det som anförs i motionen om att
              Sverige bör verka för att främja Taiwans deltagande i internationella
              FN-organ och tillkännager detta för regeringen.
            </item>
            <item xml:id="i-8diXJ7xe3zwW48E8aHmdBU">
              Riksdagen ställer sig bakom det som anförs i motionen om frihandel,
              att värna det internationella handelssystemet samt marknadstillträde
              på lika villkor och tillkännager detta för regeringen.
            </item>
            <item xml:id="i-BVs8hRfqjpaEfUCA5FuwLq">
              Riksdagen ställer sig bakom det som anförs i motionen om ett
              gemensamt förhållningssätt inom EU gentemot Kina när det gäller
              5G, liksom för andra investeringar, påverkansmetoder samt underrättelseinhämtningen
              och tillkännager detta för regeringen.
            </item>
            <item xml:id="i-J62cYhQTwnURb46eQE2Fwf">
              Riksdagen ställer sig bakom det som anförs i motionen om att
              direktinvesteringar i digital infrastruktur eller andra samhällsviktiga
              anläggningar som kan skada Sveriges säkerhet ska kunna stoppas
              och tillkännager detta för regeringen.
            </item>
            <item xml:id="i-XTBVLztF6BTw5CdJMZKYaW">
              Riksdagen ställer sig bakom det som anförs i motionen om den
              potentiella problematiken med utländska studenter och forskare
              vid svenska universitet med tanke på den kinesiska underrättelselagen
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VBsUruTGiBH1d55hEtHLSa">
            Motivering
          </head>
          <p xml:id="i-NYYWsB5ybRCX8suZk9QPJ6">
            Kina är i dag en stormakt ekonomiskt, politiskt och militärt.
            Man är världsledande inom innovation och forskning och väljer
            att spela en allt större roll internationellt. Kina har världens
            näst största försvarsutgifter, är världens näst största handelsnation
            och Sveriges största handelspartner i Asien. 2030 beräknas Kina
            vara världens största ekonomi, inte enbart i köpkraftsparitet
            utan även i nominella termer.
          </p>
          <p xml:id="i-GgieDYbx8aivGA7RjG4h59">
            Vad som händer i Kina påverkar Sveriges ekonomi och handel. Det
            påverkar vår konkurrenskraft, säkerhetspolitiken och klimatet.
            Det krävs därför en ambitiös men realistisk strategi för arbetet
            med Kina. Regeringens skrivelse om arbetet i frågor som rör Kina
            kan fungera som ett startskott för en fördjupad diskussion om
            Sveriges respektive EU:s förhållningssätt till denna stormakt,
            men av en strategi krävs mer av konkretion och riktlinjer kring
            avvägningar och styrning, vilket regeringen behöver vidareutveckla.
          </p>
          <head type="h2" xml:id="i-XgEJZLnPpEAFRLbTfAXPms">
            Nationellt kunskapscentrum
          </head>
          <p xml:id="i-W1DdYpMHhfpruPE6HpaHRu">
            Kristdemokraterna välkomnar inrättandet av ett nationellt kunskapscentrum
            om Kina. Det behövs ny kunskap, och det skulle exempelvis behövas
            mer av kinesiska språk­kunskaper på svenska myndigheter. En viktig
            uppgift för det nya kunskapscentrumet behöver framför allt bli
            att sammanställa den kunskap som faktiskt redan finns och säkerställa
            att relevanta samhällssektorer kan dra nytta av den i sitt praktiska
            arbete.
          </p>
          <p xml:id="i-6YjPtTAxXo5FupWPw72rnr">
            Det behövs ökad samordning på detta område och också större samverkan
            mellan det offentliga, näringslivet och civilsamhället kring frågor
            som rör Kina. Det gäller inte minst utifrån perspektiven säkerhetspolitiska
            intressen och mänskliga rättigheter.
          </p>
          <head type="h2" xml:id="i-6gYKhN1DnmbLxcRNzennfn">
            De mänskliga rättigheterna
          </head>
          <p xml:id="i-6iwNca3cZVZp8jArHNzkVs">
            Utmärkande för Kina är att det är en kommunistisk enpartistat
            utan allmänna och fria val eller en opposition. Det är ett land
            där staten är hårt sammanflätad med kommunistpartiet. Kina saknar
            ett oberoende rättsväsende och fria medier samtidigt som staten
            konsekvent bryter mot de mänskliga rättigheterna och inskränker
            friheten för civilsamhället. Religionsförföljelsen mot kristna
            och de muslimska uigurerna i Xinjiangprovinsen är mycket allvarlig
            samtidigt som dödsstraffet fortfarande används i stor omfattning.
            Det förekommer frekvent att enskilda kinesiska eller utländska
            medborgare, civilsamhälles­organisationer och företagare förföljs,
            trakasseras och utsätts för påtryckningar från Kina, vilket märkts
            av både i Sverige och i andra delar av västvärlden.
          </p>
          <p xml:id="i-CuqMMefSejXUXmwjJrbrY1">
            Utgångspunkten för Sveriges relation till Kina ska vara att verka
            för ökad handel och att samtidigt alltid sätta svenska säkerhetsintressen
            främst, försvara de mänskliga rättigheterna och verka för en demokratisk
            utveckling. Sverige behöver en utrikespolitik som tydligt står
            upp för de mänskliga rättigheterna. Det ska även gälla i relationen
            till Kina. Hittills har regeringen alltför många gånger brustit
            i avvägningen mellan handels­samtal och kritik för brott mot de
            mänskliga rättigheterna. Den svenska regeringen måste därför tydligare
            prioritera de mänskliga rättigheterna inom ramen för utrikes­politiken.
          </p>
          <p xml:id="i-JcZVcQvYzEFN9Htav4TjBq">
            Av skrivelsen framgår att regeringen stöder att EU ska ställa
            högre krav på Kina när det gäller klimat och miljö, vilket är
            bra eftersom Kina är landet som står för världens största koldioxidutsläpp.
            Lika självklart borde det vara att ”ställa högre krav på Kina”
            när det gäller respekten för de mänskliga rättigheterna. Det duger
            inte att Sveriges regering och EU väljer att ”uppmärksamma”, ”ta
            upp frågan” eller föra ”dialog”, om de skarpa kraven vid förhandlingsborden
            uteblir.
          </p>
          <p xml:id="i-NjTGYKo36UrRRQd3Nf22XU">
            Den svenska regeringens och hela EU:s diplomatiska ansträngningar
            för att frige den fängslade svenska medborgaren och förläggaren
            Gui Minhai måste förstärkas. Den tysta diplomatin har hittills
            inte fungerat. Sverige behöver dessutom göra mer för att stoppa
            religionsförföljelsen i Kina, exempelvis genom att verka för en
            FN-resolution om att regeringar i Mellanöstern, Nordafrika och
            Asien har ett ansvar att skydda religiösa minoriteter, och genom
            att inom EU och FN arbeta för sanktioner mot aktörer som begår
            övergrepp mot religiösa minoriteter.
          </p>
          <head type="h2" xml:id="i-XXYJU1x3zFTgew86qqmvvE">
            EU och den transatlantiska länken
          </head>
          <p xml:id="i-Ak7H6LjtoNpxgwhKMkT9SY">
            EU behöver ett gemensamt och tydligt förhållningssätt gentemot
            Kina. Kinastrategin från 2016 är en bra utgångspunkt eftersom
            det framgår av den att vi inom EU måste utgå från våra egna värderingar
            och intressen i förbindelserna med Kina. EU-samarbetet rörande
            Kina ska beröra försvars- och säkerhetspolitiken, handel, teknik,
            innovation och digitalisering, klimat och miljö samt inte minst
            respekten för de mänskliga rättigheterna. Sverige behöver nu bidra
            till att EU:s Kinastrategi vidareutvecklas och att samarbetet
            med utgångspunkt i denna strategi stärks. En vidareutveckling
            av strategin ska syfta till ett fast och beslutsamt försvar av
            EU:s gemensamma intressen och värden, däribland respekten för
            de mänskliga rättigheterna.
          </p>
          <p xml:id="i-4n1MELpAtcy9zYZkWmtpyF">
            Den transatlantiska länken behöver stärkas politiskt, ekonomiskt
            och militärt för att de västerländska demokratierna tillsammans
            ska kunna stå emot konkurrensen och de säkerhetspolitiska hoten
            från Kina. Den fria världens ekonomier är för relativt lång tid
            framöver överlägsen Kinas, vilket gör att vi tillsammans kan möta
            dagens hot från Kina om vi väljer att samarbeta. På så vis skapas
            också förutsättningar att kunna hantera säkerhetspolitiska utmaningar
            i framtiden. En viktig och prioriterad uppgift för den svenska
            regeringen ska vara att verka för att förbättra relationerna med
            USA och andra västerländska demokratier, med syfte att stärka
            den transatlantiska länken.
          </p>
          <head type="h2" xml:id="i-9iki81QXXLB2usZxxyjt91">
            Taiwan och Hongkong
          </head>
          <p xml:id="i-C6PoWigviuYBfVEFwhfxDj">
            Utvecklingen i Hongkong och Taiwans ökade utsatthet förtjänar
            större uppmärksamhet från den svenska regeringen. De omfattande
            protesterna i Hongkong som pågått sedan sommaren grundar sig i
            ett lagförslag som skulle ge regeringen i Hongkong möjlighet att
            lämna ut personer som misstänks för brott i enlighet med Folkrepubliken
            Kinas straffrättsliga lagar. Det är därför viktigt att betona
            att principen ”ett land, två system” ska upprätthållas med syfte
            att bevara Hongkongs rätt till självbestämmande. Sverige och EU
            behöver tydligt stå upp för frihet och demokrati med anledning
            av händelse­utvecklingen i Hongkong. Det utrikespolitiska förhållningssättet
            gentemot Kina ska därför även syfta till att starka förbindelser
            med Hongkong kan upprätthållas och till att förbindelserna med
            Taiwan fortsätter att utvecklas.
          </p>
          <p xml:id="i-4e4tyEeqywGzkcF6t8q7j2">
            Taiwan är en de facto stat och en demokrati med goda relationer
            till Sverige. Taiwan och EU delar centrala värderingar som respekt
            för demokrati, mänskliga rättigheter och rättsstatliga principer
            och skulle kunna dra nytta av ett ännu djupare samarbete, exempelvis
            i form av ett bilateralt investeringsavtal (BIA) mellan EU och
            Taiwan som ett viktigt steg för att ytterligare förbättra och
            utveckla handelsförbindelserna. Sverige bör också verka för att
            främja Taiwans deltagande i internationella sammanhang, exempelvis
            i internationella FN-organ.
          </p>
          <head type="h2" xml:id="i-UYdtMJMT4aJCQC4LDADgrf">
            Ekonomi och frihandel
          </head>
          <p xml:id="i-Sqh8DcjhDCeReCan8U8xmX">
            Sverige ska värna frihandeln i världen och det internationella
            handelssystemet. En prioriterad fråga som rör ekonomi och handel
            är att åtgärda den brist på tillämpning av WTO:s regelverk som
            förekommer från kinesisk sida. Man behöver åtgärda bristen på
            transparens och det alltför dåliga skyddet av immateriella rättigheter
            och stoppa Kinas statliga subventioner som strider mot reglerna.
            Kina behöver öppnas för svenska och andra utländska aktörer och
            kan inte längre betraktas som ett ”utvecklingsland” inom WTO.
            Sverige och EU ska fortsätta att kräva likvärdiga villkor för
            företag som vill etablera sig i Kina såväl som internationellt.
          </p>
          <head type="h2" xml:id="i-KFu6ynnkg3kPF4RCv52CTT">
            Säkerhetsintressen
          </head>
          <p xml:id="i-TUFTdnJ9z5yH2kWX3cEpJg">
            Kina är numera i flera avseende världsledande när det kommer
            till forskning, innovation och teknologiutveckling, och man är
            en central aktör inom digitaliseringsutvecklingen i världen. Det
            här medför stora utmaningar eftersom förhållningssättet till ny
            teknik skiljer sig markant mellan demokratiska länder och en diktatur
            som Kina.
          </p>
          <p xml:id="i-WggzJ3GCYKsfDRjykm8Xe6">
            Kina har kunnat överföra teknologi genom strategiska förvärv
            av utländska företag med spetsteknologi för såväl civila som militära
            användningsområden men också genom industrispionage. Det står
            klart att vi i Sverige behöver kunna skydda känsliga data och
            kommunikation.
          </p>
          <p xml:id="i-GVFZNaBiXod7xJABGd8mRq">
            Kina bedriver en aktiv underrättelseinhämtning om den tekniska
            utvecklingen i olika branscher i Sverige, liksom om svensk operativ
            förmåga och planeringen av det svenska försvaret. Sverige ligger
            i den kinesiska intressesfären när det gäller strategiska invester­ingar
            och uppköp, liksom när det gäller affärsmässiga och akademiska
            samarbeten.
          </p>
          <p xml:id="i-LnkH3wtYMqQh6pBPaAkq5Q">
            Den femte generationens telekomnätverk (5G) kommer att bli central
            för samhällets framtida kommunikation. Kina tillhör de världsledande
            länderna inom digitaliserings­utvecklingen på detta område, men
            på grund av de kinesiska företagens samman­koppling med den kinesiska
            staten, så medför det en sårbarhet och säkerhetsrisk att låta
            Kina leverera teknik och mjukvara till viktig infrastruktur.
          </p>
          <p xml:id="i-6Z8XKBiP9naa25pM9odVD5">
            Sverige har ett intresse av att EU och andra länder i största
            möjliga utsträckning når enighet i sitt förhållningssätt gentemot
            Kina när det gäller 5G, liksom när det gäller andra kinesiska
            investeringar och påverkansmetoder samt den omfattande kinesiska
            underrättelseinhämtningen.
          </p>
          <p xml:id="i-S5zU6ac91qgPZeeaBZmUSL">
            Riskbedömningsanalyser av 5G kommer fortsatt att vara viktiga,
            och säkerhets­arbetet måste fortsätta inom EU. Vi måste säkerställa
            kontroll över både infrastrukturen och leverantörsledet samt försöka
            att undvika att göra oss beroende av ett fåtal leverantörer eller
            produkter, vilket skulle göra oss sårbara.
          </p>
          <p xml:id="i-KDxk46rxeuhX9tRcNq2Rbg">
            Sverige ska ha ett robust system för granskning av utländska
            investeringar som kan hota säkerhet och allmän ordning, i enlighet
            med EU-förordningen om granskning av utländska direktinvesteringar.
            Direktinvesteringar i digital infrastruktur eller andra samhällsviktiga
            anläggningar som skulle kunna skada Sveriges säkerhet ska kunna
            stoppas. Sverige behöver snabbt få en sådan lagstiftning på plats.
          </p>
          <p xml:id="i-6zMjHjtbRmsZwvQvf2xkx3">
            Kinesiska studenter, forskare och utvecklare bidrar med kompetens
            till svenska universitet, högskolor och företag i Sverige, men
            företeelsen är inte okomplicerad med tanke på den underrättelseinhämtning
            som Kina bedriver i kombination med att den kinesiska underrättelselagen
            innebär att kinesiska företag och enskilda medborgare har en skyldighet
            att bistå Kina i underrättelseverksamheten. Regeringen behöver
            ta fram en strategi för hur denna potentiella säkerhetsproblematik
            bör hanteras.
          </p>
          <p xml:id="i-N9UHFXdghHh5xk4xgcZ1Nj">
            För att minska samhällets sårbarhet behöver vi motståndskraft
            att stå emot cyberan­grepp, påverkansoperationer och psykologisk
            krigföring. Det är bra att regeringen vill avsätta medel för att
            inrätta ett nationellt centrum för informations- och cybersäkerhet,
            men Kristdemokraterna vill sedan flera år tillbaka i stället se
            en fullskalig cybersäker­hetsmyndighet. Vi menar att en sådan
            ny myndighet bör ges tillsynsansvar och rapporteringsansvar till
            regeringen. Gemensamma analyser och lägesbilder i fråga om hot,
            sårbarheter och risker borde vara en del av Cybersäkerhetsmyndighetens
            uppdrag, liksom att bistå andra myndigheter och aktörer i säkerhetsarbetet.
            Myndigheten ska också ges i uppdrag att samla och renodla de föreskrifter
            som finns för att kunna verka styrande när det gäller andra myndigheters
            arbete med cybersäkerhet.
          </p>
          <p xml:id="i-9NCP8XoBajdVwHbf1amTgn">
            Kristdemokraterna har även varit pådrivande för att Sverige ska
            få en myndighet för psykologiskt försvar. Det är viktigt att en
            sådan myndighet offentliggör de informationsangrepp som sker mot
            Sverige för att höja medvetandenivån hos såväl journalister som
            allmänhet. En annan huvuduppgift för en ny myndighet bör vara
            att stödja, bidra till och sprida forskning kring informationskrigföring
            och propaganda. Därför är det viktigt att vi får en självständig
            myndighet med ansvar för det psykologiska försvaret.
          </p>
          <head type="h2" xml:id="i-n2cgZbqu78pr2kJTbp5Xx">
            Investeringar och bistånd
          </head>
          <p xml:id="i-4agLPejWnAo5iiFXrLfXFD">
            Det finns oroväckande exempel på att Kinas ramverk för investeringar,
            The Belt and Road Initiative (BRI), har bidragit till att andra
            alternativ konkurreras ut på grund av tveksamma finansieringslösningar.
            Bistånd och exportkrediter har blandats för att därefter följas
            upp med kinesiska krav på politiska motprestationer, och mottagar­länderna
            försätts i både ohållbara skuldförhållanden och politiskt beroende.
          </p>
          <p xml:id="i-BZMRruLi6kg7Ge9MA1KNtK">
            Biståndet har också vuxit som utrikespolitiskt verktyg i Kina,
            men det växande kinesiska biståndet skiljer sig från traditionella
            biståndsaktörers, bl.a. genom att det inte ställer samma krav
            som många andra när det gäller jämställdhet, demokrati och mänskliga
            rättigheter. Kina behöver ansluta till Parisagendan om biståndseffektivitet
            och utöka samarbetet med OECD-Dac, och Sverige behöver försöka
            motverka att Kinas stöd bidrar till ohållbara skuldbördor för
            mottagarländerna. Kina behöver uppmuntras att ta del av arbetet
            i Global Partnership for Effective Development Co-operation.
          </p>
          <head type="h2" xml:id="i-36UZdHCY6qyGggocnC92Q8">
            Försvar och säkerhet
          </head>
          <p xml:id="i-XEcSexqzMNVAJwP9aQ8GE6">
            Kina stärker sin roll i förhållande till EU och USA, ekonomiskt
            och teknologiskt – men också militärt. Kinas försvarsanslag är
            i dag världens näst största, och den kinesiska försvarsmakten
            har ställts om för att bättre kunna verka för att skydda kinesiska
            intressen utomlands. Det är problematiskt, bl.a. därför att Kina
            är en kommunistisk enpartistat som kränker de mänskliga rättigheterna,
            men det får också tydliga säkerhetspolitiska konsekvenser för
            Europa.
          </p>
          <p xml:id="i-FDX3E99cgXVF2oafhd1GEG">
            Rysslands och Kinas försvarssamarbete stärks, och dessa länders
            intresse för Arktis ökar samtidigt som USA kommer att behöva ägna
            mer av sin tid och kraft åt att hantera det säkerhetspolitiska
            läget i Asien. Det försätter Sverige, EU och vårt närområde i
            ett sämre säkerhetspolitiskt läge. Europa måste i högre grad vara
            redo att ta ansvar för vår egen försvarsförmåga och säkerhetspolitik.
            Det är därför viktigt att EU kliver fram och tar en mer ledande
            roll för att stå upp för frihet, demokrati och mänskliga rättigheter
            samt att Sverige ansöker om medlemskap i Nato.
          </p>
        </div>
        <div type="motSignatures">
          <list>
            <item xml:id="i-HCxqDkQpufgbU1dwkyUvrp">
              Lars Adaktusson (KD)
            </item>
            <item xml:id="i-5SfxTLYgxkc9j6X5STNifp">
              Andreas Carlson (KD)
            </item>
            <item xml:id="i-9fErUeHHPCTZgWWNtEeFbW">
              Robert Halef (KD)
            </item>
            <item xml:id="i-N3YXMvworfaSaXHKCz3paj">
              Ingemar Kihlström (KD)
            </item>
            <item xml:id="i-5mEk4RpsmoREAGjdVtV3jX">
              Mikael Oscarsson (KD)
            </item>
            <item xml:id="i-2fQkKbF3DsvQ9AqBQMe8AP">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
