<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__261/mot_1936__ak__261-001.pdf"/>
      <div type="motHeader" xml:id="i-2Q9io7GcpYe5LvE7GjTnE4">
        <div type="motTitle" xml:id="i-Xn97GqtCNB6urEDMC7jJR1"/>
        <div type="motSubmissionInfo" xml:id="i-Hy2CZc4FTEqAokty2vqyQo"/>
      </div>
      <div type="motBody" xml:id="i-DvZGFdrEzi77CKR62nogb2">
        <div xml:id="i-6JJn5s6CfFYDcxJwcy97uE">
          <p xml:id="i-4PBYmZ6epFSR3qWg8puTJk">
            Motioner i Andra kammaren, Nr 261. 11
          </p>
          <p xml:id="i-JLhVKobRciYCBtoxcFLwER">
            Nr 261.
          </p>
          <p xml:id="i-CJVJxcMDhrJoM6s8WLjHA9">
            Av herrar Holmgren och Holmström, om höjning av vissa mili- tära
            pensioner.
          </p>
          <p xml:id="i-CVy2NCoJjtpx5bHaVhpbVR">
            Åren 1876—277 stadfästes de militära pensionerna, som därefter,
            utan ati undergå någon förändring, fått förbliva i gällande kraft
            ända till och med utgången av år 1917. Som sådan kan man knappast
            räkna det tillägg av 130 kr., som efter 27 år eller 1903 ökade
            det ursprungliga pensionsbeloppet för exempelvis en fan- junkare
            till 1000 kr. jämnt. Efter en rad av framställningar från olika
            håll, där man länge insett att pensionen var alldeles otillräcklig
            för fyllandet av det med densamma av- sedda ändamålet, att giva
            åt pensionären en skälig försörjning, tillsattes år 1910 en kommitté
            för frågans utredning. Pensionsbestämmelserna hade nu varit gällande
            i 34 år. Kommitténs uppdrag avsåg huvudsakligen att utreda huruvida
            större lik- het kunde ernås mellan den civila och den militära
            pensionslagens huvud- grunder, allt med tanke på åstadkommande
            av en välbehövlig förhöjning av de senare pensionerna. Då emellertid
            den dåvarande militära avlöningen var sammansatt av flera småposter
            av olika benämningar, så upptogs en stor del av kommitténs tid
            med att söka enas om vilka av dessa som hade lönenatur och således
            med- räknas vid pensionsunderlagets fastställande. Slutresultatet
            av utredningen blev att en fanjunkares (flaggunderofficers) pension
            borde fastställas till 1500 kr., utgörande c:a 44 Z av avlöningen.
            En del reservanter ansågo, att den pension, som kom att fastställas,
            även borde komma förutvarande pensionstagare tillgodo. Vidare
            erinrades att för den civile tjänstemannen uppgick pensionen till
            70 Z av avlöningen, varjämte denne hade förmånen att få kvarstanna
            i tjänsten till uppnådda 65—70 levnadsår samt därunder vara i
            åtnjutande av en lön, som ytterligare växte genom ålderstillägg.
            Militärerna däremot avske- dades vid en ålder av 50—55 levnadsår
            och med en pension som understeg hälften av lönen. Många av de
            äldre pensionärer, som satt sitt hopp till denna kommitté, fingo
            inte ens överleva utredningen. Kanske får detta anses som en ren
            barm- härtighet av försynen, enär denna omfattande utredning tillika
            med yttran- den från olika myndigheter, som tog en tid av 3 "/2
            år, icke lände till annat än ett rent avslag av riksdagen. Närmare
            om denna utredning kan läsas i »Betänkande och förslag rörande
          </p>
          <pb facs="riksdagen-motions-pdf/data/1936/mot_1936__ak__261/mot_1936__ak__261-002.pdf"/>
          <p xml:id="i-R7stmMVkMvbaocC5kucRvp">
            12 Motioner i Andra kammaren, Nr 261.
          </p>
          <p xml:id="i-4imzQ5swKJgL9sdHaoihes">
            pensionsförbättring för viss personal vid armén och marinen,
            avgivet 14 febr. 1919 av särskilt tillkallade sakkunniga&gt;.
          </p>
          <p xml:id="i-EN2N482UJsnSWqhp4eCKrT">
            Löne- och pensionsförbättring år 1918—19.
          </p>
          <p xml:id="i-KWR8FQFWLuF3i9dwJvmZ5A">
            Oberoende av alla riksdagsbeslut fortforo emellertid de för livsuppehället
            ofrånkomliga utgifterna att obevekligt stiga i höjden, ända tills
            de vid världs- krigets början, eller bör man hellre säga vid fredsslutet,
            nådde en förut oanad höjd. Den krona, som före 1914 ansågs vara
            värd 100 öre, hade nu med hän- syn till köpkraften blivit reducerad
            till — högt räknat — 33 öre, men pen- sionen utgick allt fortfarande
            med 1000 kr. För de i aktiv tjänst varande ut- gick lönen med
            samma belopp som fastställdes år 1902. Detta olidlighetstillstånd
            hade till följd att militärbanan började avfolkas i så oroväckande
            grad att fenomenet icke stod att hindra »enbart&gt; genom dogmen
            om kronans kaka, som är så säker. Vederbörande insågo snart, att
            ett dylikt tillstånd skulle bliva ohållbart i längden, vilket
            hade till följd att bättre ékonomiska villkor framtvingades med
            en naturlags nödvändighet för den inom de militära institutionerna
            an- ställda personalen. På statsutskottets hemställan beslöt riksdagen
            att på 1918 års stat anvisa ett förslagsanslag på 4000 000 kr.
            avsett att bereda tillfällig löneförbättring åt viss personal
            vid armén och marinen. Med anledning härav beslöts den 29 juni
            1917, att en sakkunnigkommitté skulle tillsättas i och för utarbetande
            av tillfällig löneförbättring åt nyss- nämnda personal. I utredningen
            framhölls nödvändigheten av en verkligt effektiv förbättring i
            vederbörande personals ekonomiska ställning. Som jäm- förelse
            framhölls att en lokomotivmästares vid statens järnvägar årslön
            upp- gick till 3 800 kr. medan samma lön för en fanjunkare stannade
            vid 2 842 kr. De sakkunniga ansågo att den senares lön borde höjas
            så att densamma plus fyra ålderstillägg skulle komma att uppgå
            till 3 595 kr. De sakkunniga säga sig vidare icke kunna bortse
            från att en lönereglering på det närmaste sammanhänger med samma
            personals pensionsförhållanden. En reglering uppåt är så mycket
            mera påkallad, som de gällande pensions- bestämmelserna härleda
            sig från så långt tillbaka som åren 1876—77. Vidare säges att
            stegringen i levnadskostnaderna sedan 1902, då löneregle ringen
            för samma personal slutfördes, och till 1914 torde kunna angivas
            tiu omkr. 18 Z. Att und.-off. blivit särskilt tillgodosedda i
            förslaget faller sig helt naturligt tillfölje av denna personals
            hittills tryckta ekonomiska ställ- ning. Vidare säges att den
            föreslagna löneförhöjningen avser att uppbringa löneförmånerna
            till en nivå, som motsvaras av läget före kriget. För att möta
            fördyringen efter 1914 föreslås sådana avlöningsformer som krigsavlöning
            och krigstidstillägg. Riksdagen biföll de sakkunnigas förslag,
            och årslönen ökades för en fan- junkare eller liknande grad från
            2482 till 3 595 kr. att tillämpas fr. o. m. 1918,
          </p>
          <pb facs="riksdagen-motions-pdf/data/1936/mot_1936__ak__261/mot_1936__ak__261-003.pdf"/>
          <p xml:id="i-8FaSjDzxSXaC77XH1tDrg7">
            Motioner i Andra kammaren, Nr 261. 13
          </p>
          <p xml:id="i-9KZ1xfhveQf2MnRZ7Erm1W">
            Den 14 juni 1918 tillsattes en ny kommitté av sakkunniga med
            uppdrag att utarbeta förslag till tillfällig pensionsförbättring
            för viss personal vid armén och marinen. Dess medlemmar utgjordes
            av samma personer som i den förra lönekommittén. I densamma inrymdes
            såväl officerare som und.- off. vadan ingenting kunde anmärkas
            på sakkunskapen. Bland övriga uttalanden av dessa sakkunniga framhålles
            hurusom en omedelbar förbättring är av behovet påkallad för den
            personal som blivit delaktig av den tillfälliga löneförbättringen.
            Och vidare framhålles: »I fråga om den pensionsreglering, som
            nu är å bane, hava de sakkunniga ansett böra uppmärksammas, att
            de pensionstillägg, som av de såkkunniga föreslås, icke skola
            hava någon motsvarighet i ökade pensionsavgifter.» Detta var visserligen
            något olika mot vad som skedde 1903. Pensionen öka- des då med
            130 kr., och för detta obetydliga tillägg uttogos nära nog dubbla
            pensionsavgifter. Allt nog. Regeringen godtog de sakkunnigas förslag,
            och riksdagen höjde pensionen för en fanjunkare (flaggund.-off.)
            från 1000 till 2 250 kr., eller med 125 Z åt alla dem som pensionerades
            fr. o. m. 1919. De som avgingo under 1918 fingo åtnöja sig med
            halva denna ökning. Riksdagen hade nu två gånger sagt sitt ord
            i de brännande frågor, som de militära beställningshavarna under
            decennier förgäves väntat och hoppats på. Först höjdes avlöningen
            för den i tjänst varande personalen med om- kring 50 Z, varjämte
            tillkom den på samma förhöjning grundade krigs- avlöningen, som
            tillsamman gjorde, att avlöningen uppgick till omkring den dubbla
            mot förut. Därför ökades pensionen med 125 Z, utan att härför
            utkrävdes ett enda öre i ökade pensionsavgifter. Samtliga dessa
            extra åtgärder angåvos vara av behovet påkallade, och ingen har
            haft djärvheten att påstå något annat. Från och med detta riksdagsbeslut
            voro således de militära pensions- tagarna uppdelade i tvenne
            huvudgrupper, vilka med avseende på försörj- ningsmöjligheten
            voro så vitt skilda från varandra som tänkas kan. Och vad var
            det, som förorsakat denna skillnad? Svaret på denna fråga kan
            i korthet innefattas i dessa få ord: Orsaken till det skedda utgjordes
            till sina yttersta konsekvenser av det faktum, att den ena individen
            råkat komma till världen innan klockan slagit tolv en viss nyårsnatt,
            medan den andra uppskjutit sin ankomst tills samma ödesdigra timslag
            förklingat. I de sakkunnigas betänkande framhålles, att pensionärerna
            från och med 1919 behöva 2 250 kronor för bestridande av de oundgängligaste
            livsbetingel- serna. Och själva lära de väl inte vilja medgiva,
            att summan var tilltagen med tanke på förande av ett liv i lyx.
            Det är då å andra sidan svårt att fatta, hur man tänkt sig, att
            pensionärerna före 1918 skulle kunna klara upp samma betingelser
            för livsuppehället på en inkomst av endast 1000 kronor. Svaret
            kunde ju icke hava blivit annat än det underförstådda: »De få
            svälta.» Alltsedan denna fråga avgjordes med ett för de äldre
            pensionärerna så för- krossande resultat, hava dessa samma pensionärer
            icke underlåtit att med
          </p>
          <pb facs="riksdagen-motions-pdf/data/1936/mot_1936__ak__261/mot_1936__ak__261-004.pdf"/>
          <p xml:id="i-GfZkvf7FfLhpKQt6jxourx">
            14 Motioner i Andra kammaren, Nr 261.
          </p>
          <p xml:id="i-M4zdJAuRDsXF72G7CHjokS">
            alla lojala medel söka förbättra den dåliga ställning, i vilken
            de utan eget förvållande blivit försatta. Likaså hava de med frågan
            förtrogna och för pensionärerna ömmande riksdagsmännen försökt
            att motionsvis åstadkomma en förändring till bättre överensstämmelse
            med billighet och rättvisa. Det förfäktas ofta, att pensionärerna
            före 1918 erhållit, vad lagar och för- fattningar föreskriva.
            Dessa kunna därför icke anses äga någon juridisk rätt till förhöjning
            utöver vad som bekommits enligt bestämmelserna av 1876. Denna
            princip att vägra pensionsförhöjning till likhet med vad som nu-
            mera utgår till pensionärer av samma tjänstegrad har emellertid
            icke alltid fasthållits med samma konsekvens. Vid 1919 års riksdag
            beviljades t. ex. den högre pensionen åt folkskol- lärare, som
            redan inträtt i pensionsåldern enligt äldre bestämmelser. Ve-
            derbörande departementschef yttrade i samband med denna fråga
            bl. a.: &gt;»En reglering på detta område synes mig vara i hög grad
            påkallad. Den står också i full konsekvens med de av riksdagen
            redan vidtagna åtgärderna. Dessa hava tydligen haft till syfte,
            dels att det ekonomiska stödet åt de gamla lärarna på deras ålderdom
            måste åtminstone någorlunda kunna motsvara sitt ändamål, dels
            att allt för stor disproportion mellan nya och äldre pensioner
            måtte undvikas.» (Se Kungl. Maj:ts proposition till 1919 års riksdag
            nr 336, sid. 75.) Det vill synas, som om situationen för de gamla
            militärerna skulle hava blivit en annan, om dessa i den dem närstående
            departementschefen ägt en lika varm förespråkare som de gamla
            lärarna hade i den d. v. chefen för ecklesiastikdepartementet.
            Även andra liknande fall kunna anföras (se Kungl. Maj:ts prop.
            nr 124/1928 och prop. nr 104/1929), där tre flaggunderofficerare
            från Karlskrona station på ansökan erhöllo högsta pension efter
            att vid upp- nådd pensionsålder hava avgått ur den aktiva tjänsten
            under åren 1915 och 1917. I de framställningar, som tid efter
            annan gjordes till Kungl. Maj:t från så- väl militära som övriga
            pensionärer, framhölls, att pensionen borde höjas till enahanda
            belopp, som nu äro gällande för befattningshavare i samma tjän-
            stegrad, när dessa avgå med pension. Framställningen föranledde
            slutligen tillsättande av 1921 års pensionskommitté. Kommitténs
            utredningar resulterade i en till 1922 års riksdag framlagd proposition.
            Finansministern hade till propositionen fogat den anmärknin- gen,
            att kommitténs förslag till reglering av de lägre pensionerna
            vore be- häftat med åtskilliga brister och därför endast kunde
            anses som ett proviso- rium i avvaktan på en definitiv pensionsreglering.
            Riksdagen biföll proposi- tionen, varvid pensioner, ej överstigande
            1500 kronor, erhöllo ett årligt till- lägg av 180 kronor. Detta
            lilla tillägg kom emellertid icke sådana pensionärer tillgodo,
            som i egenskap av arvodestagare voro anställda i statens tjänst.
            Att märka är emellertid, att arvodestagare i liknande ställning
            men med en pension på
          </p>
          <pb facs="riksdagen-motions-pdf/data/1936/mot_1936__ak__261/mot_1936__ak__261-005.pdf"/>
          <p xml:id="i-FK17xKnRG258aKgEtfrKfM">
            Motioner i Andra kammaren, Nr 261. 15
          </p>
          <p xml:id="i-HAJvASzYqEYSTpqJQSdVoE">
            2 250 kronor erhöllo hela pensionen oavkortad. Självfallet var
            pensionens ökning till 1180 kronor ändock otillräcklig, varför
            nya skrivelser från pen- sionärerna funno väg till Konungen. Vid
            1924 års riksdag inlämnades tvenne motioner, gående ut på att
            pensio- ner enligt äldre bestämmelser måtte höjas till samma belopp
            som pensio- ner enligt senaste bestämmelser. Nämnda motioner resulterade
            i en riksda- gens skrivelse till Kungl. Maj:t. I denna skrivelse
            framhölls, att ärendet lämp- ligen borde överlämnas åt 1921 års
            pensionskommitté för ytterligare utred- ning angående förbättring
            av pensionen av äldre typ. Uppdraget överläm- nades åt nämnda
            kommitté i juni 1924. Chefen för finansdepartementet erin- rade
            därvid, att särskilt de militära befattningshavare, som pensionerats
            före 1918, vore i behov av förhöjning. Kommittén erinrar i början,
            att det statsfinansiella läget numera kan anses så förbättrat,
            att hinder icke skulle möta för en definitiv reglering av de äldre
            pensionerna. Kommittén anser dock tiden vara för kort för en grund-
            ligare undersökning över hur långt man kan sträcka sig i fråga
            om pensions- förbättringen. Utredningen kan därför framdeles tarva
            någon komplettering. Under utredningens gång uppvaktades d. v.
            statsrådet Thorsson av repre- sentanter från Föreningen pensionerade
            underofficerare före 1918. Finans- ministern sade sig till fullo
            behjärta de äldre pensionärernas bekymmer- samma ställning samt
            lovade, att det förslag, vartill kommittén kunde komma, också
            skulle, så vitt på honom berodde, bliva Kungl. Maj:ts beslut.
            Kommitténs förslag utgjorde onekligen en rätt avsevärd förbättring,
            ehuru man av flera skäl icke ansåg sig kunna gå så långt som till
            full likhet med den senaste regleringen. Enligt förslaget skulle
            pensionsökningen utgöras av två tredjedelar av skillnaden mellan
            de äldre pensionerna och det nyreglerade pensionsunder- laget.
            Vid föredragning av frågan i statsrådet anförde t. f. statsrådet
            Wigforss följande: »Utan att vilja helt underkänna de skäl av
            mera principiell natur, som föranlett kommittén att föreslå en
            så betydande pensionsförbättring, har jag dock funnit, att pensionsregleringens
            syfte kan anses fyllt, även om den an- givna förhöjningen något
            reduceras.» Efter överväganden i olika riktningar säger sig statsrådet
            hava stannat vid att föreslå, att förhöjningen, i stället för
            två tredjedelar, fastställes till hälften av förenämnda skillnad
            samt tillägger: »Denna begränsning av förhöjningen skulle nedbringa
            statsverkets merkost- nader med 900 000 kronor.» För en fanjunkare
            betydde denna nedprutning en minskning av den före- slagna pensionen
            med 204 kronor om året. Denna besparing, hopsamlad från de fattiga
            pensionärernas tilltänkta första förhöjning efter en väntan på
            7 '/2 år, var väl ändå något för optimis-
          </p>
          <pb facs="riksdagen-motions-pdf/data/1936/mot_1936__ak__261/mot_1936__ak__261-006.pdf"/>
          <p xml:id="i-UtA6Nh5eTYhXypjwgxoyDw">
            16 Motioner i Andra kammaren, Nr 261.
          </p>
          <p xml:id="i-GTVJBAw6RPiFfj7Fxs5mk1">
            tisk. Vid samma tillfälle förordade samme finansminister, att
            ett ytterligare pensionstillägg på 294 kronor skulle tillerkännas
            de pensionärer, som redan 1919 fått pensionen ökad med 1250 kronor.
            Denna pension, 2 544 kronor, gäller än i dag för pensionärer,
            som senare tillkommit. Då därtill kommer, att de senares antal
            är statt i ständig ökning, under det att de äldres ständigt minskas,
            så må det undras, om icke den föregivna besparingen inom kort
            bleve uppäten av den senare utgiften. (Se Kungl. Maj:ts prop.
            nr 198/1925.) Om dessa gamla trotjänare kan det icke sägas, att
            de brustit i pliktuppfyl- lelse vid den gärning, de haft att utföra
            under förhållanden, som varit dub- belt svårare än dem, som nu
            föreligga. Den lön, de åtnjutit, har varit så knapp, att den ofta
            icke utan försakelse kunnat fås att räcka till försörjning åt
            familjen. Då tjänsten så fordrade, var det emellertid icke fråga
            om att krafterna måste sparas. Tvärtom måste dessa ofta uttagas
            till bristningsgrän- sen. Men om lönen var liten, så återstod
            ändå hoppet, att statsmakterna icke skulle svika, när tiden ansågs
            mogen för reglering av dessa föråldrade pen- sionsbestämmelser.
            Hur det kändes, när detta hopp sveks, kunna endast de, som själva
            fingo erfara missräkningen, berätta om. Kanske skulle en sådan
            berättelse i någon mån kommit att omforma en del yttranden i 1921
            års kommittébetänkande. Sverige har sedan långt tillbaka varit
            berömt för sin beredvillighet att hjälpa, då människor råkat i
            nödläge, och detta inte minst, när det gällt medborgare av främmande
            nationalitet. Detta vackra drag har, som ovan påvisats, stundom
            brustit i åtskilligt, när det gällt att låta det egna landets
            söner vederfaras rättvisa. Kanske motvilligheten härutinnan ligger
            i den omständigheten, att de personer, varom här är fråga, hellre
            svultit och för- sakat än ropat ut sin nöd på gatorna och torgen.
            Exempel saknas icke på att den senare taktiken varit mera ägnad
            att fortare leda till målet än det förra mera gammalmodiga sättet.
            Det finansiella läget är numera sådant, att det skulle kunna betecknas
            som en ren småaktighet att icke låta den lilla rest, som ännu
            återstår av de gamla pensionärerna, vederfaras den rättvisa, som
            hittills förvägrats dem. På grund av vad som ovan anförts få vi
            hemställa,
          </p>
          <p xml:id="i-5omUaHvJLKnb5LS4Bm8Cod">
            att riksdagen ville besluta sådan höjning av vissa militära pensioner,
            att samtliga pensionstagare erhålla pension till samma belopp,
            som utgår till dem som för närvarande er- hålla avsked vid inträdd
            pensionsålder.
          </p>
          <p xml:id="i-TWbJ46RkJKCf4mCkDJ7tPm">
            Stockholm den 21 januari 1936.
          </p>
          <p xml:id="i-GWEa6KUBLbbJ2aQrDwm1YS">
            Bj. Holmgren. Nils Holmström.
          </p>
          <p xml:id="i-U1iTiqqbQgvuy9toEHTSRr">
            Tullbergs, Esselte ab. Stockholm 1936 627191
          </p>
        </div>
      </div>
    </body>
  </text>
</TEI>
