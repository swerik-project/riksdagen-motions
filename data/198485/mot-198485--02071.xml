<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02071">
  <teiHeader>
    <fileDesc>
      <titleStmt>
        <title>En nationell stålpolitik</title>
        <author>Lars-Ove Hagberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En nationell stålpolitik</title>
          <idno type="rdwebb">G8022071</idno>
          <rs type="number">2071</rs>
          <ref type="dokument_url_text">http://data.riksdagen.se/dokument/G8022071/text</ref>
          <ref type="dokument_url_html">http://data.riksdagen.se/dokument/G8022071</ref>
          <ref type="dokumentstatus_url_xml">http://data.riksdagen.se/dokumentstatus/G8022071</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
          <person>
            <idno>r-0</idno>
            <name>BJÖRN SAMUELSON</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XSdKBKb8sDVLvSazkHHquE" type="signed"/>
        <correspContext corresp="i-XSdKBKb8sDVLvSazkHHquE">
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-Xncfe1szgnEB2oHPgxWhmW"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="r-0"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2071/mot_198485__2071-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1984/85:2071 10
          </p>
          <p>
            Motion
          </p>
          <p>
            1984/85:2071
          </p>
          <p>
            Lars-Ove Hagberg m. fl. En nationell stålpolitik
          </p>
          <p>
            Stålindustrin är en av de basnäringar som drabbades hårdast av
            den kapitalistiska strukturkris som hade sin början vid sjuttiotalets
            ingång. Den svenska stålindustrin drabbades, dels av den internationella
            krisen, dels av att den svenska storfinansen ej förnyade stålindustrin
            i tid, utan körde vidare på efterkrigstidens högkonjunktur. Denna
            var mycket gynnsam för Sverige eftersom vi stod utanför kriget
            och hade i stort sett en intakt produktionsap- parat. En annan
            orsak till stålkrisen är att framför allt specialstålsindustrin
            är mycket exportberoende och mycket litet integrerad med den svenska
            förädlingsprocessen. Detta är också den stora faran inför nittiotalet.
            De strukturrationaliseringar som ägt rum är bara tillfällighetsåtgärder,
            som det kapitalistiska systemet kräver för sin överlevnad. En
            stålindustri för grund- läggande nationella behov, byggd med framtidens
            teknik, anpassad till regional balans och de arbetandes krav om
            arbete och en bra arbetsmiljö finns inte i den kapitalistiska
            sinnevärlden. Det krävs därför redan nu en nationell plan för
            stålindustrin inför nittiotalet.
          </p>
          <p>
            Handelsstålsindustrin och SSAB
          </p>
          <p>
            Handelsstålsindustrin med SSAB-företagen drabbades hårdast av
            struk- turomvandlingen. Bruksorterna lider i dag av svåra arbetsmarknadspro-
            blem. Strukturomvandlingen innebar en uppdelning av produktionen
            och att investeringar gjordes. Dessa investeringar kan beräknas
            vara gångbara i kommersiell mening till i början på nittiotalet.
            Därför krävs det redan nu en framtidsplan, framför allt för SSAB,
            men även för de övriga handelsstålver- ken. Staten som är huvudägare
            till SSAB borde därför ta initiativ till att det konsortialavtal
            som gjordes upp med Stora Kopparberg, Gränges och staten vid SSAB:s
            bildande förändras så att SSAB även i sina mål skall ta regionalpolitiska,
            sociala och samhällsekonomiska hänsyn vid sin utveckling. För
            SSAB borde redan nu utarbetas ett program för nittiotalet med
            dessa målsättningar i grunden. Tyvärr visar statlig industripolitik
            i dag samma drag av hänsynslöshet gentemot människor och miljö
            som privatkapitalet. Det yttrar sig i att SSAB vill försämra redan
            fastställda miljögränser för stålproduktion. I framställ- ningar
            till myndigheter vill bolaget upphäva miljöbestämmelser, vilket
            på sikt kan bli förödande för hela samhället. SSAB borde i stället
            som statligt företag gå i spetsen för en produktion i bra miljö.
          </p>
          <pb facs="riksdagen-motions-pdf/data/198485/mot_198485__2071/mot_198485__2071-002.pdf"/>
          <p>
            Mot. 1984/85:2071 11
          </p>
          <p>
            Specialstålsindustrin
          </p>
          <p>
            Specialstålsindustrin är nu inne i ett skede av strukturomvandling
            som främst innebär krympning och centralisering av befintlig verksamhet.
            Det innebär nedläggningar, rationaliseringar, arbetslöshet och
            svårigheter för både regioner och bruksorter. Problemen är akuta.
            Det nya specialstålsbolaget Avesta AB som är grundat på Uddeholms
            och Fagerstas tidigare stålverksamhet, ägs nu framför allt av
            Johnsonkoncernen, men även Sandvik är med på ett hörn i den nya
            omstruktureringen. Regeringen medverkade till en ägarstruktur
            som inne- bar ”bingo” för finansjättarna Anders Wall och Jan Stenbäck,
            och ansvaret för bruksorterna inskränker sig till ett bildande
            av Bruksinvest AB, där de fyra bolagen enbart har satsat 50 milj.
            kr. var, för att klara bruksorternas framtida problem. Det lär
            behövas ”tvångsåtgärder” mot de nuvarande och forna ägarna för
            att de skall stå för sina löften till bruksorterna. Regeringen
            bör ta upp omförhandlingar med dessa ägare, så att bruksor- ternas
            framtid kan säkras. Problemet för specialstålsindustrin är att
            den i så hög grad är exportbero- ende. Den nuvarande struktureringsprocessen
            löser inte dessa problem. Därför bör stålindustrin inför framtiden
            noga planeras utifrån nya utgångs- punkter:
          </p>
          <p>
            O den i dag minskade sysselsättningen inom specialstålsindustrin
            kan ersättas med andra arbetstillfällen inom eller utom själva
            stålindustrin; det skall vara företagens skyldighet att skapa
            dessa nya arbeten, O stålindustrins utveckling måste mera kunna
            svara mot hemmamarknadens behov och de framtidssatsningar som
            samtidigt måste ske inom verkstads- industrin, Oo det bör ske
            en samordning av forskning och utveckling och användningen av
            ny teknik och teknik som redan finns men inte utnyttjas bör öka,
            O ägarsamordning inom specialstålsindustrin bör ske så att hela
            specialståls- industrin nationaliseras och tillsammans med övriga
            grenar av gruv- och stålindustrin inlemmas i ett ”Svenskt metallbolag”.
          </p>
          <p>
            Stålindustri för framtiden
          </p>
          <p>
            Det är angeläget att arbetarrörelsen och demokratiska krafter
            redan nu påbörjar planeringen av framtidens stålindustri inför
            nittiotalet. Det är en tragedi att se att det arbete som utförts
            i projektet Framtida järnverk har väckt så litet gensvar i arbetarrörelsen.
            Det är med den forskningen och det utvecklingsarbetet i bakgrunden
            som det behövs en demokratiskt tillsatt utredning som har till
            uppgift att ta fram en plan inför nittiotalet, grundad på följande
            mål för en ny utveckling:
          </p>
          <pb facs="riksdagen-motions-pdf/data/198485/mot_198485__2071/mot_198485__2071-003.pdf"/>
          <p>
            Mot. 1984/85:2071 12
          </p>
          <p>
            o Produktutvecklingen skall ske i samarbete mellan stålverk och
            sluttillver- kare. De nya produkterna skall i första hand fylla
            samhälleliga behov inom t. ex. kollektivtrafik, energiteknik och
            byggande. Oo Produktionen av dessa sammansatta produkter skall
            först och främst läggas vid de befintliga stålverken för att öka
            förädlingsgraden och rädda jobben på stålorterna. Oo Den metallurgiska
            utvecklingen samordnas med produktutvecklingen för att öka användbarheten
            och snabbt nå förbättringar i kvaliteter och legeringssammansättningar
            etc. Oo Processutvecklingen inriktas i första hand på att minska
            energiåtgången, förbättra arbetsmiljö och yttre miljö och möjliggöra
            att använda den svenska malmen för förädling inom landet. Oo I
            samarbete med svenska tillverkare utvecklas såväl gruvteknik och
            processteknik som vidareförädlingstekniken för att trygga svenskt
            kun- nande och leveranser från svenska tillverkare till framtidens
            stålverk. Oo En ny utveckling kräver en ny ägarsamordning under
            ett svenskt metallbo- lag där hela stålindustrin och gruvnäringen
            ingår.
          </p>
          <p>
            Forskningsinriktning och ny teknik
          </p>
          <p>
            I de nuvarande företagen, både privata och statliga, underordnas
            forsk- ning och utveckling strikt de kapitalistiska ramarna. Det
            innebär f. n. enbart kortsiktiga åtgärder. Ett minimum för överlevnad
            är att de mål för forskning som fack och företag kom överens om
            vid SSAB:s bildande blir verklighet och att de används i hela
            stålindustrin:
          </p>
          <p>
            Oo ”SSAB måste se forsknings- och utvecklingsarbetet som ett
            av företagets viktigaste konkurrensmedel.” O ”SSAB skall ha en
            materialteknisk utveckling på lägst samma nivå som vår främsta
            konkurrent.” o ”Utveckla processerna så att vi når minst samma
            nivå som våra konkurren- ter beträffande utbyten, reproducerbarhet,
            toleranser, kvalitetsnivå etc. för motsvarande utrustningar.”
            Oo ”SSAB:s målsättning måste vara att på sikt öka de totala forskningsinsat-
            serna.”
          </p>
          <p>
            Det är en industripolitisk skandal att de nya råjärnsprocesserna
            inte fått någon utveckling i Sverige. ELRED, INRED och PLASMA-metoderna
            måste komma till användning, och det brådskar med beslut angående
            dessa, om svensk stålindustri skall få några fördelar internationellt
            sett. Beslut om snabb utveckling på området måste fattas nu och
            pilotanläggningar i lämplig skala anläggas. Om inte detta sker
            är faran överhängande att dessa processer kommer att utvecklas
            och även kommersiellt användas i utlandet. Därför är en tids-
            och åtgärdsplan som är knuten till de nya processtekni- kerna
            nödvändig. Därför är en total samordning av den svenska stålindustrin
          </p>
          <pb facs="riksdagen-motions-pdf/data/198485/mot_198485__2071/mot_198485__2071-004.pdf"/>
          <p>
            Mot. 1984/85:2071 13
          </p>
          <p>
            en förutsättning för att skapa en svensk stålindustri med konkurrenskraft
            på 1990-talet.
          </p>
          <p>
            Hemställan
          </p>
          <p>
            Med hänvisning till ovanstående föreslås
          </p>
          <p>
            1.
          </p>
          <p>
            att riksdagen hos regeringen hemställer om att en parlamentarisk
            utredning tillsätts om stålindustrin inför nittiotalet enligt
            vad i motionen anförs,
          </p>
          <p>
            . att riksdagen hos regeringen hemställer att SSAB:s konsortialavtal
          </p>
          <p>
            förändras enligt de riktlinjer motionen anger,
          </p>
          <p>
            . att riksdagen uttalar sig för att statliga företag skall anpassa
            sin
          </p>
          <p>
            verksamhet till de miljökrav som samhället föreskriver och att
            statliga företag skall vara föregångare för en produktion och
            verksamhet med bra miljö,
          </p>
          <p>
            . att riksdagen hemställer hos regeringen om sådana åtgärder
            att
          </p>
          <p>
            tidigare ägare och nuvarande ägare inom specialstålsindustrin
            förmås uppfylla löften och åtaganden i vad gäller sysselsättning
            på bruksorterna,
          </p>
          <p>
            - att riksdagen hos regeringen hemställer om förslag till åtgärder
            för
          </p>
          <p>
            att utveckla de nya råjärnsprocesserna enligt vad i motionen
            anförs,
          </p>
          <p>
            . att riksdagen uttalar sig för att stålindustrins forskningsinriktning
          </p>
          <p>
            bör ske enligt de riktlinjer motionen anger.
          </p>
          <p>
            Stockholm den 25 januari 1985
          </p>
          <p>
            LARS-OVE HAGBERG (vpk)
          </p>
          <p>
            PER ISRAELSSON (vpk) PAUL LESTANDER (vpk) OSWALD SÖDERQVIST (vpk)
            = BERTIL MÅBRINK (vpk) HANS PETERSSON (vpk) BJÖRN SAMUELSON (vpk)
          </p>
          <p>
            i Hallstahammar
          </p>
        </div>
      </div>
    </body>
  </text>
</TEI>
