<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00280">
  <teiHeader>
    <fileDesc>
      <titleStmt>
        <title>Alkohol- och narkotikapolitiken</title>
        <author corresp="i-SD9pkoqRT5Wh44pQmYMCqD i-JbQ4LaZceHR3Dk6TCPfuHh">Ulla Tillander och Gunilla André (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkohol- och narkotikapolitiken</title>
          <idno type="rdwebb">GA02So280</idno>
          <rs type="number">So280</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So280/text</ref>
          <ref type="dokument_url_html">http://data.riksdagen.se/dokument/GA02So280</ref>
          <ref type="dokumentstatus_url_xml">http://data.riksdagen.se/dokumentstatus/GA02So280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>Ulla Tillander</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>Gunilla André</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4b9jtLwnDjjUNN7ByrvECd" type="signed"/>
        <correspContext corresp="i-4b9jtLwnDjjUNN7ByrvECd">
          <note type="signatory" corresp="i-SD9pkoqRT5Wh44pQmYMCqD"/>
          <note type="signatory" corresp="i-JbQ4LaZceHR3Dk6TCPfuHh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_280/mot_198687_so_280-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:S0280
          </p>
          <p>
            Ulla Tillander och Gunilla André (c) Alkohol- och narkotikapolitiken
          </p>
          <p>
            1977 års alkoholpolitiska beslut har som målsättning att komma
            till rätta med alkoholmissbruket och minska alkoholkonsumtionen
            totalt i landet. Beslutet var ett positivt ställningstagande för
            ett planerat långsiktigt arbete, främst inom det socialpolitiska
            området. Insatser i det förebyggande arbetet, informationsinsatser
            och verksamhet riktad till vissa grupper betonades särskilt. Målsättningen
            för det framtida alkoholpolitiska arbetet i Sverige är därmed
            väl förenligt med de preciserade krav som Europaregionen inom
            WHO ställt upp — en minskning av totalkonsumtionen med 25 96 är
            målet för arbetet fram till år 2000. Utvecklingen från år 1974
            till år 1985 visade att den öppna konsumtionen av alkohol per
            capita minskade med 20 96. I dag finns dess värre tendenser som
            tyder på att alkoholkonsumtionen åter ökar. De socialpolitiska
            insatser som de icke-socialistiska regeringarna påbörja- de var
            effektiva i kampen för att minska den höga alkoholkonsumtionen.
            Dess värre har den socialdemokratiska regeringen inte fullföljt
            insatserna.
          </p>
          <p>
            Frihet med eller utan restriktioner
          </p>
          <p>
            Det står utom alla tvivel att tillgängligheten av alkohol har
            ett direkt samband med konsumtionen och därmed alkoholskadorna.
            De begränsningar som i dag gäller för tillhandahållande av alkohol,
            restriktiviteten vid etablering av Systembolagets butiker m. fl.
            insatser har i stort sett allmänhetens stöd. Enligt centerpartiets
            uppfattning finns det inte skäl att för närvarande överväga förändringar
            i nuvarande restriktioner. Däremot finns det anled- ning att varna
            för konsekvenserna av en avtrappning av de insatser som visat
            sig verkningsfulla. Priset på alkohol styr konsumtionen. Av flera
            skäl bör priset på alkohol minst följa konsumentprisindex. Så
            har inte varit fallet under flera år. Under åren 1984 och 1985
            förändrades inte alkoholpriserna så som övriga priser. Först vid
            årsskiftet 1986-1987 genomfördes en skattehöjning på alkohol.
            Det sätt på vilket regeringen använt prisregleringsinstrumentet
            är från alkoholpolitisk synpunkt olyckligt. Plötsliga och stora
            skattehöjningar leder till hamstring i anslutning till prishöjningen
            men kan också innebära att hembränningen ökar. Alkoholpriserna
            bör följa den allmänna prisnivån utan dramatiska föränd- ringar.
            Regeringen bör överväga möjligheterna till ändrade regler så att
            alkoholbeskattningen kan användas som ett alkoholpolitiskt instrument.
            Detta bör ges regeringen till känna.
          </p>
          <p>
            25
          </p>
          <pb facs="riksdagen-motions-pdf/data/198687/mot_198687_so_280/mot_198687_so_280-002.pdf"/>
          <p>
            Positivt förebyggande arbete ger attitydförändringar
          </p>
          <p>
            De informationskampanjer som riktats till ungdomar har givit
            resultat. Intresset för friskvård har ökat. Även det hälsoförebyggande
            och upplysande arbete som riktats mot gravida kvinnor från mödrahälsovårdens
            sida har ökat medvetenheten om drogers skadeverkan. Det är viktigt
            att upplysnings- och informationsarbetet inte avmattas eller avbryts.
            Vi anser att fortlöpande insatser är nödvändiga för att vidmakthålla
            och ytterligare förstärka människors medvetande om riskerna med
            alkohol- bruk.
          </p>
          <p>
            Insatser i dag för resultat i morgon
          </p>
          <p>
            De myndigheter som verkar i direkt kontakt med missbrukarnas
            verklighet ser tendenser till förändringar i viktiga avseenden.
            Skolläkarorganisationen i Stockholm har t. ex. varnat för att
            drogmissbru- ket bland skolungdom åter ökar. De signaler som kommer
            från sådana instanser måste tas på allvar. De visar att en positiv
            attitydförändring hos ett flertal inte automatiskt innebär en
            förbättring för alla. Skolans möjligheter att kontinuerligt arbeta
            med drogfrågorna måste uppmärksammas. Skolans insatser kan, tillsammans
            med ett ökat medvetande hos föräldrar och andra skolan närstående,
            ge bestående resultat.
          </p>
          <p>
            Folkrörelser och andra organisationer
          </p>
          <p>
            Centerpartiet har en stor tilltro till Folkrörelsesveriges vilja
            och förmåga att delta i samhällsarbetet. En stor del av det attitydskapande
            arbetet bedrivs i våra folkrörelser. De har också vilja och kunskap
            för att arbeta med frågor inom drogområdet. Ett framgångsrikt
            opinionsbildande arbete kräver samlade insatser från regering,
            olika myndigheter och folkrörelser. Endast så kan målen för alkohol-
            och narkotikapolitiken på sikt uppnås. Riksdagen bör därför som
            sin mening ge regeringen till känna behovet av fortsatta insatser
            inom opinionsbildningsområdet. Samhället har bundsförvanter när
            det gäller att arbeta för att förhindra skador av droger. Under
            de senaste åren har särskilt föräldrar till barn med drogproblem
            arbetat intensivt för att påverka samhällets insatser. Som exempel
            på föräldraorganisationer kan Föräldraföreningen mot narkotika
            (FMN) nämnas. Dess medlemmar är en outnyttjad resurs i drogförebyggan-
            de verksamhet. De har erfarenheter som samhället bör ta till vara
            och förslag på insatser som är viktiga att pröva. Föräldrarna
            kan alltså vara en resurs i behandlingen av en narkotikamiss-
            brukande ungdoms rehabilitering. Det förutsätter dock att föräldrarnas
            kompetens och kunnande erkänns och att samhället är berett att
            ställa upp med stöd till enskilda föräldrar.
          </p>
          <p>
            Mot. 1986/87 S0280
          </p>
          <p>
            26
          </p>
          <pb facs="riksdagen-motions-pdf/data/198687/mot_198687_so_280/mot_198687_so_280-003.pdf"/>
          <p>
            Problemfamiljer
          </p>
          <p>
            Samhällets stöd och hjälpinsatser till familjer med missbruksproblem
            har ökat. Särskilt barnens utsatta situation har uppmärksammats.
            Det är helt klart att exempelvis socialtjänstens stödåtgärder
            i missbruksfamiljer är nödvändiga för att skydda barnen och hjälpa
            föräldrarna. Välfärden är mycket låg för missbrukarna och deras
            anhöriga. Speciellt utsatta är barnen i dessa familjer. Deras
            situation har försämrats under de senaste åren i takt med att
            missbruket av droger ökat bland kvinnor. Enligt uppgifter vi inhämtat
            finns utarbetade projektplaner som på kort tid kan leda till att
            barnens levnadsvillkor kan kartläggas. Samhället bör ta till vara
            detta och omgående ta initiativ till en kartlägg- ning av missbrukarfamiljernas
            speciella situation, särskilt med utgångspunkt i barnen. Riksdagen
            bör uttala sig för en prioritering av tillgängliga forskningsresur-
            ser så som i motionen anförs.
          </p>
          <p>
            Narkotikalagstiftningen
          </p>
          <p>
            Samhällets inställning till missbruk av narkotika skall avspeglas
            i lagstiftning- en. Gällande lag i kombination med förordningar
            och föreskrifter reglerar olika myndigheters narkotikabekämpande
            arbete. Narkotikastrafflagen NsL, socialtjänstlagen SoL, lagen
            om vård av unga, LVU och lagen om vård av missbrukare LVM, bör
            i detta sammanhang granskas särskilt. Grunden i narkotikastrafflagen
            (NsL) är att innehav och överlåtelse av narkotiska preparat för
            icke medicinskt bruk är olagligt och straffbart. Däremot är narkotikamissbruk
            i sig inte kriminellt. Detta förhållande har kritiserats såväl
            från polismyndigheterna som från föräldrar till missbrukande ungdomar.
            Centerpartiet har i riksdagen under en följd av år föreslagit
            en kriminalisering också av missbruk av narkotika. Regeringen
            har nu reagerat på den starka opinionen för kriminalisering av
            narkotikamissbruket. Inom justitiedepartementet har en promemoria
            med förslag till ändring av 1$ 6 narkotikastrafflagen med den
            innebörden presenterats. Enligt vår mening är det viktigt att
            en sådan ändring av narkotikastraffla- gen kommer till stånd.
            Kriminalisering av narkotikamissbruk måste dock kombineras dels
            med möjligheter för polisen att utföra analyser av blod och andra
            kroppsvätskor i syfte att upptäcka narkotikamissbruk, dels med
            kännbara sanktionsmedel för den som upprepade gånger bryter mot
            bestämmelsen. Centerpartiet hemställer således att allt icke-medicinskt
            bruk av narkotika förbjuds. Detta kan t.ex. utformas så att 1$
            6 narkotikastrafflagen får följande lydelse.: ”Den som olovligen
            innehar eller tar annan befattning med narkotika döms, om gärningen
            sker uppsåtligen, för narkotikabrott till fängelse i högst tre
            år.”
          </p>
          <p>
            Mot. 1986/87 S0280
          </p>
          <p>
            27
          </p>
          <pb facs="riksdagen-motions-pdf/data/198687/mot_198687_so_280/mot_198687_so_280-004.pdf"/>
          <p>
            Narkotikasituationen på kriminalvårdsanstalter
          </p>
          <p>
            Våra fängelser måste bli drogfria. För att skydda dem som inte
            missbrukar droger och samtidigt ge missbrukare möjlighet att komma
            ifrån sitt beroende bör kontrollinsatser inom anstalterna accepteras
            — även om det i enskilda fall upplevs som intrång i den personliga
            integriteten. Upptäckt av droger hos intagna eller besökare till
            intagna bör leda till kännbara åtgärder från kriminalvårdens sida.
            Indragning av förmåner är ett medel att avhålla från att i anstalt
            föra in droger. Drogfria anstalter kräver ett planerat agerande
            för drogbekämpning inom kriminalvården totalt. Kriminalvårdsstyrelsen
            bör få i uppdrag att från varje anstalt begära in en plan med
            åtgärder anpassade till den enskilda anstaltens behov och förutsättningar.
            Regeringen bör till riksdagen redovisa ett handlingsprogram med
            förslag om lagstiftningsåtgärder och förslag till budgetmässiga
            och organisatoriska förbättringar.
          </p>
          <p>
            Vård och omhändertagande av missbrukare
          </p>
          <p>
            Socialtjänsten har ansvar för att alkohol- och narkotikamissbrukare
            får tillgång till hjälp och stöd för sitt missbruk. För unga missbrukare
            har också skolan möjligheter till vissa hjälpinsatser. I många
            fall behöver dock missbrukare vård för sitt missbruk. Missbruks-
            vården bör så långt möjligt bedrivas i öppna former. Satsningarna
            för att utveckla dessa är positiva. Trots det kommer en liten
            grupp även i fortsättningen att behöva vård i mer slutna former.
            Hem för familjevård är, enligt vår mening, en vårdform som för
            närvarande är undervärderad. Dessa hem är en del i en fungerande
            vårdkedja. Hem för familjevård måste jämställas med behandlingshem
            och öppenvård. De är alla exempel på omistliga delar i vård av
            missbrukare och socialt utslagna människor. Många missbrukare
            är kriminellt belastade. Samarbetet mellan kriminal- vården och
            främst kommunernas socialtjänst och landstingens sjukvård måste
            utvecklas. Det är nödvändigt att än klarare definiera varje myndighets
            arbetsområde. Diskussioner mellan myndigheter om vem som i vilket
            skede av en behandling har ansvaret får inte tillåtas gå ut över
            missbrukaren, vilket ofta är fallet i dag. För missbrukare vilka
            döms till fängelsestraff upp till ett år bör kontrakts- vård erbjudas.
            Den dömde måste då, för att inte fängelsestraffet skall gå i verkställighet,
            acceptera en behandling mot sitt missbruk enligt uppgjord plan.
            Antalet kvinnliga missbrukare ökar oroväckande. Missbruk bland
            kvinnor tycks också ge svårare biverkningar än missbruk bland
            män. Den sociala utslagningen för kvinnliga alkoholister och narkomaner
            är också svårare och mer genomgripande än utslagningen för män.
            För att stödja och hjälpa kvinnor krävs vårdresurser. Sådana saknas
            i dag. Dessutom är det viktigt att observera de särskilda krav
            på insatser som kvinnliga missbrukare måste få tillgodosedda.
          </p>
          <p>
            Mot. 1986/87 S0280
          </p>
          <p>
            28
          </p>
          <pb facs="riksdagen-motions-pdf/data/198687/mot_198687_so_280/mot_198687_so_280-005.pdf"/>
          <p>
            Vård av kvinnliga missbrukare har hittils anpassats efter den
            etablerade vårdorganisationen. Denna har byggts upp för att vårda
            manliga alkoholister och narkomaner. Enligt vår mening är det
            angeläget att ta till vara de nya forskningsrön om vård av kvinnliga
            missbrukare som presenterats. Sjukvårdshuvudmännen och kommunernas
            socialtjänst måste uppmärksammas på detta, vilket bör ges regeringen
            till känna.
          </p>
          <p>
            HIV- smitta bland narkotikamissbrukare
          </p>
          <p>
            Antalet HIV-positiva narkotikamissbrukare ökar oroväckande. Centerpar-
            tiet har ien annan motion till riksdagen redovisat förslag till
            samlade insatser. Det är angeläget understryka att missbruksvården
            för alkohol- och narkotikamissbrukare måste dimensioneras så att
            de som söker vård kan tas om hand omedelbart. Det är inte möjligt
            att i längden acceptera en situation där missbrukare på grund
            av platsbrist inte kan tas om hand för avgiftning eller att de
            efter avgiftning inte får möjligheter att påbörja en rehabilitering.
            Vi förutsätter att regeringen är beredd att tillskjuta medel för
            detta. För de missbrukare som är HIV-positiva måste särskilda
            behandlingsfor- mer byggas upp. Människor som får vetskap om att
            de drabbats av en livslång sjukdom, av det slag HIV är, behöver
            dels hjälp för att bearbeta sin livssituation, dels kommer de
            som får aids eller andra symtom av sin infektion att behöva speciella
            medicinska insatser. De förvirrings- eller demenstillstånd som
            ibland kan utvecklas vid en HIV-infektion fordrar ofta ett livslångt
            omhändertagande. De människor som drabbas av detta är unga och
            i aktiv ålder. De kan inte vårdas efter samma mönster som åldersförvirrade
            människor. Vi måste ta till vara de internationella erfarenheter
            som finns av aids och därmed relaterade symtom för att kunna bygga
            omhändertagandeformer för dem som inte kommer att kunna vårdas
            i de traditionella vårdmiljöerna. Sådana omsorgs- former skall
            präglas av ett positivt och mänskligt omhändertagande i omedelbar
            anslutning till andra samhällsfunktioner. Deras verksamhet måste
            utgå från öppenhet till det omgivande samhället. De människor
            som måste omhändertas för att fortsatt spridning av HIV-virus
            skall förhindras har inte tillgång till ett verkligt liv i dag.
            Tvångsomhändertagande utan möjlighet att erbjuda mänsklig omvårdnad
            får inte förekomma. Även här fordras utveckling av för oss hittills
            oprövade vårdformer så att den lilla grupp som kan komma att tvångsvårdas
            under längre tid kan omhändertas på ett mänskligt vis. Vad ovan
            anförs bör ges regeringen till känna.
          </p>
          <p>
            Kommunala handlingsprogram mot droger
          </p>
          <p>
            Centerpartiet har i tidigare motioner till riksdagen påtalat
            behovet av kommunala handlingsprogram mot droger. Riksdagen har
            uttalat sig positivt om detta. Vi kan inte finna att riksdagens
            uttalande fått de avsedda effekterna, varför vi förnyar vårt yrkande.
          </p>
          <p>
            Mot. 1986/87 S0280
          </p>
          <p>
            29
          </p>
          <pb facs="riksdagen-motions-pdf/data/198687/mot_198687_so_280/mot_198687_so_280-006.pdf"/>
          <p>
            Internationellt samarbete
          </p>
          <p>
            Ett samlat internationellt arbete är en förutsättning för en
            varaktig minsk- ning av tillgången på narkotika. Ett gemensamt
            nordiskt agerande i inställningen till narkotikaproblemet är viktigt.
            Målsättningen för det samlade nordiska agerandet i frågan är:
            all icke-medicinsk användning av narkotika är oacceptabel. Arbetet
            för att ytterligare samordna arbetet mellan de nordiska tull-
            och polismyndigheterna måste fortsätta. Det är också viktigt att
            arbeta för en enhetlig rättstillämpning på narkotikalagstift-
            ningens område. Arbete inom FN, Europarådet m. fl. internationella
            organ bör inriktas på breda samarbetslösningar i syfte att begränsa
            och på sikt eliminera tillgången på narkotika. De svenska representanterna
            i dessa instanser måste vara pådrivande i arbetet. Inom Nordiska
            rådets ram måste de problem som Christiania, Köpen- hamn, medför
            uppmärksammas. De svenska delegaterna i Nordiska rådet bör återigen
            aktualisera frågan.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen beslutar
            att som sin mening ge regeringen till känna att intentionerna
            i 1977 års alkoholpolitiska beslut skall fullföljas, 2. att riksdagen
            beslutar att som sin mening ge regeringen till känna vad i motionen
            anförts om behovet av fortsatta insatser inom området opinionsbildning
            m. m., 3. att riksdagen beslutar att som sin mening ge regeringen
            till känna vad i motionen anförts om insatser för det internationella
            arbetet, särskilt avseende åtgärder inom Nordiska rådets ram,
            4. att riksdagen beslutar att av regeringen begära förslag om
            en kartläggning av drogmissbrukets familjesociala skador så som
            i motionen anförts, 5. att riksdagen beslutar att hos regeringen
            begära förslag till styrning av forskningsmedel så som i motionen
            anförts, [att riksdagen beslutar att narkotikastrafflagen 1$6
            skall lyda- :”Den som olovligen — — —- 6. innehar, eller tar annan
            olovlig befattning med narkotika — — — döms om gärningen sker
            uppsåtligen för narkotikabrott till fängelse i högst tre år.!]
            [att riksdagen beslutar att hos regeringen begära att kriminal-
            vårdsstyrelsen får i uppdrag att utarbeta handlingsplaner för
            drogfria anstalter så som i motionen anförts'], 6. att riksdagen
            beslutar att som sin mening ge regeringen till känna vad i motionen
            anförts om vård i familjehem, 7. att riksdagen beslutar att som
            sin mening ge regeringen till känna vad i motionen anförts om
            vård för kvinnliga missbrukare, 8. att riksdagen beslutar att
            som sin mening ge regeringen till känna vad i motionen anförts
            om vård av HIV-smittade,
          </p>
          <p>
            Mot. 1986/87 S0o280
          </p>
          <p>
            30
          </p>
          <pb facs="riksdagen-motions-pdf/data/198687/mot_198687_so_280/mot_198687_so_280-007.pdf"/>
          <p>
            9. att riksdagen hos regeringen begär att socialstyrelsen tar
            initiativ Mot. 1986/87 till utarbetande av kommunala handlingsprogram
            mot droger, S0280 [att riksdagen beslutar att som sin mening ge
            regeringen till känna vad i motionen anförts om alkoholbeskattningen
            som ett alkoholpolitiskt instrument?].
          </p>
          <p>
            Stockholm den 27 januari 1987 Ulla Tillander (c) Gunilla André
            (c)
          </p>
          <p>
            11986/87:Ju507. 2 1986/87:Sk832. 31
          </p>
          <p>
            FR
          </p>
          <pb facs="riksdagen-motions-pdf/data/198687/mot_198687_so_280/mot_198687_so_280-008.pdf"/>
          <p>
            gotab Stockholm 1987 12365
          </p>
        </div>
      </div>
    </body>
  </text>
</TEI>
