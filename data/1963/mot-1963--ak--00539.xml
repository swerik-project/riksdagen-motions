<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00539">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__539/mot_1963__ak__539-001.pdf"/>
      <fw xml:id="i-VEsk8qEkXA7PDTqmoFQvNs">
        Motioner i Andra kammaren, nr 539 år 1963 3
      </fw>
      <div xml:id="i-X7ES9YbPPuqfj5jVJccsgK" type="motHeader">
        <div xml:id="i-U6AAiXsZWyLeX8SCSbjsty" type="motTitle"/>
        <div xml:id="i-3GhrE8PRCPYcN2vW89vx9A" type="motSubmissionInfo"/>
      </div>
      <div xml:id="i-UcBoUT5JPBTD8MTXdpz5kp" type="motBody">
        <div xml:id="i-C8dn71EDbPX1TovATdtuFf">
          <p xml:id="i-JZKZb5dMTwq3Qx9t6nT1nf">
            Nr 539
          </p>
          <p xml:id="i-EzW2WtBEMrExCJXD8vAYDe">
            Av herr Hermansson m. fl., om utredning rörande ett ökat sam-
            hälleligt inflytande över näringslivet.
          </p>
          <p xml:id="i-GKtY9ao4rLH5kEBjYrXEJU">
            (Lika lydande med motion nr 447 i Första kammaren)
          </p>
          <p xml:id="i-XsRuXR9ywtJgRgNeWAMHST">
            Vårt lands näringsliv kännetecknas av en mycket stark koncentration
            av produktion och kapital. Några grundläggande fakta skall anföras
            till belys- ning av dessa förhållanden. Under de senaste årtiondena
            har en fortsatt koncentration av sysselsätt- ning och omsättning
            ägt rum till de större arbetsställena. Denna tendens har gjort
            sig gällande, med större eller mindre styrka, inom alla närings-
            grenar. I sina kommentarer till 1951 års företagsräkning framhöll
            kom- merskollegium: »De större företagens andel har undergått
            viss relativ ök- ning, men framför allt har deras betydelse med
            hänsyn till omsättning och sysselsatta personer stegrats avsevärt.»
            Denna koncentrationsprocess uteslöt inte en ökning av de minsta
            arbets- ställenas absoluta antal inom vissa näringsgrenar. Men
            den starka ökningen av antalet sysselsatta personer liksom av
            omsättningen under perioden 1931—1951 föll till sin övervägande
            del på de medelstora och större arbets- ställena. Det kan nämnas
            att inom vissa avgörande näringsgrenar hade ingen ök- ning av
            antalet arbetsställen ägt rum. Det gällde industri och hantverk,
            där en obetydlig minskning av antalet arbetsställen skett, samt
            jordbruk, där antalet brukningsdelar undergått en kraftig och
            alltmera markant nedgång. Ännu kraftfullare framstod koncentrationsprocessen
            när i stället för ar- betsställen (vilka utgör enheten såväl i
            den årliga industristatistiken som i de hittillsvarande företagsräkningarna)
            företag, koncerner och andra for- mer för sammanslutningar studerades.
            Någon ny företagsräkning har ännu inte genomförts, och något nytt
            jäm- förelsematerial omfattande hela näringslivet finns alltså
            icke tillgängligt. För industriens del visar emellertid den årliga
            statistiken, att samma ten- denser fortsatt att gälla som kunnat
            påvisas under hela 1900-talet.
          </p>
          <p xml:id="i-26koFibhHPzp8UfBwYzUcW">
            De stora företagen
          </p>
          <p xml:id="i-GYFbt1dqJudJvMj347MXb3">
            Även på företags- och koncernplanet är den fortsatta koncentrationspro-
            cessen påtaglig. Den försiggår i en rad olika former, genom att
            storföretag uppköper mindre företag, genom fusioner mellan stora
            företag, genom oli- ka former för samverkan. Inom en rad branscher
            har ett eller ett par företag en helt dominerande
          </p>
          <pb facs="riksdagen-motions-pdf/data/1963/mot_1963__ak__539/mot_1963__ak__539-002.pdf"/>
          <fw xml:id="i-Tb9FftjFsprNxjYR8boYGU">
            4 Motioner i Andra kammaren, nr 539 år 19653
          </fw>
          <p xml:id="i-RmLo2deHd9m4W8pZ5wya7a">
            ställning. Denna fråga har tidigare belysts bl. a. av nyetableringssakkunni-
            ga och varudistributionsutredningen. Den fortsatta koncentrationen
            har un- der de senaste åren ytterligare förstärkt de stora företagens
            ställning på marknaden. En sammanställning av uppgifter för de
            50 största industriföretagen visar sålunda, att dessa år 1960
            hade sammanlagt 408 000 anställda, vilket mot- svarade 47 procent
            av hela antalet anställda inom den svenska industrien år 1959.
            Med avdrag för vissa utlandsanställda blir den totala sysselsättning-
            en i storföretagen 357 000 personer, motsvarande 41 procent av
            sysselsätt- ningen inom industrien. Den sammanlagda omsättningen
            för de 50 storbolagen uppgick år 19690 till 23 790 miljoner kr.
            och med avdrag för viss till utlandsföretag hänför- lig produktion
            till 21 790 miljoner kr. Detta motsvarade 50 resp. 46 procent
            av industriens hela tillverkning för avsalu år 1959. De gjorda
            jämförelserna gör inte anspråk på fullständig exakthet. De ger
            emellertid en uppfattning om den dominerande ställning som de
            stora kon- cernerna har inom den svenska industrien genom att
            de 25 största företagen svarar för inemot 1/3 och de 50 största
            företagen för inemot 1/2 av total sysselsättning och omsättning.
            Samverkan i monopolistiska överenskommelser och organisationer
            för- stärker ytterligare storföretagens maktställning. Vissa produktionsområ-
            den i det moderna svenska samhället är fullständigt täckta av
            monopol- makt och monopolistiska överenskommelser. De utgör genomorganiserade
            marknader, där dominerande storföretag och reglering genom konkurrens-
            begränsande avtal bestämmer strukturen. Nätet av branschorganisationer
            eller allmänna intresseföreningar, vilket omfattar praktiskt taget
            alla om- råden av industrien, kommunikationerna, handeln, försäkringsväsendet,
            bankwväsendet o. s. v., innebär ur ekonomisk synpunkt ytterligare
            ett steg i den reella centralisationen av kapitalet.
          </p>
          <p xml:id="i-JXJjtioZAyjBL1B6KX5YLg">
            Banker och finanskapital Inom bankväsendet har försiggått en
            liknande koncentrationsprocess och monopolbildning som inom näringslivet
            i övrigt. Koncentrationen av bank- kapitalet har lett till uppkomsten
            av mäktiga monopolistiska sammanslut- ningar inom bankväsendet,
            till bildandet av ett fåtal storbanker, som drar in de små bankerna
            under sitt inflytande och förvandlar dem till filialkon- tor och
            som i sina händer koncentrerar en allt större andel av det växande
            bankkapitalet. Antalet affärsbanker i vårt land har undan för
            undan minskat, och av fem banker verksamma år 1910 är nu endast
            en kvar. Samtidigt med den kraftiga ökningen av affärsbankernas
            inlåning och omslutning liksom av deras egna fonder har storbankernas
            andel starkt tillväxt. De tre största bankerna hade år 1959 66,7
            procent av de egna fonderna i samtliga affärs- banker. De tre
            största privata bankerna hade samma år 63,1 procent av om- slutningen
            i samtliga affärsbanker.
          </p>
          <pb facs="riksdagen-motions-pdf/data/1963/mot_1963__ak__539/mot_1963__ak__539-003.pdf"/>
          <fw xml:id="i-NzSNRCAUAhG4FfpNmepNf1">
            Motioner i Andra kammaren, nr 539 år 1963 5
          </fw>
          <p xml:id="i-W1npczsC8e3Pvf1nKo4NwE">
            Väsentligl är också att affärsbankernas roll förändrats. Bankkapital
            och industrikapital har i betydande utsträckning sammanflätats,
            vilket lett till uppkomsten av finanskapital. Denna process får
            inte ses schematiskt. Det handlar här om ett helt nät av relationer
            mellan det moderna kreditväsen- dets olika områden samt industrien,
            handeln o. s. v. Sammanflätningen av vad man med en förkortning
            kan kalla bankkapital och industrikapital kommer till synes i
            en mångfald företeelser: ömsesi- diga aktieinnehav, personalunion
            mellan styrelser etc. Detta innebär inte att alla finanskapitalistiska
            grupper, att all storfinansiell makt är uppbyggd på sammanflätning
            mellan bank- och industriintressen. Det finns också fi- nanskapitalistiska
            grupperingar, som bevarat en relativ oavhängighet av de stora
            affärsbankerna. De omkring dessa bildade grupperingarna tilldrar
            sig emellertid ett speciellt intresse genom den starka finansiella
            koncentration som de representerar. Storbankerna liksom också
            de stora försäkringsbolagen har en mycket stark maktställning
            som både kapitalförvaltare och kreditgivare genom de stora kapitalbelopp
            som de behärskar. Det kan erinras om att affärsbanker- nas tillgångar
            vid slutet av 1959 uppgick till 23 1/2 miljarder kronor och försäkringsbolagens
            till 17 1/2 miljarder kronor eller sammanlagt 41 mil- jarder kronor.
            Detta motsvarade 63 procent eller nära två tredjedelar av samtliga
            kreditinstituts tillgångar.
          </p>
          <p xml:id="i-Ns6gooPtmiyfEjR76tKsVJ">
            Personalunioner Redan innehavet av betydande poster obligationer
            och aktier i olika före- tag — för affärsbankernas del främst
            genom olika holdingbolag — ger ban- ker och försäkringsbolag betydelsefulla
            maktpositioner. Dessa förstärks ge- nom den sammanflätning som
            föreligger mellan deras intressen och som framträder i ömsesidiga
            aktieinnehav samt direkt eller indirekt styrelsege- menskap. Om
            Ppersonalunionen mellan bankerna och industrien har tidigare gjorts
            offentliga undersökningar. Den nu arbetande s. k. koncentrationsutredning-
            en kommer säkert att ge ytterligare material till belysning av
            denna fråga. Det föreligger emellertid redan nu uppgifter som
            synes visa ett ökat både absolut och relativt inflytande för de
            största bankerna. Det enligt vissa grun- der beräknade kapitalet
            i de med de fyra största affärsbankerna genom per- sonalunion
            förbundna aktiebolagen uppgick år 1955 till inte mindre än ca
            32 miljarder kronor, vilket jämfört med tidigare undersökningar
            representera- de en större del i förhållande till den samlade
            privata förmögenheten. Antalet styrelsemandat i olika bolag som
            innehas av styrelseledamöterna och direktörerna i de största affärsbankerna
            är mycket stort. År 1961 ut- gjorde det för Skandinaviska banken
            270 styrelsemandat i 199 olika aktie- bolag, för Svenska handelsbanken
            169 styrelsemandat i 140 olika aktiebolag samt för Stockholms
            enskilda bank 263 styrelsemandat i 175 olika aktiebo- lag.
          </p>
          <p xml:id="i-LqzBXcNPXLABeXtqTjnE6w">
            Styrelsemandaten i andra företag är i många fall förenade med
            aktieinne-
          </p>
          <pb facs="riksdagen-motions-pdf/data/1963/mot_1963__ak__539/mot_1963__ak__539-004.pdf"/>
          <fw xml:id="i-RxaCisEWwNbS2KSQYKCzcu">
            6 Motioner i Andra kammaren, nr 539 år 19653
          </fw>
          <p xml:id="i-4dcxk3Ab8j5LaUzvrx4ovm">
            hav genom holdingbolag eller bankerna närstående intressen. Personalunio-
            nen kan vara uttryck för växlande förhållanden mellan bankerna
            och övriga företag, men den synes i regel vara uttryck för någon
            form av sammanflät- ning av deras intressen. De industriföretag
            det här handlar om är inte vilka som helst. Till de fö- retag
            som genom personalunion, aktieinnehav o. s. v. är förbundna med
            de stora affärsbankerna hör landets allra största industrier.
            Av de 50 största industriföretagen räknat efter omsättningens
            storlek år 1960 var 9 statliga, kommunala eller stående under
            viss statlig kontroll. I återstående 41 stor- företags styrelser
            fanns representanter för någon av bankerna i 37. I 36 fall gällde
            styrelsegemenskapen någon av de tre storbankerna. även återstående
            storföretag synes på olika vägar förbundna med storbankerna —
            via deras holdingbolag etc.
          </p>
          <p xml:id="i-GkE3qoHn15DiCUkmxosQja">
            Aktieägande och kontroll
          </p>
          <p xml:id="i-9SfCWBkNn74sEHWMNjkjrm">
            Även om det finnes ett icke obetydligt antal aktieägare i landet
            — enligt 1950 års folkräkning hade 199 000 personer tillgångar
            placerade i aktier — synes den avgörande kontrollen över betydande
            delar av bankerna, försäk- ringsbolagen, industrien, handeln o.
            s. v. ligga hos ett litet antal personer och finansgrupper. Redan
            koncentrationen av aktieägandet är stark. Medan samtliga aktier
            i de svenska bolagen ägs av en grupp motsvarande ca 3 pro- cent
            av hela befolkningen, innehas huvudparten av aktierna eller två
            tredje- delar av hela aktievärdet av en minoritetsgrupp omfattande
            inte mer än 0,2 procent av befolkningen. Den faktiska kontrollen
            över de stora bankerna, försäkringsbolagen och industrikoncernerna
            utövas emellertid av en ännu mera begränsad grupp. Publicerade
            undersökningar visar, att på de stora aktiebolagens årsstämmor
            röstmajoriteten vanligen ligger hos ett fåtal personer, ofta endast
            en eller två. En genomgång av röstprotokoll från ett antal storföretags
            årsstämmor ger vid handen att kontrollposterna av aktier i många
            fall innehas av de finanskapitalistiska grupperingarna omkring
            de största bankerna och med dem förbundna intressen. Även om institutionerna
            tycks spela en växlande roll handlar det här gi- vetvis till sist
            om människor av kött och blod, om enskilda finanskapitalis- ter
            och finansfamiljer samt deras maktställning. Det är mycket vanskligt
            att söka ge en sammanfattande siffra för den makt som exempelvis
            de femton mest inflytelserika finansfamiljerna — Wallenberg, Wehtje,
            Broström, Johnson, Bonnier o. s. v. — besitter inom svenskt näringsliv.
            Många data är okända, och en rad svåra problem uppställer sig
            vid beräkningarna. En viss föreställning om denna finansiella
            maktkoncentration ger emellertid upp- giften, att av de ovan nämnda
            50 största industriföretagen inte mindre än 38 (av 41 helt privatägda)
            står i direkt sammanhang med någon inom en liten grupp av 15 finansfamiljer
            eller enskilda finanskapitalister. Återståen- de tre företag är
            genom personalunioner etc. indirekt förbundna med grup- pen. Denna
            är också representerad i de tre största bankerna och i de stora
            privata försäkringskoncernerna.
          </p>
          <pb facs="riksdagen-motions-pdf/data/1963/mot_1963__ak__539/mot_1963__ak__539-005.pdf"/>
          <p xml:id="i-GihNCELrBURZsLtUzDecgx">
            -—J
          </p>
          <fw xml:id="i-RXeMcvRkDmSPmtNZWSMXr5">
            Motioner i Andra kammaren, nr 539 år 1963
          </fw>
          <p xml:id="i-UKytKJiZ6WRnMqhLMLfjLt">
            Församhälleligad produktion
          </p>
          <p xml:id="i-GBPgyGk6fChcCXM91a5gwH">
            Den utvecklingsprocess i riktning mot en allt starkare koncentration
            av ägande av och kontroll över kapitalet som här schematiskt skildrats
            kan ses från två sidor. Dels innebär den en maktkoncentration
            till ett litet antal in- stitutioner och personer, vilken står
            i motsättning till den demokratiska ut- vecklingen. Dels innebär
            den också att produktionsprocessen får en alltmera samhällelig
            karaktär, att de olika näringsgrenarna och företagen kommer i
            ett allt starkare beroendeförhållande till varandra. En allt skarpare
            motsättning hotar att uppstå mellan denna produktio- nens samhälleliga
            karaktär och det privata ägandet till de avgörande pro- duktionsmedlen
            och tillägnandet av produktionens frukter. Samhället måste på
            olika sätt söka lösa denna konflikt. Det framstår som alltmera
            nödvän- digt och naturligt att samhället genom olika medel skaffar
            sig inflytande över de stora företagen och över näringslivet som
            helhet. Samma förhållande kan uttryckas så, att det för ett växande
            antal med- borgare framstår som naturligt att betrakta såväl produktionen
            som för- delningen av dess frukter som en gemensam angelägenhet.
            Det formella ägandet av produktionsmedlen godkännes inte längre
            som enda källa för kontrollen av och bestämmanderätten över företagen.
            Löntagarna anser med skäl att deras arbetsinsats konstituerar
            rätt att vara med och bestämma över användningen av de produktionsmedel,
            som skapats genom deras arbete. Det är ingen nyhet att samhället
            på olika sätt söker kontrollera och be- gränsa den makt, som koncentrationen
            av produktion och kapital ger. Man kan erinra om bank- och fondinspektionens
            samt försäkringsinspektionens arbetsuppgifter, om den statliga
            pris- och kartellövervakningen, om be- stämmelser i syfte att
            bevara råvarutillgångar och andra produktiva re- surser i inhemsk
            ägo, om regler i aktiebolagslagen, om bestämmelser rö- rande bankers
            och försäkringsbolags medelsplacering 0. s. v. Den alltmer tilltagande
            koncentrationsprocessen jämte olika problem som den ekonomiska
            utvecklingen själv ställt på dagordningen gör det emellertid enligt
            vår mening angeläget att överväga formerna för ett ökat samhälleligt
            inflytande över företag och tillgångar, som i verkligheten redan
            har en sam- hällelig karaktär men nu står under ensidig kontroll
            av privata ägarintres- sen. Dessa frågor bör övervägas jämsides
            med den utredning som bedrives om koncentrationens omfattning
            och former. Vi vill här peka på några frågeställningar som därvid
            borde prövas.
          </p>
          <p xml:id="i-J2BUruBYE1ngYvQiHGLV18">
            Inflytande och planering 1. Tillsättandet av ett särskilt planeringsråd
            är utan tvivel ett viktigt framsteg. Redan har emellertid tvivel
            uppstått om rådets uppgifter är till- räckligt bestämt angivna
            och om det kan ge en tillräckligt kraftfull ledning inom det område
            där det har att verka. Det förefaller oss otillräckligt att begränsa
            ett planeringsråds uppgifter till en »ramplanering&gt; eller till
            att enbart göra »ekonomiska framtidsbedömningar». Det allt intimare
            sam- manhanget mellan olika produktionsgrenar och företag, de
            stora omvälv- ningarna på teknikens och produktionslivets område,
            målsättningen att
          </p>
          <pb facs="riksdagen-motions-pdf/data/1963/mot_1963__ak__539/mot_1963__ak__539-006.pdf"/>
          <fw xml:id="i-54PcsLJmTivjy46BbLvw8d">
            8 Motioner i Andra kammaren, nr 539 år 1963
          </fw>
          <p xml:id="i-UrtLn1Dw3oj1Lom1BE3XX3">
            åstadkomma en jämn och snabb ökning av produktionen samt att
            bevara full sysselsättning är endast några av de skäl som talar
            för att samhället måste ingripa planerande i näringslivet i stort.
            De stora avgörande inves- teringarna i nya produktionsgrenar,
            den långtsiktande lokaliseringspoliti- ken och fördelningen av
            resurserna på olika användningsområden bör av- göras av samhället.
            Det kan i sammanhanget erinras om att en rad länder, även sådana
            med borgerligt styre, har en mera långtgående planering av näringslivet
            än vi i Sverige hittills tillämpat. 2. Frågan om samhällets direkta
            engagemang, som hel eller delvis ägare, senom kreditåtaganden
            o. s. v., i olika näringsgrenar och företag synes bli alltmera
            aktuell. Det senaste exemplet är avtalet om Uddevallavarvet och
            den stora kreditgarantien för varvsindustrien. Medan privata kapitalintres-
            sen annars kräver att staten skall hålla fingrarna borta från
            näringslivet, ropar de på hjälp och kräver att samhället skall
            kasta ut en livboj, så snart de råkar ut för storm och hotas av
            förlisning. Det är naturligt att samhället säkrar sysselsättningen
            i avgörande företag och näringsgrenar, men det kan inte anses
            tillfredsställande att detta skall ske planlöst och endast genom
            insatser i bankrutterade företag. Och när samhällsingripanden
            sker som innebär betydande engagemang måste det anses nödvändigt
            att samhället säkrar sig ett avgörande inflytande i de företag
            det gäller. Man kan givet- vis inte schematiskt ange de former
            och den utsträckning ett samhälls- engagemang bör ha, men vissa
            principer borde kunna utarbetas och viss planläggning ske så att
            nödvändiga ingripanden kan ske snabbt och effek- tivt. 3. Särskilt
            allvarligt är det när starka privata kapitalintressen genomdri-
            ver en samordnad produktionsbegränsning i syfte att hålla priserna
            på sina produkter uppe. Detta innebär ett slöseri med produktionsmedel
            och andra resurser, som icke borde få förekomma. I annat sammanhang
            har vi tagit upp frågan om tänkbara motåtgärder inom ramen för
            de pris- och konkur- rensövervakande organens arbete. För att
            komma till rätta med produk- tionsbegränsningar torde emellertid
            även andra samhälleliga åtgärder vara erforderliga. 4. I det föregående
            har erinrats om olika former för samhällets kontroll av och inflytande
            över användningen av stora kapitaltillgångar. Detta in- flytande
            har emellertid hittills huvudsakligen varit av begränsande slag,
            d. v. s. det drar upp vissa regler och gränser som icke får överskridas.
            Sam- hällets inflytande bör emellertid också ges en positiv inriktning,
            så att an- vändningen av resurserna mera direkt kan påverkas och
            en planerad hus- hållning bli möjlig. Olika former för samhällets
            inflytande kan här tänkas från representation i styrelserna för
            de största företagen till direkt infly- tande över investeringar
            och produktion. 5. I sammanhanget bör uppmärksammas frågan inte
            blott om inflytande genom styrelserna för bank-, försäkrings-
            och industribolag utan även ge- nom holdingbolag och andra institutioner
            för kontroll. En viktig form för ägande och bevarande av stora
            förmögenheter samt för utövande av kon-
          </p>
          <pb facs="riksdagen-motions-pdf/data/1963/mot_1963__ak__539/mot_1963__ak__539-007.pdf"/>
          <fw xml:id="i-TsuiWsiJaWAa6ZDhjvRMTN">
            Motioner i Andra kammaren, nr 539 år 1963 9
          </fw>
          <p xml:id="i-VbEtp3WeGJpRKe6ppschPS">
            trollen över intressen inom skilda företag synes stiftelserna
            ha blivit. Dessa är samtidigt i hög grad undandragna insyn från
            allmänheten. En stor del av stiftelserna är enligt gällande lagstiftning
            undantagna från såväl an- mälan som tillsyn. Beträffande de hos
            länsstyrelserna anmälda stiftelserna har genom riksdagens upplysningstjänst
            gjorts en särskild undersökning. Denna utvisar att hos 20 länsstyrelser
            år 1951 var inregistrerade samman- taget 4 380 stiftelser med
            tillgångar uppgående till sammanlagt 251 miljo- ner kronor. År
            1961 var motsvarande siffror: 4 749 stiftelser med tillgångar
            om 376 miljoner kronor. I dessa siffror ingår emellertid icke
            ett antal av de största privata stiftelserna med mycket omfattande
            tillgångar. Det kan i sammanhanget nämnas att t. ex. Alice och
            Knut Wallenbergs stiftelse innehar dominerande aktieposter i såväl
            Stockholms enskilda bank som de bägge investmentbolagen Investor
            och Providentia. Med hänvisning till det anförda yrkas, att riksdagen
            i skrivelse till Kungl. Maj:t begär utred- ning om formerna för
            ett ökat samhälleligt inflytande över näringslivet, särskilt de
            största företagen inom bank- och försäkringsväsendet, industrien,
            handeln 0. s. v.
          </p>
          <p xml:id="i-PwmJGrLgRQQGF76ZWST2dk">
            Stockholm i januari 1963 C.-H. Hermansson H. Hagberg Gunvor Ryding
          </p>
          <p xml:id="i-PQXiGX4Tc2wLWMPDe6xv71">
            Henning Nilsson Helmer Holmberg
          </p>
        </div>
      </div>
    </body>
  </text>
</TEI>
