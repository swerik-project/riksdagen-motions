<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00922">
  <teiHeader>
    <fileDesc>
      <titleStmt>
        <title>En prioriterad kvinnohälsa</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:922 av Linda Lindberg m.fl. (SD)</title>
          <idno type="rdwebb">HA02922</idno>
          <rs type="number">922</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/HA02922/text</ref>
          <ref type="dokument_url_html">http://data.riksdagen.se/dokument/HA02922</ref>
          <ref type="dokumentstatus_url_xml">http://data.riksdagen.se/dokumentstatus/HA02922</ref>
          <ref type="pdf">http://data.riksdagen.se/fil/F2BD6A35-D1AF-4DB5-9A51-4D5AC89D1CAE</ref>
          <ref type="docx">http://data.riksdagen.se/fil/41955F10-1EFC-4610-A0B5-D9E44F7E65F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3sWANYcrP4dzCBqkXqrJRu</idno>
            <name>Johnny Svedin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Blomkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8PYh88yA22uubH4sXsPTJf" type="signed"/>
        <correspContext corresp="i-8PYh88yA22uubH4sXsPTJf">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-3sWANYcrP4dzCBqkXqrJRu"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-2HFQhchqUWZTJKFYz4PjBu"/>
        </correspContext>
        <correspAction xml:id="i-VaJaD8YMbh6vxkBRv7UVMB" type="submitted">
          <date when="2022-11-22"/>
          <time when="11:57:22"/>
        </correspAction>
        <correspAction xml:id="i-YAy8QPy2iBsHFRujRsLLnf" type="reviewed">
          <date when="2022-11-22"/>
          <time when="18:01:42"/>
        </correspAction>
        <correspAction xml:id="i-CTe9tnKmPsdF25ADVLHsdQ" type="referred">
          <date when="2022-12-01"/>
        </correspAction>
        <correspAction xml:id="i-1sMRhsg5fVmyd1doeMigD" type="assigned">
          <date when="2023-07-05"/>
          <time when="15:43:04"/>
        </correspAction>
        <correspContext corresp="i-1sMRhsg5fVmyd1doeMigD">
          <ref type="assignedTo">Socialutskottet</ref>
        </correspContext>
        <correspAction xml:id="i-VYex8hB2GSV3wss5Po713r" type="behandlas_i"/>
        <correspContext corresp="i-VYex8hB2GSV3wss5Po713r">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KApvQasWEwY9qfAeNvSPp" type="behandlas_i"/>
        <correspContext corresp="i-KApvQasWEwY9qfAeNvSPp">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9qFBJyjFKP3e6PciWr8DWy" type="behandlas_i"/>
        <correspContext corresp="i-9qFBJyjFKP3e6PciWr8DWy">
          <ref type="uppgift">2022/23:SoU14</ref>
          <ref type="ref_dok_id">HA01SoU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WmW3o76Kbgg6P8Rn2mvG4T" type="behandlas_i"/>
        <correspContext corresp="i-WmW3o76Kbgg6P8Rn2mvG4T">
          <ref type="uppgift">2022/23:SoU15</ref>
          <ref type="ref_dok_id">HA01SoU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU15</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NExvjz5ohR8rx9TNQCp1ke" type="behandlas_i"/>
        <correspContext corresp="i-NExvjz5ohR8rx9TNQCp1ke">
          <ref type="uppgift">2022/23:SoU18</ref>
          <ref type="ref_dok_id">HA01SoU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:922 av Linda Lindberg m.fl. (SD)
          En prioriterad kvinnohälsa
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5rqpENj9kW5wY9CNvxUEnh">
            Förslag till riksdagsbeslut
          </head>
          <list>
            <item xml:id="i-UnnbNHcn32fXS9Str3Sxoh" sortKey="Yrkande 1">
              Riksdagen ställer sig bakom det som anförs i motionen om att
              regeringen bör arbeta för ett likvärdigt bemötande av kvinnor
              och män i vården, och detta tillkännager riksdagen för regeringen.
            </item>
          </list>
          <list>
            <item xml:id="i-4fzftHfeFrzUpLuw9WFtA8" sortKey="Yrkande 2">
              Riksdagen ställer sig bakom det som anförs i motionen om att
              regeringen bör arbeta för ett krav om att information om kvinnosjukdomar
              ska finnas tillgängligt på ungdomsmottagningar, elevhälsan och
              vårdcentraler, och detta tillkännager riksdagen för regeringen.
            </item>
          </list>
          <list>
            <item xml:id="i-VsUQSiF95K65EXYn4RXsP3" sortKey="Yrkande 3">
              Riksdagen ställer sig bakom det som anförs i motionen om att
              regeringen bör se över ökningen av antidepressiv medicinering
              för barn och unga i Sverige samt kartlägga dess orsaker, och detta
              tillkännager riksdagen för regeringen.
            </item>
          </list>
          <list>
            <item xml:id="i-FkuicGsTiauEjajCx4zJdF" sortKey="Yrkande 4">
              Riksdagen ställer sig bakom det som anförs i motionen om att
              regeringen bör överväga en utredning om hur en långsiktig och
              permanent ekonomisk plan för kvinnojourernas verksamheter skulle
              kunna utformas, och detta tillkännager riksdagen för regeringen.
            </item>
          </list>
          <list>
            <item xml:id="i-StmchM4nBLc6KUedRJT5R3" sortKey="Yrkande 5">
              Riksdagen ställer sig bakom det som anförs i motionen om att
              regeringen bör göra en översyn av samhällets stöd till kvinnojourer
              och stödboenden, och detta tillkännager riksdagen för regeringen.
            </item>
          </list>
          <list>
            <item xml:id="i-3j3Hw9UepNyyCTccSUG9JM" sortKey="Yrkande 6">
              Riksdagen ställer sig bakom det som anförs i motionen om en certifiering
              av kvinnojourer i Sverige och tillkännager detta för regeringen.
            </item>
          </list>
          <list>
            <item xml:id="i-UMeJfo2dUAyYxQP2gsTBtb" sortKey="Yrkande 7">
              Riksdagen ställer sig bakom det som anförs i motionen om att
              regeringen bör se över hur stödet till våldsutsatta i nära relation
              kan stärkas inom vården, och detta tillkännager riksdagen för
              regeringen.
            </item>
          </list>
          <list>
            <item xml:id="i-XGrsq6HKewTbGvfUzYdJ2W" sortKey="Yrkande 8">
              Riksdagen ställer sig bakom det som anförs i motionen om att
              regeringen bör se över möjligheten att inrätta utbildningsinsatser
              för vårdpersonal i att hantera de patienter som utsatts för våld
              i nära relation, och detta tillkännager riksdagen för regeringen.
            </item>
          </list>
          <list>
            <item xml:id="i-D7acrJetjWws879nZDrbHd" sortKey="Yrkande 9">
              Riksdagen ställer sig bakom det som anförs i motionen om att
              stärka vården för hedersutsatta kvinnor och tillkännager detta
              för regeringen.
            </item>
          </list>
          <list>
            <item xml:id="i-CstdZCTvBP9tPtWBTpmuEC" sortKey="Yrkande 10">
              Riksdagen ställer sig bakom det som anförs i motionen om att
              överväga utbildningsinsatser för vårdanställda i att identifiera,
              uppmärksamma och reagera vid misstanke om hedersrelaterad utsatthet
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Po8yGb3mp2bVcJ3Fb85jMw" type="h1">
            Motivering
          </head>
          <p xml:id="i-JcMuUunCofVMxcqFKEZkf5">
            Sverige har länge varit ett av de mest jämställda länderna i
            världen och den svenska välfärdsmodellen inom sjukvården ska vara
            något att vara stolt över. Idag är dessvärre vården långt ifrån
            jämställd och det finns stora skillnader i vården, i mottagandet
            och inom forskningen. Vår svenska hälso- och sjukvård menar vi
            ska erbjuda en likvärdig och kvalitativ vård, oavsett om vårdmottagaren
            är en man eller en kvinna.
          </p>
          <p xml:id="i-AYhcFyEHHUBD4ADKhFGRqk">
            Det finns flera exempel som påvisar den absurditet som försiggår.
            Exempelvis löper kvinnor dubbelt så hög risk att avlida efter
            en hjärtinfarkt eftersom de medicinska åtgärderna skiljer sig
            åt och endast en minoritet av läkemedelsstudierna har innefattat
            kvinnor eller försöksdjur av honkön. Resultatet av detta har således
            blivit att kunskaper­na om kvinnors biologi är betydligt lägre
            än kunskaperna om mäns biologi. Detta gäller inte enbart reproduktiva
            organ utan kroppen i sin helhet. När den ojämställda vården uppmärksammas
            i debatten är det ofta argument som ökad valfrihet och utökade
            resurser som lyfts fram som lösningar. Vi menar att det krävs
            mer djupa och genom­tänkta åtgärder än så.
          </p>
          <p xml:id="i-M7pwjpYVB81HBF2M24dtTj">
            Vi ser även stora luckor i samhällets arbete med att stödja de
            som utsätts för våld i nära relationer och detta är en särskilt
            prioriterad fråga för Sverigedemokraterna. Kvinnojourer och stödboenden
            utgör en viktig komponent för utsatta kvinnor och här ser vi att
            ökade resurser behöver ges för att ge rätt förutsättningar att
            hjälpa de som utsätts för psykiskt och fysiskt våld. För alla
            de kvinnor som faller offer i hederns namn menar vi att det krävs
            tydliga ställningstaganden och en vilja från fler partier att
            faktiskt våga stå upp för alla oskyldiga kvinnor och barn. Vidare
            behöver vården i stort för­bättras för hedersutsatta kvinnor som
            söker sig till vården i olika avseenden inom såväl hälso- och
            sjukvården som psykiatrin, vilket inte minst blir tydligt i debatten
            om oskulds­operationer som är högaktuell. Sverigedemokraterna
            ser positivt på en stor enighet i frågan och inväntar den utredning
            som pågår. Fenomen som detta får aldrig bli en etablerad del i
            vårt svenska välfärdssamhälle.
          </p>
          <p xml:id="i-9SsZGMcKcxmaWnUzyLxHjg">
            Kvinnors hälsa är eftersatt på många områden och vi ser ett stort
            behov av att frågorna lyfts upp till ytan och prioriteras med
            Tidöavtalet som grund för ett jämställt Sverige.
          </p>
          <head xml:id="i-CA5f4751NWcUZ8kmpq3hSq" type="h2">
            Tidöavtalet
          </head>
          <p xml:id="i-9jBa13ytRULpCw9VtknUt">
            Sverigedemokraterna har i samarbete med regeringspartierna förhandlat
            fram Tidö­avtalet och en viktig grundbult i avtalet är kvinnors
            hälsa som alltför länge varit efter­satt. I avtalet presenteras
            viktiga satsningar för en jämlik vård i hela Sverige. Kunskapen
            om kvinnosjukdomar är låg och i avtalet presenteras ökade medel
            för forskning. Sats­ningar på vård för bland annat endometrios
            och klimakteriebesvär ska prioriteras för att säkerställa att
            alla de kvinnor som lever med besvär får den hjälp som behövs.
            Kvinnors ökade ställning i svensk sjukvård är högt upp på agendan
            och Sverigedemokraterna kommer att vara en stark röst för att
            detta arbete lyfts på agendan.
          </p>
          <p xml:id="i-SWFdL19KFvP6BBC1m35nxP">
            Ett angeläget område att prioritera i arbetet med att stärka
            kvinnors hälsa är den psykiska ohälsan som ökar markant och sprider
            sig allt längre ner i tonåren. I synnerhet bland kvinnor och flickor.
            I den nationella folkhälsoenkät som Folkhälsomyndigheten redogör
            för framkommer att Sverige ligger betydligt högre än övriga nordiska
            länder inom spektrumet psykisk ohälsa. Utvecklingen är oroväckande
            och Sverigedemokra­terna ser därför glädjande på att de fyra samarbetspartierna
            i Tidöavtalet enats om viktiga reformer. Bland annat ska en nationell
            strategi för psykisk hälsa och suicid­prevention tas fram och
            ett nationellt forskningsprogram inrättas.
          </p>
          <p xml:id="i-PyKoT1iGacaTmKwrZbU1gY">
            Även förlossningsvården är ett eftersatt område som drabbar kvinnor.
            Den förgående socialdemokratiska regeringen har sett att så gott
            som samtliga regioners förlossnings­avdelningar i Sverige arbetar
            under bristfälliga förhållanden. Arbetsmiljön är ohållbar, personalbristen
            är enorm och kvinnor tvingas att föda hemma eller i bilen för
            att de har för långt till närmaste öppna avdelning. Under föregående
            mandatperiod har till och med förlossningsavdelningar i norr fått
            stänga ner sin verksamhet under julveckorna för att de inte hade
            resurser och förutsättningar att ha öppet. Detta är konsekvensen
            av en ansvarslös politik med felprioriteringar. I Tidöavtalet
            är riktningen tydlig; en nationell förlossningsplan måste till
            för att stärka förlossningsvården i hela landet.
          </p>
          <head xml:id="i-RYjEi1cXLYVReT6hCGrJw5" type="h2">
            Bemötandet av kvinnor i vården
          </head>
          <p xml:id="i-D5bjD7FTp1zuqq633MffM7">
            Det finns en rad olyckliga och samtida exempel på hur kvinnor
            tolkas till sin nackdel i den svenska vården. I en studie som
            genomfördes 2016 på ett sjukhus i Västra Göta­lands­regionen intervjuades
            700 patienter där de bland annat fick redogöra för sina smärtupplevelser.
            I studien framkom att kvinnor måste rapportera svårare smärta,
            kraftigare illamående och ett större psykiskt lidande än män för
            att detta skulle skrivas in i patientjournalen. I studien redovisas
            även att kvinnor behövde skatta sin upplevda psykiska ohälsa över
            sex på en tiogradig skala för att det skulle bli dokumenterat
            i journalen. När det gäller män var drygt tre tillräckligt för
            dokumentation. I en rapport från Inspektionen för socialförsäkringen
            som presenterades 2016 påvisade man med ett underlag på 700 000
            läkarintyg att män fick längre sjukskrivningar än kvinnor för
            liknande åkommor.
          </p>
          <p xml:id="i-7cXZbqzXSKkmY4MUFZYyZu">
            I september 2019 kom Sveriges Kommuner och Regioner (SKR) med
            en rapport som visade att kvinnor missgynnas inom flera vårdområden.
            Enligt de nationella rikt­linjerna för hjärt-kärlsjukvård behandlas
            exempelvis kvinnor i lägre grad än män och får i lägre grad läkemedelsbehandling
            med påvisad nytta för sina besvär. Trots att behovet är lika stort
            får kvinnor inte implanterbar hjärtstimulerare tillsammans med
            pacemaker för hjärtsvikt i samma utsträckning som män.
          </p>
          <p xml:id="i-T34nL2bGThXSGodWAD8yz7">
            I Sverige får kvinnor med en typ av rubbningar i hjärtrytmen
            vänta i 15 år på rätt diagnos och tillhörande behandling, och
            män får vänta 6 år mindre på samma diagnos och behandling. Detta
            sker trots det faktum att kvinnor ofta har mer symptom som bland
            annat hjärtrusning, extra hjärtslag, andningssvårigheter och trötthet.
            Ett återkommande mönster är att kvinnor med medicinska besvär
            inte tas på lika stort allvar och besvären blir istället tolkade
            som psykiska problem. Av den anledningen menar Sverigedemokra­terna
            att regeringen bör överväga en utredning för att granska orsakerna
            till den ojäm­ställda vården för män och kvinnor i Sverige. Likaså
            bör nationella riktlinjer för en jämställd vård arbetas fram,
            och dessa bör sedan implementeras i vården. Vi ser behovet av
            att en nationell handlingsplan för att stärka och förbättra bemötandet
            av kvinnor inom hälso- och sjukvården arbetas fram. Efter det
            att riktlinjer och en handlingsplan har implementerats är det
            viktigt med kontinuerlig uppföljning för att analysera och säkerställa
            att dessa ger önskvärd effekt.
          </p>
          <head xml:id="i-Efn46KfevMowoJvhJDYRjG" type="h2">
            Krav på information om kvinnosjukdomar
          </head>
          <p xml:id="i-PV2HJNy3N9YRB5V2PSbWfd">
            I Tidöavtalet prioriteras specifikt kvinnors hälsa, sjukdomar
            och forskning på kvinno­kroppen för att kunna stärka vården för
            kvinnor. Satsningarna på både vanliga och mindre vanliga kvinnosjukdomar
            är en viktig prioritet och Sverigedemokraterna ser ett stort behov
            av att kunskapen om detta ökar. Vi anser därför att regeringen
            bör arbeta för ett krav om att information om kvinnosjukdomar
            ska finnas tillgänglig på ungdoms­mottagningar, elevhälsan och
            vårdcentraler för att uppmärksamma och upplysa kvinnor och flickor
            som kanske inte känner till olika symptom och sjukdomsbeskrivningar.
            Den bör finnas lättillgänglig och nära till hands.
          </p>
          <head xml:id="i-N2YiD4fzrU4TT6M68BBFLA" type="h2">
            Antidepressiv medicinering av unga
          </head>
          <p xml:id="i-SLF7KxeY1MGp2ur2Ri5Yxp">
            De senaste femton åren har medicineringen med antidepressiva
            medel ökat kraftigt bland barn. Faktum är att det i Sverige är
            tre gånger vanligare att barn förskrivs med recept på antidepressiva
            än i Norge och Danmark, och skillnaden mellan länder uppges ha
            ökat under lång tid. Psykiatrin, barn- och ungdomspsykiatrin och
            vården för barn och unga är ansträngd i Sverige till följd av
            förgående regeringars nedmontering och bort­prioritering under
            en lång tid. De som söker sig till vården får inte hjälp i tid
            utan hamnar i årslånga kötider. Samtidigt ökar den psykiska ohälsan
            och sprider sig allt längre ner i åldrarna. I synnerhet drabbas
            unga flickor och kvinnor i högre utsträckning än män och pojkar,
            enligt Folkhälsomyndighetens statistik. Det är en oroväckande
            utveckling som måste tas på allvar.
          </p>
          <p xml:id="i-Vvw4ia5EQs1En8vb5pef1F">
            Den ökade användningen av antidepressiva måste ses över för att
            få bukt med roten till problemet. Det är oacceptabelt och direkt
            inhumant att antidepressiva medel skrivs ut som en enkel lösning
            i brist på resurser inom psykiatrin när unga som mår dåligt främst
            behöver erbjudas stöd, behandling och vård som de är i behov av.
            Sverigedemo­kraterna anser att regeringen bör se över den ökade
            användningen av antidepressiva bland unga och kartlägga orsakerna
            till detta. Alla förtjänar en trygg och frisk framtid.
          </p>
          <head xml:id="i-8gEXykrTcQ8bgDQrKyh9i3" type="h2">
            Ökat stöd till kvinnojourer
          </head>
          <p xml:id="i-5eNuS3Dm1wEjctQKL21ANt">
            Kvinnojourer och andra typer av stödboenden gör betydande skillnad
            för kvinnor som utsätts av någon i deras bekantskapskrets. Idag
            finns det dels en ekonomisk problematik som gör att jourernas
            kortsiktiga finansiering gör verksamheten osäker. Detta i sin
            tur leder till att personalen inte kan planera sitt arbete långsiktigt,
            varken kring personal­rekrytering, utbildningsinsatser för personalen
            eller längre och bättre avtal med olika betydande boenden eller
            andra organisationer som är av vikt.
          </p>
          <p xml:id="i-96LAhs4t2QvsYLYcZThqmo">
            Vi anser att det är viktigt att skapa goda incitament för kvinnojourer
            att bedriva sitt arbete på en trygg och säker ekonomisk grund
            för en långsiktig plan. Regeringen bör därför överväga en utredning
            om hur en långsiktig och permanent ekonomisk plan för kvinnojourernas
            verksamheter skulle kunna utformas. Vidare bör regeringen göra
            en översyn av samhällets stöd till kvinnojourer och stödboenden
            i fråga om vilket stöd de ges nu och vad som behövs framöver.
            Kartläggningen kan sedan användas för att skapa goda möjligheter
            för jourerna att bedriva sitt viktiga arbete framöver. Vi ser
            även att en certifiering av kvinnojourerna är något som regeringen
            bör se över möjligheterna för som en väg att säkerställa att det
            är en trygg och säker plats för dem som flyr sina hem.
          </p>
          <head xml:id="i-WqXCiLPeP5mUksTTecpZ2W" type="h2">
            Stöd till utsatta för våld i nära relationer
          </head>
          <p xml:id="i-HP7adT5QGWaFe83RbZKdzV">
            I många fall är vården kanske den första insatsen som kvinnor
            som utsätts för psykiskt och fysiskt våld i hem tar. Av olika
            anledningar kan kvinnor behöva uppsöka vård och det är då viktigt
            att säkerställa att vårdpersonalen har en grundläggande kunskap
            om våld i nära relationer. Den första kontakten och det första
            besöket kan vara avgörande för om den som utsatts väljer att öppna
            sig och söka hjälp eller, som i många fall tyvärr, istället lägger
            locket på om vad som sker bakom stängda dörrar. Liknande finns
            inom Polismyndighetens verksamhet, men det är inte sällan de som
            utsätts inte vågar ta steget att anmäla. Där spelar sjukvården
            en viktig roll för att vara den hjälpande handen. Sverigedemokraterna
            anser att regeringen bör se över hur vårdens stöd till utsatta
            kan stärkas samt se över möjligheten att inrätta utbildningsinsatser
            för vårdpersonal för att de ska ha större kunskap i fråga om att
            identifiera och bemöta dem som utsätts för våld i nära relationer.
          </p>
          <head xml:id="i-BrrdfzrorwMRzUxma8Umd7" type="h2">
            Stärkt skydd för kvinnor som är utsatta för hedersrelaterat våld
            och förtryck
          </head>
          <p xml:id="i-QsxzTByvci7SYN2d4Gd3QZ">
            Det hedersrelaterade våldet och förtrycket är ett växande samhällsproblem
            i Sverige som ökat markant de senaste åren som en direkt följd
            av tidigare regeringars ansvarslösa migrationspolitik, ihop med
            en total avsaknad av integrationskrav. Istället har Sverige blivit
            ett land med helt nya fenomen som balkongflickor, oskuldsoperationer
            och våldskontroll i hederns namn. Inte minst är det viktigt att
            Sverige nu, med en ny regering, tydligt tar ställning mot det
            hedersrelaterade våldet och förtrycket efter att röster höjs i
            samband med att kvinnor i Iran blir mördade och tystade för att
            de höjer sina röster om ett grundläggande självbestämmande över
            deras egna kroppar.
          </p>
          <p xml:id="i-86AXbqvL6chwgi5cztNKhb">
            Sverigedemokraterna har länge varit ensamma om att förespråka
            strikta och tydliga åtgärder mot dem som utövar hedersrelaterat
            våld och förtryck och har varit en stark röst i debatten mot det
            hedersrelaterade och kvinnofientliga förtrycket. Vi är glada över
            att fler partier börjar uppmärksamma problemen och ser positivt
            på att riksdagen och regeringen tillsammans tar krafttag mot detta
            framöver.
          </p>
          <p xml:id="i-PPSPHapvxhYn5Viht59EFh">
            Tystnadskulturen är ett stort problem i sammanhangen för de kvinnor
            och flickor som utsätts. Av rädsla väljer man allt som oftast
            att vara tyst om vad som sker, på grund av risken för att skadas
            eller i värsta fall mördas av sin familj och släkt. Vidare finns
            det ett problem med att de utsatta inte vet att det som sker är
            fel givet att det är den norm som de växt upp med i hemmet. Vi
            anser att regeringen bör överväga att inrätta utbildningsinsatser
            för vårdpersonal som kan komma i kontakt med utsatta flickor och
            kvinnor i syfte att de ska kunna identifiera, uppmärksamma och
            reagera vid misstanke om utsatthet. Regeringen bör aktivt arbeta
            med att stärka vården för hedersutsatta inom hälso- och sjukvårdens
            utrymme genom att uppmärksamma särskilda misshandelsbrott eller
            oskuldsoperationer, men också stärka stödet till psykiatrin och
            dess personal genom att arbeta fram nya åtgärder för hur arbetet
            kan förbättras. Utsatta flickor och kvinnor förtjänar att få en
            chans och möjlighet att fly och därefter bearbeta och hantera
            de trauman som utsattheten ger, och här ser vi att vårdkedjan
            på många plan kan göra stor skillnad för dessa patienter.
          </p>
        </div>
        <div type="motSignatures">
          <list>
            <item xml:id="i-DmPuqwBD3uGwfNcJaqYWA1" who="i-Uq8cgRMrRNcxY3QYetppCT">
              Linda Lindberg (SD)
            </item>
            <item xml:id="i-9DNDeFkW5ZjKPwrpBGokBz" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-CaaLxeuuawQr8a74Y18Z5P" who="i-3sWANYcrP4dzCBqkXqrJRu">
              Johnny Svedin (SD)
            </item>
            <item xml:id="i-PVg5YoTKEYopn5HeEhj2C6" who="i-TtRdTWTGZX1yMjrAtYnz3m">
              Anna-Lena Blomkvist (SD)
            </item>
            <item xml:id="i-5aXVwVqavm8oWVwkScDrvV" who="i-2HFQhchqUWZTJKFYz4PjBu">
              Carita Boulwén (SD)
            </item>
          </list>
        </div>
      </div>
    </body>
  </text>
</TEI>
