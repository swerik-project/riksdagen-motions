<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__117/mot_1925__ak__117-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 117. 3
          </p>
          <p>
            Nr 117.
          </p>
          <p>
            Av herr Sjöblom, angående placering i lönegrad och tjänste- ställning
            för fem kvinnliga befattningshavare vid rikets kartverk.
          </p>
          <p>
            I statsverkspropositionen, nionde huvudtiteln, har Kungl. Maj:t
            under punkt 147 föreslagit riksdagen att bifalla de förslag angående
            anslag till rikets allmänna kartverk, om vilkas avlåtande till
            riksdagen föredragande departe- mentschefen under punkterna 1—5
            hemställt. I nämnda proposition ingår även förslag till omreglering
            av 5 ritbiträdes- befattningar, tillhörande kartverkets civila
            personal. Dessa 5 ritbiträdesbefatt- ningar, som nu tillhöra lönegraden
            3 c för kvinnliga befattningshavare, hava av allmänna civilförvaltningens
            lönenämnd placerats i lönegraden B 7 enligt nytt förslag till
            avlöningsreglemente för befattningshavare vid statsdeparte- ment
            och vissa andra verk, tillhörande den civila statsförvaltningen.
            3 av vid kartverket anställda kvinnliga ritare, sedan 1923 tillhörande
            lönegraden C 5, hava däremot placerats i lönegraden B 11. De förstnämnda
            kvinnliga ritbiträdena, nu föreslagna till B 7, hava i av- löningshänseende
            till och med 1920 i alla avseenden varit likställda med de av
            lönenämnden nu placerade i B 11. Samtliga 8 kvinnliga befattningshavare,
            vilka sedan 1 januari 1921 äro placerade i olika lönegrader, hava
            kvalificerade och mycket krävande arbets- uppgifter. De 3, som
            nu av Kungl. Maj:t placerats i B 11, utföra renritnings- arbeten
            för de ekonomiska kartornas reproduktion och utgivning, de 5 av
            Kungl. Maj:t i B 7 placerade utföra karttransporteringar för stomkartan.
            Av de vid transporteringen utförda karttransporter sammansättes
            stomkatan såväl för den ekonomiska som den topografiska kartan.
            De, som utföra transporteringsarbetet, hava även de sålunda en
            mycket viktig och krävande arbetsuppgift, som i sitt slag tål
            jämföras med vilket kva- lifieerat arbete som helst, utfört av
            befattningshavare i B 11. Deras arbete är grundläggande för såväl
            den ekonomiska som den topografiska kartan. Bliver detta arbete
            felaktigt utfört, försvåras eller omöjliggöres stomkartans samman-
            sättning. De från originalkartan genom transporteringen överförda
            konturerna måste dessutom äga nödig finhet och skärpa för att
            kunna på ett tillförlitligt sätt tjäna fältmätningen. För att
            kunna fylla denna sin viktiga uppgift kräves av dessa ritare högsta
            samvetsgrannhet och omtanke, kännedom om transporte-
          </p>
          <pb facs="riksdagen-motions-pdf/data/1925/mot_1925__ak__117/mot_1925__ak__117-002.pdf"/>
          <p>
            4 Motioner i Andra kammaren, Nr 117.
          </p>
          <p>
            ringens teori och skötsel samt att kunna säkert inställa instrumentet
            för olika skalor och förstoringsprocent. Sedan i slutet av förra
            året har ytterligare ett krävande arbete, som under senare år
            utförts av statskartografen, pålagts dem, nämligen jämförandet
            av lantmäterikartan med dess beskrivning för att kunna utläsa
            de olika ägoslag, vilka å transporten måste noggrant särskiljas
            och betecknas. De olika ägo- slagens beteckningar äro nämligen
            på våra medelålders och äldre kartor ytterst otillfredsställande
            utförda, och kräver detta arbete därför gott omdöme och vakenhet
            för att bliva rätt utfört. Kartverksledningen har också med skäl
            ansett, att överflyttandet av denna arbetsuppgift från statskartograferna
            till ritbiträdena skulle i väsentlig mån nedbringa kostnaderna
            för transporternas granskning. De vid kommunikationsverken anställda
            kvinnliga ritare, som i avlönings- hänseende äro upptagna i lönegraden
            B 11, hava betydligt mindre krävande arbete. Deras arbete består
            huvudsakligast i kopiering av kartor å kalkérväv och färgläggning
            av dessa kopior. Då dessa kartor äro upprättade i större skalor,
            blir arbetet ej så ögonfrestande, och kräves ej heller samma noggrann-
            het och skärpa som vid transporteringsarbetet. Transporteringsarbetet
            är ögon- frestande och i hög grad ansträngande, då stående och
            böjd ställning i regel måste intagas. Detta styrkes genom läkareintyg.
            Chefen för rikets allmänna kartverk har i skrivelse till Kunegl.
            Maj:t fram- hållit, att det med karttransporteringen förenade
            arbetet vore synnerligen an- strängande och föranledde stor sjukfrekvens
            samt att för den skull önskan förefunnes att vid rekrytering kunna
            besätta dessa befattningar med manliga innehavare. Ett dylikt
            önskemål skulle lättare kunna tillgodoses i den mån löneförmånerna
            förbättrades. Av såväl läkareintyg som detta kartverks- chefens
            yttrande framgår utan minsta gensägelse, att transporteringsarbetet
            medför sjukdom och nedsatta arbetskrafter, vilket i sin ordning
            förorsa- kar minskade inkomster, då många gånger avsevärda belopp
            måste an- vändas till läkarearvode och sjukvård. Det är ej förenat
            med billighet och rätt- visa att utkräva ett arbete, som efter
            några år förorsakar sjukdom och försvagad hälsa utan att lämna
            en avlöning, som någorlunda svarar emot arbetets krä- vande beskaffenhet.
            Tjänstledighet på grund av sjukdom flera månader i följd förekommer
            mycket ofta. För att kunna medhinna allt transporteringsarbete,
            som påvilar dem för stomkartans sammansättning, äro dessa ritbräden
            nödsakade att: ständigt syssla med transporteringen, utan den
            omväxling med lättare göromål, som i andra verk i regel kan beredas
            den kvinnliga personalen, särskilt å de lägre löne- graderna.
            I sammanhang härmed må erinras, att deras kamrater, sysselsatta
            med ren- ritningsarbetet, varje år under sommaren några månader
            äro i tillfälle få utföra lättare göromål, såsom färgläggning
            av modeller m. m. för kartornas tryckning, och erhålla sålunda
            en välbehövlig omväxling i sitt arbete.
          </p>
          <pb facs="riksdagen-motions-pdf/data/1925/mot_1925__ak__117/mot_1925__ak__117-003.pdf"/>
          <p>
            Motioner i Andra kammaren, Nr 117. D
          </p>
          <p>
            Att placera dessa kvinnliga ritbiträden i lönegraden B 7 med
            titel kvinnliga ritbiträden anser jag vara en orättvisa på grund
            av arbetets krävande art. I ännu högre grad framträder detta,
            då samtliga ritare vid kartverket blivit an- tagna efter godkända
            ritprov, och vid inträdet för övrigt kunde anses äga samma kompetens.
            De manliga befattningshavarna vid kartverket, statskarto- graferna,
            äro alla placerade i samma lönegrad, ehuru de utföra arbeten av
            mer eller mindre krävande och olikartat slag. Härtill må erinras,
            att dessa 5 rit- biträden hava oförvitligt tjänstgjort vid verket
            i resp. 21, 20, 17, 11 och 10 år. Deras löneförmåner utgöra för
            närvarande efter sista ålderstilläggets in- tjänande 3,018 kronor.
            Lönegradens, 7 B, högsta klass och dyrast efter den föreslagna
            lönestaten, ger dem 3,486 kr. Kamraterna, ritarna, inom kartverket
            erhålla i den för dem föreslagna lönegraden, B 11, 4,350 kronor.
            En uppflyttning av dessa 5 kvinnliga ritbiträden till B 11 är
            väl motiverad och endast en gärd av rättvisa. Det skulle nämligen
            kännas som en uppenbar orättvisa, om de, även vid denna omreglering,
            skulle nödgas komma i en så väsentligt sämre ställning än sina
            kamrater. Att märka är, att av dem har krävts samma utbildning
            som av deras kam- rater, och att ett sådant värdesättande av deras
            krävande arbete, som genom Kungl. Maj:ts förslag skulle bliva
            en följd, måste på dem verka i hög grad orättvist. Med stöd av
            vad jag nu anfört, tillåter jag mig hemställa,
          </p>
          <p>
            att riksdagen måtte besluta sådan ändring i Kungl. Maj:ts förslag
            angående anslag till rikets allmänna kartverk och där upptagen
            lönestat, att 5 kvinnliga ritbiträden vid kartverket, som upptagits
            i lönegraden B 7 under benämning ritbiträden, måtte uppflyttas
            i lönegraden B 11 under benämning ritare.
          </p>
          <p>
            Stockholm den 17 januari 1925.
          </p>
          <p>
            Per Henning Sjöblom.
          </p>
          <pb facs="riksdagen-motions-pdf/data/1925/mot_1925__ak__117/mot_1925__ak__117-004.pdf"/>
        </div>
      </div>
    </body>
  </text>
</TEI>
