<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00334">
  <teiHeader>
    <fileDesc>
      <titleStmt>
        <title>Utgiftsområde13 Integration och jämställdhet</title>
        <author corresp="i-SZKUTdtCrCo58yNCQsH76">av Ylva Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde13 Integration och jämställdhet</title>
          <idno type="rdwebb">GZ02A334</idno>
          <rs type="number">A334</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A334/text</ref>
          <ref type="dokument_url_html">http://data.riksdagen.se/dokument/GZ02A334</ref>
          <ref type="dokumentstatus_url_xml">http://data.riksdagen.se/dokumentstatus/GZ02A334</ref>
          <ref type="doc">http://data.riksdagen.se/fil/FB31CFD1-E222-44A5-A1DE-29885C6536F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UERZNyW9GsayNzPA88MVSc" type="signed"/>
        <correspContext corresp="i-UERZNyW9GsayNzPA88MVSc">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-5Eq8EMsaTFyzYQzP7AM1mR"/>
        </correspContext>
        <correspAction xml:id="i-C3KfB4fDToSZNQG6cL5FHB" type="numbering">
          <date when="2011-10-10"/>
        </correspAction>
        <correspAction xml:id="i-QQWckTUMCe8Pf7mTAc5sss" type="submission">
          <date when="2011-10-05"/>
        </correspAction>
        <correspAction xml:id="i-J4312CA7ptV5UAGNC3jYQZ" type="transfer">
          <date when="2011-10-05"/>
        </correspAction>
        <correspAction xml:id="i-FZTJu2KEyW4fZRP9tWxy34" type="assigned"/>
        <correspContext corresp="i-FZTJu2KEyW4fZRP9tWxy34">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QZajxf8mpZituf53wuSaEU" type="motBody">
        <div xml:id="i-VXteXbwVUCHNQcXCTXege1" type="motProposal" subtype="förslag">
          <head xml:id="i-Mfxh1Av9tkKfBHMgy9wJPT">
            Förslag till riksdagsbeslut
          </head>
          <list xml:id="i-2HkrFHncA2UpWx6yHxxTNa" style="ol">
            <item xml:id="i-DRFmZE4vmt5cKRuXjy32Fr">
              Riksdagen anvisar med följande ändringar i förhållande till regeringens
              förslag anslagen under utgiftsområde 13 Integration och jämställdhet
              enligt uppställning:
            </item>
          </list>
          <table xml:id="i-3BNNkk5h5o8ngwdabwcuAf">
            <row xml:id="i-AUPuFY6ebs6ss5ZmdJnoQq">
              <cell>
                Anslag (tkr)
              </cell>
              <cell>
                Regeringens förslag
              </cell>
              <cell>
                Anslags-förändring
              </cell>
            </row>
            <row xml:id="i-PvUrz11dHjsTpDCGTMvj51">
              <cell>
                1:1
              </cell>
              <cell>
                Integrationsåtgärder Nej till sfi-bonus 100 000
              </cell>
              <cell>
                130 905
              </cell>
              <cell>
                100 000
              </cell>
            </row>
            <row xml:id="i-A8pyaEDXcqFyhsNcEea8eo">
              <cell>
                1:4
              </cell>
              <cell>
                Ersättning till etableringslotsar och insatser för vissa nyanlända
                invandrare Reducerad lotsverksamhet 600 000
              </cell>
              <cell>
                900 000
              </cell>
              <cell>
                600 000
              </cell>
            </row>
            <row xml:id="i-UsvxGg34fx5TvH5Hg5sUZ9">
              <cell>
                Nytt anslag
              </cell>
              <cell>
                Ökad kommunsamverkan Ökad samverkan med kommunerna kring högre
                kvalitet i etableringsinsatserna
              </cell>
              <cell>
                +700 000
              </cell>
            </row>
            <row xml:id="i-Dt53daLSJmXqpQE4LiK1sK">
              <cell>
                Summa för utgiftsområdet
              </cell>
              <cell>
                8 373 853
              </cell>
              <cell>
                0
              </cell>
            </row>
          </table>
          <list xml:id="i-HMYtSPdADEEtpaGxJ8586x" style="ol">
            <item xml:id="i-M9eeXj7bHGwNJkFndzBLZu">
              Riksdagen tillkännager för regeringen som sin mening vad som
              anförs i motionen om att lagstifta om rätt till heltid.
            </item>
            <item xml:id="i-V8noVEVMGkpoKah9ntBHss">
              Riksdagen tillkännager för regeringen som sin mening vad som
              anförs i motionen om att lagstifta om kvotering till bolagsstyrelser.
              1
            </item>
            <item xml:id="i-HGjdwi9HvCVDeuGfFumSMh">
              Riksdagen tillkännager för regeringen som sin mening vad som
              anförs i motionen om att införa en skyldighet om att lönekartläggning
              och handlingsplan ska göras varje år.
            </item>
            <item xml:id="i-NwUgrLJaURiVoMxvaavtHv">
              Riksdagen tillkännager för regeringen som sin mening vad som
              anförs i motionen om att enbart företag med färre än tio anställda
              ska undantas från skyldigheten att genomföra lönekartläggning
              och upprätta handlingsplaner.
            </item>
            <item xml:id="i-Fb7CPZFPPXnFbjMmpArSPs">
              Riksdagen tillkännager för regeringen som sin mening vad som
              anförs i motionen om etableringsreformen.
            </item>
          </list>
          <p xml:id="i-TGNcvAQWqpmoxbruwinwK">
            1 Yrkande 3 hänvisat till CU.
          </p>
        </div>
        <div xml:id="i-PRTyXqFTewNqmNoLZ4hCwN" type="motContent">
          <head xml:id="i-5ATfZWWARZq85JLJco2AQM" type="h1">
            Motivering
          </head>
          <p xml:id="i-CgR9DmLBEP649tWFGL16dP">
            Sverige rankades länge som världens mest jämställda land. Det
            gör vi inte längre. Det beror delvis på att kvinnors villkor har
            förbättrats i många länder, men också på att skillnaderna mellan
            kvinnor och män ökar här. Jämställdheten går för närvarande bakåt.
          </p>
          <p xml:id="i-WUdab7uGrRCF99hcPwHBtM">
            Regeringens politik leder till ökade klyftor, ökad otrygghet,
            försämringar i välfärden och till en tudelad arbetsmarknad. Den
            förda borgerliga politiken missgynnar kvinnor generellt som grupp.
          </p>
          <p xml:id="i-DijQKr4DdVWjJoRRsmBW6Q">
            Vår ideologi vilar på grunden om alla människors lika värde oavsett
            ursprung, klasstillhörighet eller kön. Sedan drygt tio år tillbaka
            har vi feminismen inskriven i vårt partiprogram som en bärande
            princip. För oss är det självklart att kvinnor och män ska ha
            samma rättigheter, skyldigheter och möjligheter i hela samhället.
            Insatser för att få fler kvinnor i arbete är en bärande del av
            vår ekonomiska politik. Att bekämpa den historiskt höga arbetslösheten
            är vår viktigaste utmaning. Vårt mål är full sysselsättning.
          </p>
          <p xml:id="i-8UV8t8G2TghkN1vdfWhEPq">
            Regeringen har misslyckats med jobben. Den säsongsrensade arbetslösheten
            i juli 2011 var 7,62 procent. Det är en väsentligt högre arbetslöshet
            än i juli 2006.
          </p>
          <p xml:id="i-CZFwKsffRgGELawGcNZRFT">
            Den demografiska utvecklingen kräver att fler arbetar och att
            de arbetar mer och längre. Sverige ska ha en ledande roll i att
            utveckla en modern kunskapsbaserad ekonomi. Då har vi inte råd
            att inte ta vara på de tillväxtmöjligheter som ligger i ett jämställt
            samhälle. Kvinnors möjligheter att bli ekonomiskt oberoende genom
            egen försörjning är en prioriterad fråga för oss.
          </p>
          <head xml:id="i-CFQXVSssyomyxh71WrqBRA" type="h2">
            Sverige förlorar på ojämställdheten i arbetslivet
          </head>
          <p xml:id="i-TC2pgFHYVucix42Swx1zbG">
            Kvinnor och män ska ha samma frihet och självständighet, samma
            möjligheter, rättigheter och skyldigheter och samma makt att forma
            sina liv. Det förutsätter en inkomst som det går att leva livet
            ut på.
          </p>
          <p xml:id="i-CkP8brytNPxPDKDXWvM6KA">
            Utvecklingen de senaste åren har gått åt helt fel håll. Skillnaden
            i sysselsättningsgrad mellan kvinnor och män är i dag fem procentenheter
            den högsta på nästan 20 år. När skillnaderna i sysselsättningsgrad
            växer mellan könen innebär det att möjligheterna för många kvinnor
            att försörja sig genom eget arbete och få använda sin kompetens
            minskar. Det förlorar vi alla på.
          </p>
          <p xml:id="i-6VCyFpUavNaP4YyCgc5AMB">
            Sverige och de övriga nordiska länderna har en extremt könssegregerad
            arbetsmarknad. Kvinnor och män arbetar i olika sektorer, inom
            olika yrkesgrupper och på olika positioner. Det ger skilda förutsättningar,
            och framförallt skilda lönenivåer. Detta är vad man brukar kalla
            strukturella löneskillnader. Det innebär att kvinnors lägre lön
            i regel inte är ett utslag av diskriminering från enskilda personer
            eller arbetsplatser utan av de könsnormer och maktförhållanden
            som genomsyrar hela samhället, och därigenom även arbetsmarknaden.
            Kvinnor och män arbetar inom olika sektorer, och arbetet inom
            de sektorer som är mansdominerade värderas högre. 1
          </p>
          <list xml:id="i-AmFv2pazE2s6weaghwSMSZ" style="ul">
            <item xml:id="i-Cn7NX8Q8iDgchKUtyzTBhE">
              Den genomsnittliga månadslönen för kvinnor är 26 200 kronor och
              för män 30 600 kronor. 2
            </item>
            <item xml:id="i-FDojhYW63EiUkeCgFFyfhh">
              När kvinnors och mäns löner jämförs utan att hänsyn tas till
              att de i stor utsträckning arbetar inom olika sektorer och yrken
              har kvinnor i genomsnitt 85,7 procent av mäns lön 2010. Den ovägda
              löneskillnaden mellan kvinnor och män är 14,3 procent 2010. 3
            </item>
            <item xml:id="i-9LrCvq6nq1w5bRhLqhgkEv">
              Om man tar hänsyn till skillnader i yrke, sektor, utbildning,
              ålder och arbetstid blir den oförklarade löneskillnaden 5,9 procent
              för hela arbetsmarknaden 4 .
            </item>
          </list>
          <p xml:id="i-EyuL2KyzZSFBJDpvFERWbc">
            Kvinnor och ungdomar används dessutom alltför ofta som flexibilitetsbuffert
            på arbetsplatser. De anlitas vid behov och vid arbetstoppar men
            slås ut lika snabbt som de kommer in. Kvinnor får i högre grad
            deltids- och tidsbegränsade anställningar i stället för fasta
            jobb. Korta anställningar innebär mer ensidiga och monotona arbetsuppgifter,
            mindre frihet och sämre möjligheter till utveckling i jobbet.
            Att sakna anställningstrygghet ökar också utsattheten på själva
            arbetsplatsen och gör det svårare att ställa krav och sätta gränser.
            Beroendeställningen till arbetsgivaren är extrem.
          </p>
          <p xml:id="i-GoEpj7hXJYfM8AJyPnpsar">
            Siffrorna talar sitt tydliga språk: 18 procent av kvinnorna och
            13 procent av männen har en visstidsanställning. Av de sysselsatta
            kvinnorna i åldrarna 2064 år arbetar 66 procent heltid och 34
            procent deltid. Motsvarande andelar för män är 89 respektive 11
            procent. Vår tids daglönare är en kvinna som inte har mössan i
            hand, men väl mobilen, och som väntar på ett sms om att hon fått
            arbete ytterligare några timmar, ännu någon dag. Kvinnor är hårdast
            drabbade av otrygga anställningar och väldigt många får inte ens
            ihop till en heltidslön.
          </p>
          <p xml:id="i-T8NafHpNEzhaDdDUkWQjGf">
            Det så kallade 24-timmarssamhället bärs upp av kvinnor. Att arbeta
            kvällar, helger eller delade turer blir allt vanligare. Många
            tjänstemän arbetar mycket övertid i långa perioder. Ska det vara
            möjligt att klara detta krävs att det finns barnomsorg att tillgå
            också på dessa arbetstider. I vår motion om utgiftsområde 14 föreslår
            vi åtgärder för att stärka anställningstryggheten och stävja missbruket
            med rullande visstidsanställningar, och i vår budgetmotion anslår
            vi pengar till barnomsorg på obekväm arbetstid.
          </p>
          <head xml:id="i-HeD4LGkbpWXgkvdWRvLX3v" type="h2">
            Investera i kvinnors arbetsmiljö
          </head>
          <p xml:id="i-MyqnUWC5joSPXUcaYKzstd">
            Ofta är det svårt att jämföra kvinnors och mäns arbete eftersom
            det är vanligt att de utför olika arbetsuppgifter trots samma
            titel. Det är också vanligare att männen avancerar till andra
            arbetsuppgifter efter ett par år medan kvinnorna blir kvar. Dessutom
            blir den fysiska belastningen för kvinnor större vid kroppsarbete
            då de oftast har mindre muskelmassa än män. Att kvinnor i stor
            utsträckning dubbelarbetar genom att ta det största ansvaret för
            hem och barn kan vara en annan bidragande orsak. Kvinnor får helt
            enkelt inte samma chans till återhämtning på sin fritid som män.
            En del av lösningen på problemet ligger således i en omfördelning
            av ansvaret för det obetalda hemarbetet.
          </p>
          <p xml:id="i-MTasHbQUzTMDfD1fKVeEKm">
            Dubbelt så många kvinnor som män får belastningsskador på jobbet.
            Huvudorsaken är att kvinnor har mer ensidiga arbetsuppgifter och
            att de mer sällan än män kan bestämma sin egen arbetstakt. Men
            det går inte att peka ut en enskild orsak till att kvinnor i högre
            grad drabbas av belastningsskador och dessutom blir sjuka i större
            utsträckning än män. Men att kvinnor drabbas av belastningsskador
            i högre utsträckning än män är också ett arbetsorganisatoriskt
            problem som kan och ska åtgärdas i arbetslivet. En orsak till
            kvinnors högre risk att drabbas av belastningsskador är att arbetsredskapen
            ofta är utformade för att passa en genomsnittlig man, vilket ökar
            risken för belastningsskador hos kvinnor.
          </p>
          <p xml:id="i-FSvSDEUAnSRiQCmkDRPiQE">
            Inom ramen för AFA Försäkrings FoU-program Kvinnors arbetsmiljö
            inom industrin arbetar överläkare Catarina Nordander med ett projekt
            om belastningsbesvär. Hennes forskargrupper på Lunds universitet
            har under 20 års tid gjort undersökningar över hur olika typer
            av arbete påverkar risken att drabbas av värk i armarna och händerna.
            Forskningsresultaten visar att kvinnor med monotona arbetsuppgifter,
            bland annat olika typer av montering, i högre grad än män riskerar
            att få arbetsrelaterade skador som till exempel muskelvärk. Resultaten
            visar att ju fler handledsrörelser en person har, desto större
            är sannolikheten att personen drabbas av besvär. Kvinnor drabbas
            värre än män. Eftersom handledsrörelserna är lätta att mäta menar
            hon att det går att sätta gränsvärden för handledsrörelsehastigheten.
            Ett sådant gränsvärde skulle kunna komplettera den nuvarande lagstiftningen
            så att den värsta sortens belastande arbeten blir förbjudna. Detta
            enligt samma modell som det finns gränsvärden för till exempel
            buller och luftföroreningar. Unionens kvinnliga medlemmar drabbas
            främst av belastningsskador i rygg, nacke och axlar till följd
            av bildskärmsarbete. För att minska problemen krävs det att de
            anställda har möjlighet att variera sina arbetsuppgifter så att
            man inte riskerar att fastna i samma ställning under långa perioder.
            Finns inte möjlighet att rotera mellan arbetsuppgifter är det
            viktigt att kunna ta många pauser . 5
          </p>
          <p xml:id="i-VYwJsrKEVgVZyEBfzM2FPH">
            I vår motion om utgiftsområde 14 föreslår vi ett projekt tillsammans
            med arbetsmarknadens parter för att ta fram metoder i syfte att
            stärka kvinnors arbetsmiljö, med inriktning på psykosocialt tunga
            arbetsmiljöer.
          </p>
          <head xml:id="i-6ppFfbaMcVSvq5HCR6NzQs" type="h2">
            Lagstifta om rätt till heltid
          </head>
          <p xml:id="i-4xddiCkFf4XYus9wXyAmjD">
            Medan ett heltidsarbete är en självklarhet för de flesta män
            tvingas fortfarande kvinnor ofta acceptera ett deltidsarbete och
            en lön som det inte går att försörja sig på. Det gäller i första
            hand serviceyrken inom vård- och omsorgssektorn, hotell- och restaurangsektorn
            och inom handeln. I dag arbetar cirka 200 000 personer ofrivilligt
            deltid och en majoritet av dessa är kvinnor inom LO-kollektivet.
            Som deltidsanställd har man förutom lägre inkomst ofta ett lägre
            deltagande i planeringen av arbetet och ett mindre inflytande
            över arbetet och arbetets förläggning. Forskningen visar också
            att risken för sämre hälsa är högre bland deltidsarbetande.
          </p>
          <p xml:id="i-W7S236TwVpxEsPkhk6WSWP">
            Ett modernt arbetsliv kräver en anpassning till människors livssituation
            och förutsättningar. Det är viktigt att skapa incitament och verktyg
            för att många fler ska få heltidstjänster. Här spelar arbetsmarknadens
            parter en viktig roll. Heltidsarbete bör vara en norm på arbetsmarknaden;
            heltid ska vara en rättighet och deltid en möjlighet.
          </p>
          <p xml:id="i-HnReepsVyewTP1pcjrcegZ">
            Det finns goda exempel inom kommuner och landsting runtom i landet
            där man har beslutat att föreslå att kollektivavtal tecknas enligt
            principen heltid en rättighet deltid en möjlighet. Men trots ett
            antal goda exempel måste vi konstatera att utvecklingen går oacceptabelt
            långsamt. Frågan om att göra heltid till norm inom hela arbetsmarknaden
            har varit aktuell under väldigt många år, men parterna har bara
            i mycket begränsad omfattning kunnat lösa detta avtalsvägen. Varje
            arbetad timme behövs. Den som vill gå upp i arbetstid ska ges
            möjlighet till det. Vi vill därför få till stånd en lagstiftning
            om rätt till heltid.
          </p>
          <head xml:id="i-8P2XQruZsExCvDWDP3u2UN" type="h2">
            Lagstifta om kvotering till bolagsstyrelser
          </head>
          <p xml:id="i-JjrwhxnF2oe9g6s8sNRhyk">
            Kvinnor som gör karriär slår förr eller senare i glastaket hit
            men inte längre. Det finns i näringslivet och i samhället, men
            även i politiken. Förra året toppade Anders vd-toppen i det så
            kallade Anders-indexet. I år har Johan seglat upp på första plats.
            Det är alltså vanligare bland börs-vd:ar att heta Anders eller
            Johan än att vara kvinna och vd.
          </p>
          <p xml:id="i-6qs9GQTt3DBtxn3cTruf3W">
            Det är ett slöseri med resurser att så få kvinnor finns representerade
            i bolagsstyrelser och i företagsledningar. Den frivilliga vägen
            har vi provat länge och den har inte gett önskat resultat. Vi
            vill därför lagstifta om könskvotering till bolagsstyrelser.
          </p>
          <head xml:id="i-SgQJgoZaVdvgo7XdY5wWMV" type="h2">
            Skärp kraven på lönekartläggning och handlingsplaner
          </head>
          <p xml:id="i-FPeRDKLfcNiJz7BnbVQW7a">
            Lönekartläggningar är ett väl fungerande instrument för att bland
            annat synliggöra att kvinnligt dominerat arbete systematiskt värderas
            lägre än manligt dominerat arbete. Genom att åskådliggöra strukturell
            lönediskriminering kan åtgärder sättas in och riktade insatser
            kan göras för att åstadkomma förändringar.
          </p>
          <p xml:id="i-5avFNzBKoGQkKPvJJSz1fm">
            Fackförbundet Vision (tidigare SKTF) har genomfört en undersökning
            i ett stort antal kommuner och landsting. Resultatet visar att
            80 procent genomför lönekartläggning och att osakliga löneskillnader
            därmed upptäcks. Av de kommuner och landsting som genomfört lönekartläggning
            uppger drygt hälften att de funnit osakliga löneskillnader. Av
            dessa uppger 97 procent att de upprättat en handlingsplan. Av
            personalcheferna i kommuner och landsting anser 84 procent att
            lönekartläggning är ett bra verktyg för att uppnå jämställda löner.
            I samband med att reformen om en samlad diskrimineringslagstiftning
            genomfördes passade regeringen på att införa flera försämringar.
            Lönekartläggning och upprättande av handlingsplaner för jämställda
            löner behöver numera bara göras vart tredje år (tidigare varje
            år). Dessutom är företag med färre än 25 anställda undantagna
            från skyldigheten att upprätta en handlingsplan (tidigare gällde
            att företag med färre än tio anställda var undantagna från regeln).
            I likhet med många fackliga organisationer anser vi att lönekartläggningar
            och handlingsplaner bör göras varje år samt att endast företag
            med färre än tio anställda ska undantas från denna skyldighet.
          </p>
          <head xml:id="i-YLWhLGE9mLBcyaphkEnc9d" type="h2">
            Fler i jobb och egen försörjning
          </head>
          <p xml:id="i-XD15nH89CGSFbiLyybn93H">
            Det demografiska tillskottet av personer i arbetskraften under
            perioden 20102025 kommer nästan uteslutande från utlandsfödda.
            Eftersom arbetskraftsdeltagandet i delar av gruppen är lågt, inte
            minst bland kvinnorna, finns här den största arbetskraftspotentialen.
            Sysselsättningsgraden bland utrikes födda kvinnor ligger runt
            50 procent. Att öka deltagandet i arbetslivet bland de utrikes
            födda kvinnorna är av avgörande betydelse för om vi ska kunna
            klara en offentligt finansierad välfärd till alla framöver.
          </p>
          <p xml:id="i-3Q2MtkETWxN7r11JFsodpy">
            Många nyanlända får inte stöd av någon etableringslots och inte
            heller från Arbetsförmedlingen. Vårdnadsbidrag och barnomsorgspeng
            är missriktade reformer som försvårar eller försenar etableringen
            på arbetsmarknaden för många kvinnor med utländsk bakgrund. Vi
            vill prioritera utbildningsinsatser som leder till att fler kvinnor
            med utländsk bakgrund kommer ut i arbetslivet.
          </p>
          <p xml:id="i-WXPayJipnJLnuwCy6gBwJ9">
            SCB:s arbetskraftsundersökning visar att andelen sysselsatta
            har ökat bland alla grupper på arbetsmarknaden fram till 2008,
            men därefter sjunkit. Under första kvartalet uppgick andelen sysselsatta
            till 56,1 procent för utrikes födda (67,6 procent för inrikes
            födda).
          </p>
          <p xml:id="i-VEfQw3pEagHTojPELe6a4P">
            Det är stor skillnad i andel sysselsatta mellan utrikes födda
            kvinnor och utrikes födda män. Det senaste utfallet från Arbetskraftsundersökningarna
            (AKU) för första kvartalet 2011 avseende personer mellan 15 och
            74 år visar att sysselsättningsgraden bland utrikes födda kvinnor
            var 50,6 procent jämfört med utrikes födda män som var 62,0 procent.
            Sysselsättningsgraden varierar även mellan olika regioner i landet
            och variationen är betydligt större för utrikes födda än för inrikes
            födda. I drygt åtta av tio av de så kallade socialt utsatta områdena
            har långtidsarbetslösheten stigit mellan 2006 och 2009. Arbetslösheten
            är väsentligt mycket högre än genomsnittet och sysselsättningsgraden
            lägre. Reformerna som gjorts i mottagningssystemet har inte väsentligt
            kortat vägen till arbete och självförsörjning för nyanlända. Utanförskapet
            består.
          </p>
          <p xml:id="i-KX5kvy3Pwkobr7K13i8K7J">
            Det tar alldeles för lång tid för nyanlända invandrare att komma
            i arbete. Det var bakgrunden till den så kallade etableringsreformen
            som genomfördes den 1 december 2010. Reformen innehåller följande
            huvudkomponenter:
          </p>
          <list xml:id="i-94bVaFfnj5aXQXN5BNqLob" style="ul">
            <item xml:id="i-A3LCmXVBPTBBHbUjh8Vnon">
              Arbetsförmedlingen (AF) har numera det samordnande ansvaret för
              etableringsinsatserna för att nyanlända snabbt ska få kontakt
              med arbetsmarknaden.
            </item>
            <item xml:id="i-p5tUC7t5vyVx3Yj2X86E8">
              Tillsammans med AF upprättar den nyanlända en individualiserad
              etableringsplan för de första två åren i Sverige.
            </item>
            <item xml:id="i-7NFHwVgqKjRR4hrW7u4XzG">
              Den nyanlände har möjlighet att därefter välja en etableringslots
              som stödjer den nyanlända under etableringsperioden (upp till
              två år).
            </item>
            <item xml:id="i-DhwbN7JxDDHAn7kBW79STz">
              Alla nyanlända som har en etableringsplan ska delta i arbetsförberedande
              insatser, svenskundervisning för invandrare och samhällsorientering.
              Deltagande är ett krav för att ersättning ska betalas ut.
            </item>
          </list>
          <p xml:id="i-84jzcUuJE7poh4PAGYuMxr">
            Vi anser att det finns brister i etableringsreformen. Bland annat
            tar det för lång tid att få en individuell handlingsplan från
            Arbetsförmedlingen och för lång tid att gå från bidrag till självförsörjning.
            För att långsiktigt öka sysselsättningen bland utrikes födda vill
            vi förstärka kvaliteten genom omprioriteringar av de statliga
            medlen i syfte att höja kvaliteten på etableringsinsatserna för
            nyanlända. Vi är starkt kritiska till sfi-bonusen som infördes
            permanent den 1 juli 2010 eftersom vi menar att den är ineffektiv
            och orättvis och förknippad med stora dödviktskostnader. Den gynnar
            ensidigt personer med goda förutsättningar att tillgodogöra sig
            sfi-undervisningen bonusen förutan, samtidigt som personer med
            stora svårigheter att lära sig svenska inte kan få del av bonusen
            trots relativt stora framgångar i sin språkinlärning. Vi är även
            kritiska till systemet med etableringslotsar. Vi menar att resurserna
            gör större nytta inom ramen för Arbetsförmedlingen om de utnyttjas
            för validering, arbetspraktik och grundläggande utbildning i kommunal
            regi. Kommunerna har ofta goda möjligheter att erbjuda språk-
            och arbetspraktik samt ansvarar för grundläggande utbildning Det
            är viktigt att kommunernas intresse av effektiva insatser tidigt
            i etableringsprocessen beaktas. Kommunerna löper ju risken att
            stå med försörjningsansvaret i de fall som Arbetsförmedlingen
            prioriterar fel eller åtgärder kommer för sent och således inte
            i tillräcklig utsträckning leder till arbete eller studier. Även
            om vi tror att kommunerna har ett starkt intresse av att vara
            behjälpliga när det gäller t.ex. att tillhandahålla praktikplatser
            och till en del även grundläggande utbildning, tror vi att det
            behövs nya former för effektivare samverkan mellan Arbetsförmedlingen
            och berörd kommun.
          </p>
          <p xml:id="i-R65qCgXbfeFkjWtG7y9AxS">
            I vissa kommuner fanns tidigare en väl fungerande verksamhet
            för att hjälpa nyanlända till arbete, en verksamhet som nu nedmonteras
            när ansvaret gått över till Arbetsförmedlingen. Det är olyckligt
            att den kompetens och de nätverk som finns upparbetade i dessa
            kommuner inte tas tillvara i den nya organisationen. Vi föreslår
            därför att även kommuner ska kunna komma i fråga för att bedriva
            lotsverksamhet genom avtal med Arbetsförmedlingen. Totalt för
            vi över 100 miljoner från sfi-bonusen samt 600 miljoner från lotsverksamheten
            för 2012 för insatser i Arbetsförmedlingens regi syftande till
            ökad samverkan med kommunerna kring högre kvalitet i etableringsinsatserna
            för de nyanlända.
          </p>
        </div>
        <div xml:id="i-B7cRouEpy725vmackX1PoH" type="motSignatures">
          <list xml:id="i-7Z4CqjGBk7fSWtsMgPJ3Sn">
            <item xml:id="i-UdGftPxbNe3U7rjHNrUQgG" who="i-SZKUTdtCrCo58yNCQsH76">
              Ylva Johansson (S)
            </item>
            <item xml:id="i-12Q2otdXd16nBpMS4VEAT7" who="i-YMP8nuJqySuXaujevkGpSV">
              Raimo Pärssinen (S)
            </item>
            <item xml:id="i-72MxSkM5z79PGSydN9R1Ef" who="i-79cRBqVjCpwABr2BiKwH7S">
              Ann-Christin Ahlberg (S)
            </item>
            <item xml:id="i-Jpe9SgVZWoJRwjak1WVg9P" who="i-LdjfMsG9pY1LY9yx58k2gm">
              Patrik Björck (S)
            </item>
            <item xml:id="i-8aEcjr5SWxk8YaLijZFCKj" who="i-AQAc7L3yWtMcgD3r6CxRHG">
              Maria Stenberg (S)
            </item>
            <item xml:id="i-SmtJywjv3GFsEVtjsRejYS" who="i-UQcnRomhD3QwUvHJm9NQo2">
              Johan Andersson (S)
            </item>
            <item xml:id="i-DN4cwMdK1csfPgRPfrpAef" who="i-5Eq8EMsaTFyzYQzP7AM1mR">
              Kerstin Nilsson (S)
            </item>
          </list>
        </div>
      </div>
    </body>
  </text>
</TEI>
