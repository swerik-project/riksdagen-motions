<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__108/mot_1907__ak__108-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra Kammaren, N:o 108.
          </p>
          <p>
            N:o 108.
          </p>
          <p>
            Af herr S. T. Palme, om skrifvelse till Kungl. Maj:t angående
            utredning, om och i hvad mån läkare må såsom straff- påföljd kunna
            fråntagas rätten att utöfva läkareverksam- het m. m. |
          </p>
          <p>
            Det är först i medlet af det sjuttonde seklet, som man finner
            begynnelsen af ett ordnadt medicinalväsende i Sverige. Väl funnos
            redan -därförihnan personer, ej sällan utlänningar, hvilka, efter
            att i utlandet hafva inhämtat den dåtida medicinska vetenskapen,
            sysselsatte sig med läkarekonstens utöfning, merendels anställda
            i hofvets, den rika adelns eller militärväsendets tjänst. Men
            de allra flesta bland dem, som tidigare i vårt land utöfvade läkekonst,
            stodo på mycket låg ståndpunkt med afseende på bildning och kunskaper.
            Mestadels voro dessa, det egentliga folkets läkare, närmast att
            jämföra med våra dagars »kloka gummor», hvilkas folkmedicin var
            en sällsam förening af enkla huskurer och de mest vidskepliga
            medel. De enda, som kunde anses hafva här hemma åtnjutit någon
            slags undervisning i läkekonsten, voro, ända in på det sjuttonde
            seklet, &gt;bardskärarne&gt; eller »balberarne», hvilka jämte behandlingen
            af yttre åkommor, sårskador o. d., samt till och med inre sjukdomar,
            äfven sysselsatte sig med hårklippning och rakning. Dessa en primitiv
            läke- konsts yrkesmän markerade sin ställning genom sammanslutning
            i ett slutet skrå, &gt;»bardskärareembetet&gt;» i motsats till »de lärde
            läkarne&gt;, och man finner i gamla handlingar påpekanden om huru
            nödvändigt
          </p>
          <p>
            det är att detta skrå skall vara »&gt;ett fullkomligt och välbeställdt
            Ämbete»&gt;.
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-002.pdf"/>
          <p>
            Motioner i Andra Kammaren, N:o 108. 17
          </p>
          <p>
            Mångenstädes fördes en strid emellan bardskärarne (epitonsores)
            och »de lärda läkarne» (doctores medicinze), hvilka ansågos göra
            intrång i skråprivilegierna. Bardskärarne ansågo sig nämligen
            hafva en slags uteslutanderätt på att utöfva den näring, som bestod
            i att häfva sjuk- domar och läka sår. Hvad läkemedlen beträffar,
            införskrefvo bard- skärarne dem från apotek i Tyskland eller tillverkade
            dem själfva och lågo därför ofta i bittra strider med apotekarne,
            ända till dess att de senare fingo sin tillverknings- och försäljningsrätt
            privilegierad. Då dessutom bland bardskärarne själfva rådde näringsafund
            och strid, så att »en icke utan största äfventyr och fara måtte
            sig under deras händer concreditera», förföll ämbetet alltmera.
            Efter midten af 1600-talet började ock småningom anställas inom
            samhällena kirurger, för hvilka fordrades »betyg af Conventus
            chirur- gorum» i Stockholm. Men äfven läkare för den inre läkekonsten
            började antagas, ehuru till en början med stor tvekan, säkerligen
            delvis af hänsyn till de gamla skråprivilegierna. Redan år 1633
            lät Kalmar stad en från Tyskland anländ läkare »på hans flitiga
            begäran, dock endast på några få veckor, bruka i staden sin profession».
            Efter hand fick man dock smak för verklig läkarekonst, och år
            1664 var det utan någon tvekan, som samma stad antog en stadsläkare.
            Denne, doktor Köhler, uppviste, heter det, &gt;åtskilliga sina testimonia
            med ansökan att få — — — bruka sin konst och lärdom här i staden
            hos det folk, som honom behöfver anlita, hvilket blef honom förunnadt
            och efterlåtet»&gt;. Småningom öfvergick sålunda läkarekonstens utöfning
            alltmera till efter tidens fordringar vetenskapligt bildade läkare,
            för hvilka viss kompetens fordrades. I allmänhet tillerkände medicinalordningen
            hvarje promoverad svensk medicine doktor frihet att utan vidare
            examen sysselsätta sig med medicinsk praktik. »Collegium medicum»
            höll strängt på doktorsvärdigheten, och i vissa fall fordrades
            jämväl för vinnande af »venia practicandi» (tillstånd att praktisera)
            en särskild inför kollegium aflagd »examen practicum». Efter afgifven
            läkareed torde därefter de sökande hafva upptagits till &gt;»membra
            Collegii medici» (medlemmar af kollegium) och i och med detsamma
            erhållit tillstånd att i riket utöfva läkarekonsten. Doktorsvärdigheten
            var emellertid aldrig något ovillkorligt vilikor för legitimation,
            utan bortföll den af kollegium i början vidhållna fordran därom
            efter hand med det medicinska examensväsendets reformering. Bih.
            till Riksd. Prot. 1907. 1 Saml. 2 Afd. 2 Band. 35 Häöft. 3
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-003.pdf"/>
          <p>
            18 Motioner i Andra Kammaren, N:o 108.
          </p>
          <p>
            Läkareeden, som spåras ända ifrån drottning Kristinas dagar,
            bibehölls däremot ganska länge och afskaffades först den 13 juli
            1887. Man hade kunnat ifrågasätta, huruvida icke en särskild handling,
            ett formligt bevis hade bort af kollegium uppsättas, undertecknas
            och till den nye läkaren öfverlämnas såsom ett synligt vittnesbörd
            om hans legitimation. Emellertid stadgar den gamla medicinalordningen
            därom ingenting, och det forna kollegium utfärdade lika litet
            som dess efter- trädare, den nuvarande medicinalstyrelsen, sådana
            särskilda handlingar. Då doktorsgraden numera icke längre är nödvändig
            och sedan läkareeden afskaffats, äro formerna för att vinna legitimation
            såsom läkare i vårt land synnerligen enkla. I Kungl. Majts nådiga
            instruk- tion för läkare den 31 oktober 1890 heter det i $ 55:
            » Behörighet att utöfva läkarekonsten och från apotek förskrifva
            jämväl häftigt verkande eller giftiga läkemedel tillkommer endast
            den, som inom riket aflagt medicinsk licentiatexamen eller, utan
            att hafva aflagt sådan examen, antingen af Kungl. Maj:t erhållit
            särskild tillå- telse att inom riket utöfva läkarekonsten eller
            blifvit af Kungl. Maj:t utnämnd till läkaretjänst eller ock af
            medicinalstyrelsen förordnats att tjänstgöra såsom vikarie eller
            extra läkare vid armén, flottan eller den civila sjukvården; dock
            gäller för sålunda förordnad vikarie eller extra läkare hans behörighet
            endast för den tid, det för honom utfärdade förordnandet bestämmer.»
            Af denna formulering skulle det kunna synas, som om enhvar, hvilken
            inom riket aflagt medicine licentiatexmen, utan vidare vore behörig
            att praktisera. Men, enligt Kungl. Maj:ts förnyade nådiga instruktion
            för medicinalstyrelsen den 31 december 1900, skall enhvar, som
            genom aflagd examen vunnit rättighet att utöfva läkarekonsten
            »anmäla sig hos styrelsen för att erhålla legitimationsbevis».
            I regel torde detta emellertid helt enkelt gå så till, att examensbetyget
            insän- des till medicinalstyrelsen, som förser själfva betygshandlin
            cen med på- skrift om behörigheten. Någon annan åtgärd lärer numera
            i detta afseende icke vidtagas af medicinalstyrelsen, som jämlikt
            $ 6 af den för styrelsen utfärdade instruktion har »att meddela
            legitimationsbevis åt svenska medborgare, som visat sig behöriga
            att 1 riket utöfva läkare- konsten». Legitimation vinnes sålunda,
            men ingen särskild legitima- tionsakt bekommes, ingen handling
            af ungefär samma natur, som det befälhafvarebref, hvilket, utfärdadt
            af kommerskollegium, berättigar sjökapten att såsom fartygsbefälhafvare
            utöfva sitt yrke. Ehuru formerna för legitimationens förvärfvande
            sålunda äro synnerligen enkla, ställer det allmänna likväl vissa
            fordringar till och
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-004.pdf"/>
          <p>
            Motioner i Andra Kammaren, N:o 108. 19
          </p>
          <p>
            med på de enskilda läkare, hvilka icke äro 1 allmän tjänst anställda.
            De äro sålunda i allmänhet beträffande utöfningen af läkarekonsten
            ställda »under medicinalstyrelsens inseende och pliktiga att efterkomma
            hvad styrelsen i kraft af gällande författningar och instruktioner
            före- skrifver dem&gt;»&gt;. Särskildt äro de i vissa fall skyldiga
            till anmälningar beträffande smittosamma sjukdomar. Likaså äro
            de skyldiga att ge kostnadsfria dödsattester. Äfven enskildt praktiserande
            läkare utan någon som helst allmän tjänst äro sålunda, enligt
            nu gällande bestämmelser, i vissa afseenden att betrakta såsom
            ett slags ämbetsmän. K . « &amp;K Den tillbakablick på utvecklingen
            af dessa förhållanden, som jag tagit mig friheten göra, visar,
            hurusom det svenska medicinalväsendet undergått en utveckling,
            analog med den, som inom åtskilliga andra samhällsområden kan
            uppvisas. Från ett fullkomligt obundet naturtillstånd har utvecklingen
            gått fram emot stränga, i skråväsendets tvångströja insnörda former,
            ur hvilka sedermera efter hand utvecklat sig det moderna kulturlifvets
            frihet. Men detta å sin sida får dock aldrig lösas från den lagbunden-
            het, som hänsynen till samhällets lyckliga bestånd och enskilda
            indivi- ders rätt och trygghet måste pålägga. Det är dessa hänsyn,
            som ålägga det allmänna vissa särskilda förpliktelser äfven beträffande
            de läkare, hvilka icke hafva allmän tjänst. Dessa kunna ingalunda
            likställas med andra enskilda yrkesutöfvare i allmänhet. De hafva
            en i vissa afseen- den Pprivilegierad ställning, för hvilken,
            såsom förut nämnts, de äro skyldiga till vissa prestanda gentemot
            det allmänna och med afseende på hvilka de äro underkastade en
            viss kontroll. Vid detta förhållande kunde det tyckas, som om
            staten borde äga rätt att under vissa omständigheter fråntaga
            en läkare den behö- righet att utöfva läkarekonsten (»venia practicandi»),
            som endast under vissa förbehåll gifvits. Men så är ingalunda
            förhållandet. Rörande läkare i allmän tjänst stadgas afsättning
            såsom för andra ämbetsmän. I strafflagens 2 kap. bestämmes om
            de straff, som enligt samma lag ådömas må. Där finnas äfven i
            $$ 15—17 stadgade vissa särskilda straff för ämbetsmän, nämligen:
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-005.pdf"/>
          <p>
            20 Motioner i Andra Kammaren, N:o 108.
          </p>
          <p>
            1. Afsättning, hvarmed i de fall, som i lagen utsatta äro, före
            nas den påföljd, att den dömde förklaras ovärdig att i rikets
            tjänst vidare nyttjas. 2. Mistning af ämbetet på viss tid. Medan
            staten sålunda helt naturligt måste förbehålla sig rätt att i
            särskilda fall så förfara beträffande de ämbetsmän, som i dess
            egen tjänst äro anställda, äger staten å andra sidan gifvetvis
            ingen dylik allmän rätt beträffande dels i enskild tjänst varande
            personer med afseende på denna deras tjänst, dels personer, hvilka
            icke inne- hafva tjänst hos andra men som utöfva enskild verksamhet.
            Och i hvarje fall bör observeras, att, om också läkare genom laga
            dom enligt här åberopade $$ blifvit dömd till afsättning eller
            suspen- sion, så är han därmed ingalunda fråndömd sin behörighet
            att såsom enskild praktiserande utöfva läkarekonsten. Denna behörighet
            kan, enligt nu gällande författningar, helt enkelt icke fråntagas
            den, som en gång förvärfvat densamma, hvad helst han låter komma
            sig till last. I detta afseende intaga läkarne en undantagsställning,
            som är ganska märklig och som bör ses i sammanlikning med hvad
            inom en del andra områden är förhållandet. Den nu i vårt land
            gällande näringsfriheten bestämmes genom kungl. förordningen angående
            utvidgad näringsfrihet den 18 juni 1864, enligt hvilken svensk
            man eller kvinna, med vissa undantag, inskränk- ningar och villkor,
            är berättigad att idka handels- eller fabriksrörelse, handtverk
            eller annan handtering. Här afsedda inskränkande bestämmelser
            af olika slag beträffande näringsfrihetens tillämpning återfinnas
            dels i sagda förordning, dels i andra förordningar och lagar,
            och de afse antingen vissa allmänna stadganden, exempelvis att
            vissa ämbets- och tjänstemän icke få idka handel, eller ock själfva
            rörelsen eller handteringen, så att för dess utöfning erfordras
            viss behörighet, särskild anmälan eller vederbörligt tillstånd
            eller dylikt. Jag vill såsom exempel angifva följande: Sådan fabrikation,
            att för tillverkningens åstadkommande erfordras kemisk behandling
            och att felaktigt förfarande kan medföra eldfara eller våda för
            lif eller hälsa; tillverkning och försäljning af brännvin, maltdrycker
            m. m.; tillverkning och försäljning af krut och andra explosiva
            ämnen; apoteksrörelse;
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-006.pdf"/>
          <p>
            Motioner i Andra Kammaren, N:o 108. 21
          </p>
          <p>
            krog- och värdshusrörelse och dylikt; pantlånerörelse; kommissionärskap
            för anskaffande af tjänstehjon; utvandrareagentur; utöfvandet
            af verksamhet såsom befälhafvare eller styrman å fartyg; utöfvandet
            af verksamhet såsom läkare eller tandläkare; m. m. Öfverträdelser
            af näringsfrihetsförordningens föreskrifter sonas med böter, hvilka
            i vanlig ordning förvandlas. Emellertid finnas i vissa fall dels
            mer eller mindre väsentliga straffskärpningar, dels en särskild
            påföljd, nämligen mistning af rätten att utöfva verksamheten,
            rörelsen eller handteringen. I strafflagen kap. 22 $$ 3 och 4
            stadgas att, om »handlande eller annan, hvars yrke är att sälja
            eller bereda lifsmedel eller läkemedel, säljer eller till annans
            begagnande utlämnar veterligen förfalskade lifs- medel eller läkemedel,
            och vid förfalskningen nyttjats ämne, som för människors lif eller
            hälsa är farligt, eller om förut nämnd person till annan bjuder
            ut sådan veterligen förfalskade lifs- eller läkemedel, äfven om
            de ej mottagas, skall personen i fråga dömas, utom till straffarbete,
            till mistning af sin näringsrätt. Enligt kungl. kungörelsen den
            7 november 1884 angående villkoren för idkande af pantlånerörelse
            kan meddeladt tillstånd förverkas, utan rätt att erhålla nytt,
            af pantlånare, som dömes till ansvar för visst brott; och tillstånd
            i öfrigt återkallas om vederbörande myndighet (Konungens befallningshafvande)
            »finner pantlånaren ej vidare vara lämplig att utöfva rörelsen».
            Enligt kungl. kungörelsen den 28 november 1884 angående kommis-
            sionär för anskaffande åt tjänstehjon och andra af anställning
            inom eller utom riket, $ 2, kan Konungens befallningshafvande,
            som lämnar tillstånd till yrkesmässigt utöfvande af sådan verksamhet,
            återkalla tillståndet, &gt;när omständigheterna därtill föranleda».
            För erhållande af tillstånd fordras, bland annat, att hafva »gjort
            sig känd för ordentlighet och att i öfrigt finnas lämplig»&gt;. Enligt
            kungl. förordningen den 4 juni 1884 om hvad med afseende å utvandrares
            fortskaffande till främmande världsdel iakttagas bör, 8 3 mom.
            3, har kommerskollegium motsvarande rätt. I kungl. förordningen
            den 9 juni 1905 angående försäljning af bränn- vin: stadgas i
            &amp; 37 att om den, som är berättigad till utminutering af brännvin,
            andra gången beträdes med oloflig utskänkning, utminu- teringsrätten
            förloras. Likaså förloras utskänkningsrätt, om den, som har sådan,
            andra gången beträdes med oloflig utminutering.
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-007.pdf"/>
          <p>
            22 Motioner i Andra Kammaren, N:o 108.
          </p>
          <p>
            $ 40 stadgar förlust af rätt till detaljhandel med brännvin för
            vissa angifna förseelser, och enligt $ 43 kan till och med den,
            som är pliktig åtala förbrytelser mot förordningen men beträdes
            med oloflig försäljning, mista tjänsten.» Enligt kungl. förordningen
            den 9 juli 1905 angående försäljning af vin och öl, $ 39, skall
            den, som idkar sådan försäljning och som be- trädes med oloflig
            försäljning af brännvin, dömas, utom till ansvar där- för enligt
            lag, förlustig den försäljningsrätt, hvartill han enligt sagda
            förordning erhållit tillstånd. Enligt kungl. förordningen af samma
            dag angående försäljning af tillagade alkoholfria drycker samt
            svagdricka, $&amp; 11, kan den, som jämlikt tillstånd utöfvar sådan
            försäljning och som dömes till ansvar för oloflig försäljning
            af brännvin, vin eller öl, på allmän åklagares yrkande af domstolen
            dömas förlustig sin utskänkningsrätt. I strafflagens kap. 22 $
            14 stadgas rätt för domstol att under vissa förhållanden fråndöma
            en person behörighet »att vidare föra andras talan inför rätta».
            I åtskilliga afseenden erbjuder af kommerskollegium meddelad behörighet
            att föra fartyg vissa likheter med af medicinalstyrelsen med-
            delad behörighet att utöfva läkarekonsten. En fartygsbefälhafvare,
            som för eget fartyg eller är i tjänst hos enskild redare, kan
            i intet afseende sägas mera vara i det allmännas tjänst än en
            enskild prakti- serande läkare; men bådas yrken äro dock af natur
            att vara ett slags sambhällstjänster. Båda dessa samhällstjänster
            tarfva särskilda yrkes- kunskaper, förvärfvade genom praktik och
            examensstudier, båda äro i hög grad ansvarsfulla och af stor betydelse
            för andra människors lif och välfärd, rörande båda är det därför
            en samhällsangelägenhet att tillse, det yrkesutöfningen sker under
            betryggande former. Bägge dessa yrken fordra en legitimation,
            fartygsbefälhafvarens genom ett »befäl- hafvarbref&gt;, läkarens
            genom legitimationsbevis. Bland de gifvetvis många och stora olikheterna
            dem emellan har för denna motions syfte endast den omständigheten
            intresse, att läkarens behörighet att praktisera icke kan fråntagas
            honom, medan jämlikt gällande lag befälhafvaren kan fråndömas
            rätten att föra fartyg. Enligt kungl. förordningen angående befälet
            å svenska handelsfartyg af den 22 november 1878, $ 14 mom. 2,
            »skall» den, som upprepade gånger beträdes med att »obehörigen»
            utöfva befattning såsom befäl- hafvare, »förklaras ovärdig att
            vidare föra befäl eller underbefäl å svenskt fartyg».
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-008.pdf"/>
          <p>
            Motioner € Andra Kammaren, N:o 108. 23
          </p>
          <p>
            Enligt sjölagens $ 296 må befälhafvare, som på visst angifvet
            sätt förbrutit sig i tjänsten, »där omständigheterna äro synnerligen
            för- svårande, för viss tid eller för alltid dömas förlustig sådan
            rättighet att föra fartyg, för hvars utöfvande särskilda villkor
            äro stadgade». Såsom af denna framställning torde framgå, synas
            de svenska lagstiftarne inom dessa områden hafva utgått från den,
            enligt mitt förmenande, riktiga grundsatsen, att det måste anses
            ligga i sakens natur, att, när för en samhällelig verksamhet gällande
            lag föreskrifver visst tillstånd eller viss legitimation, samhället
            ock må äga att åter- kalla tillståndet eller upphäfva legitimationen,
            om utöfvaren af verk- samheten nedbryter den grund, hvarpå verksamheten
            måste hvila, ifall den icke skall varda samhällsvådlig i stället
            för samhällsgagnelig. Det förefaller som om det blott vore beträffande
            läkarens ansvars- fulla och höga kall, som man ansett sig icke
            behöfva vidhålla denna grundsats.
          </p>
          <p>
            xx
          </p>
          <p>
            Jag vill tillåta mig att med några exempel styrka min öfver-
            tygelse om behöfligheten af att jämväl beträffande läkarekonstens
            ut- öfvare möjlighet funnes att använda den ultima ratio, som
            ligger i ett fråndömande under vissa omständigheter af behörigheten
            att praktisera. Följande utslag har för några år sedan af en rådhusrätt
            fällts angående en svensk läkare. Enär genom hvad i målet förekommit
            får anses lagligen ådaga- lagdt, att A., hvilken antagits till
            agent och förtroendeläkare för för- säkringsaktiebolaget B., efter
            samråd med hustru C., på veterligen falska, af honom i nyssberörda
            egenskap lämnade uppgifter angående C:s hälsotillstånd jämte andra
            omständigheter, under år — — här i D. hos nämnda bolag förskaffat
            sig försäkring å C:s lif till belopp af ett tusen kronor, samt
            A. härigenom gjort sig skyldig till ansvar för bedrägeri och trolöshet
            mot hufvudman enligt 4 kapitlet 1 $ samt 22 kapitlet 2 $, Jämförda
            med 1 $ och 14 8 strafflagen, ty och då A. förklarats saker till
            ansvar, ej mindre af denna Rådstufvurätt genom utslag den — —
            — för dels tre särskilda mot bolaget B. föröfvade bedrägeribrott
            jämlikt 4 kapitlet 1 $ samt 22 kapitlet 2 $, jämförda med 1 $
            och 14 $ strafflagen, dels ett bedrägeri-
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-009.pdf"/>
          <p>
            24 Motioner i Andra Kammaren, N:o 108.
          </p>
          <p>
            brott, jämväl föröfvadt mot bolaget B., jämlikt nyssberörda lagrum
            samt 3 kapitlet 3 $ strafflagen, och dels två särskilda bedrägeribrott,
            föröfvade det ena mot försäkringsbolaget E. och det andra mot
            för- säkringsbolaget F., jämlikt 3 kapitlet 3 $ samt 22 kapitlet
            2 $, jäm- förda med 1 8 strafflagen, än ock af Rådstufvurätten
            i G. genom utslag den — — — för delaktighet jämlikt 3 kapitlet
            4 $ strafflagen i ett bedrägeribrott enligt 22 kapitlet 2 $, jämförd
            med 1 $ samma lag, alltså pröfvar Rådstufvurätten med tillämpning
            af ofvan angifna utslag och i förmåga af ofvan omförmälda lagrum
            samt 22 kapitlet 22 8 och 4 kapitlet 5 $ strafflagen rättvist
            döma A. — hvilken gjort sig förfallen för hvartdera af fyra mot
            bolaget B. föröfvade bedrägeri- brott till straffarbete i ett
            år samt förlust af medborgerligt förtroende under tre år, från
            det han efter utståndet straff blifvit frigifven, för ett mot
            bolaget B. i afseende å C:s försäkring föröfvadt bedrägeribrott
            till straffarbete i tio månader samt förlust af medborgerligt
            förtroende under två år från frigifningsdagen, för hvartdera af
            två bedrägeribrott, föröfvade det ena mot försäkringsbolaget E.
            och det andra mot bolaget F. till straffarbete i nio månader samt
            förlust af medborgerligt för- troende under två år från frigifningsdagen
            samt för delaktighet i ett mot försäkringsbolaget H. föröfvadt
            bedrägeribrott till straffarbete i fem månader — att i en bot
            undergå straffarbete i tre år samt vara förlustig medborgerligt
            förtroende till dess tre år förflutit från det han efter utståndet
            straff blifvit frigifven.
          </p>
          <p>
            I transumerade delar rätt afskrifvet intyga:
          </p>
          <p>
            E. Franzén. S. Granlund.
          </p>
          <p>
            Sedan den dömde utstått sitt straff lär han omedelbart hafva
            åter- vändt till sin förra hemort och där, trots allt och innan
            han ännu återfått honom fråndömdt medborgerligt förtroende, förvärfvat
            en be- tydande enskild praktik. Fortfarande ägde han »behörighet
            att utöfva läkarekonsten och från apotek föreskrifva jämväl häftigt
            verkande eller giftiga läkemedel». Fortfarande måste åt hans legala
            intyg, döds- attester m. m. gifvas allt det officiella förtroende,
            som lagen förklarat honom medborgerligt hafva förbrutit. Med anledning
            af de många obehag, som uppstodo på grund af särskildt de utaf
            doktor A., under den tid han saknade medborgerligt förtroende,
            utfärdade dödsattester, vände sig stadsläkaren inom den ifrågavarande
            staden till medicinal- styrelsen, som svarade:
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-010.pdf"/>
          <p>
            Motioner i Andra Kammaren, N:o 108. 25
          </p>
          <p>
            »Alldenstund gällande författningar icke stadga förbud för den,
            som är i mistning af medborgerligt förtroende, att, om han därtill
            för öfrigt är berättigad, med läkarevård tillhandagå personer,
            som i sådant syfte hänvända sig till honom, torde det icke heller
            kunna förmenas med. lic. A. att utfärda dödsbevis; ankommande
            det på vederbörande att därå fästa det afseende, hvartill de finna
            fog. Dödsbevisens uppgift var ursprungligen, såsom framgår af
            kungl. kungörelsen den 4 november 1859, att åvägabringa en tillförlitlig
            statistik öfver dödsorsakerna. Men erfarenheten har äfven lärt,
            att de af läkare utfärdade dödsbevisen icke sällan åberopas såsom
            bevismedel i rättegångar, exempelvis vid tvister om lif- och olycksfallsförsäkrings-
            ersättningar, till och med i arfsfrågor och dylikt. Då för sådant
            ända- mål ett af en läkare, den där är i mistning af medborgerligt
            för- troende, utfärdadt dödsbevis gifvetvis ej bör tillmätas vitsord,
            så synes det medicinalstyrelsen lämpligt, att Ni — till förekommande
            af fram- tida olägenheter — tillser, att sådana dödsbevis, som
            komma att af med. lic. A. utfärdas under den tid, han saknar god
            fräjd, förses med anteckning härom, innan de inläggas till förvar
            hos hälsovårdsnämn- den i D.&gt;» För ett antal år sedan fanns en
            läkare, om hvilken det påstods, att han begagnade sin konst bland
            annat till att verkställa foster- fördrifningar, och en annan
            läkare har för icke länge sedan offentligen utpekats för att hafva
            i osedligt syfte missbrukat sin ställning såsom läkare. Ingendera
            af dessa kunde, af brist på tillräckliga bevis, lag- föras; men
            äfven om de hade blifvit drabbade af den strängaste fällande laga
            dom, så hade de, efter aftjänadt straff, återinträdt i full utöfning
            af sin en gång förvärfvade och sedan orubbligt bibehållna behörighet
            att praktisera. Det fanns för icke länge sedan i vårt land en
            tidigare ganska väl meriterad läkare, som träffades af en sinnessjukdom,
            så att han icke var fullt normal, utan att han likväl kunde förklaras
            fullkomligt vansinnig. Gång på gång inlämnade han ansökningar
            om platser, men medicinalstyrelsen förklarade sig icke kunna gifva
            honom något för- ordnande. Han var på papperet fullt kompetent,
            men medicinalstyrel- sen sade sig »under senare år icke hafva
            kunnat meddela N. N. något förordnande på grund af sjukdom». Hans
            sjukdom var icke genom något intyg konstaterad, men han kunde
            icke förskaffa sig friskbetyg. Han kunde sålunda aldrig få någon
            af medicinalstyrelsen tillsatt tjänst, men detta hindrade icke
            att en kommun, som icke kände hans sinnes- Bih. till Riksd. Prot.
            1907. 1 Saml. 2 Afd. 2 Band. 35 Häft. 4
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-011.pdf"/>
          <p>
            26 Motioner i Andra Kammaren, N:o 108.
          </p>
          <p>
            tillstånd, kunde erbjuda honom att, med eller utan kommunens
            under- stöd, bosätta sig inom kommunen såsom privat-praktiserande
            läkare med alla de betänkliga vådor, som däraf kunde härflyta.
            Om en annan, för flera år sedan tjänstgörande läkare hade sig
            kollegerna ganska noga bekant, att han led af s. k. paralysie
            générale, och det sades, att han, i sitt af sjukdomen omtöcknade
            sinnestillstånd, ansåg sig äga full rätt att gifva svårt sjuka
            patienter så stora doser morfin, att de däraf genom döden befriades
            från sina lidanden. Men det var icke möjligt att befria det samhälle,
            där han verkade, från denne, numera aflidne utöfvare af läkekonsten.
            Uppenbart är, att sådana läkare, som här exempelvis omnämnts,
            icke endast äro vådliga för sina medmänniskors lif och hälsa,
            utan därjämte kunna föranleda ganska stora ekonomiska skador.
            Det för- håller sig nämligen så, att af läkare utfärdade intyg
            och förklaringar i stor utsträckning läggas till grund för ofta
            nog högst betydande ekono- miska transaktioner. Jag villi detta
            afseende, andra lätt funna exempel förbigångna, särskildt omnämna
            det beroende, hvari hela lifförsäkrings- väsendet är däraf, att
            de vederbörliga läkareintygen äro fullt pålitliga. Likaledes kan
            i detta sammanhang påpekas, hurusom ej sällan stora intressen,
            ekonomiska, moraliska, juridiska intressen, som beröra per- soners
            lif, ära och gods, äro afhängiga af exempelvis obduktioner och
            undersökningar angående personers sinnestillstånd. Svårligen lär
            väl, under nuvarande förhållanden, en domstol kunna förvägra laga
            vitsord åt ett obduktionsprotokoll eller ett utlåtande öfver sådan
            undersökning, som här nämnts, äfven om den underskrifvande läkaren
            varit en brotts- ling, fråndömd medborgerligt förtroende. Såsom
            af exemplen framgår, kunna de förhållanden, som skulle kunna tänkas
            föranleda förlust af legitimationen, vara af hufvudsak- ligen
            två slag, nämligen dels sådana, som stå i samband med ett af läkaren
            begånget brott, dels sådana som sammanhänga med ett sjukligt sinnestillstånd
            hos läkaren. Den senare gruppen af hithörande för- hållanden är
            jämförelsevis svår att närmare bestämma, och den frågan bör undersökas,
            om icke redan bestående lagbestämmelser, målmedvetet tillämpade,
            kunde vara tillräckliga för att råda bot för därmed i sam- band
            stående missförhållanden. Väsentligt lättare att formulera och
            att i praktiken genomföra äro bestämmelser rörande den första,
            med läkarens brottslighet sammanhängande gruppen af anledningar
            till för- lust af behörigheten att praktisera. Det bör emellertid
            där tagas under ompröfning, huruvida denna förlust endast bör
            drabba läkare, som gjort sig skyldig till sådant brott, som står
            i samband med hans yrke, eller om den bör ifrågakomma jämväl vid
            andra förbrytelser.
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-012.pdf"/>
          <p>
            Motioner i Andra Kammaren, N:o 108. 27
          </p>
          <p>
            I hvarje fall synes mig en suspension af behörigheten böra inträda
            under den tid, som för brott dömd läkare till äfventyrs är medborger-
            ligt förtroende förlustig. I sammanhang härmed bör tagas i öfvervägande
            den eventuella proceduren vid fråndömandet af behörigheten, därvid
            bestämmandet kan läggas antingen helt och hållet i den civila
            domstolens eller helt och hållet i medicinalstyrelsens hand, eller
            ock så förfaras, att den civila domstolen dömer i brottmålet och
            medicinalstyrelsen sedan afgör den särskildt här åsyftade påföljden.
            sk + sk Mot bestämmandet af behörighetens fråndömande såsom en
            straff- påföljd har invändts, att man genom denna åtgärd visserligen
            beröfvade de dömde rättigheten att »utöfva läkarekonsten och från
            apotek före- skrifva jämväl häftigt verkande eller giftiga läkemedel»,
            att man hind- rade dem att utskrifva legalt giltiga betyg och
            attester, att man min- skade eller i bästa fall måhända tillintetgjorde
            förtroendet för dem hos den allmänhet, hvilken finge kännedom
            om förhållandet. Men allt detta skulle icke hindra, att sådana
            afdankade läkare utöfvade samma praktik, som i ingalunda ringa
            mån alltjämt utöfvas af s. k. kvacksalvare. Såsom ett exempel
            på huru en sådan afdankad läkare kan tänkas verka, må nämnas,
            att det funnits en medicine kandidat, hvilken icke mäktat fullfölja
            sin examen, men hvilken vid något tillfälle haft ett kortare förordnande
            såsom sjukhusläkare. Denne »praktiserade» seder- mera litet hvarstädes,
            skrifvande intyg och attester, och angifvande sig själf såsom
            &gt;f. d. sjukhusläkare», därmed bedragande godtroget folk. Frågan
            om rätta behandlingen af dem, som, utan att vara läkare, dock
            utöfva medicinsk praktik, är en svår och ömtålig fråga. Den lagstiftning
            rörande kvacksalvare, som i vårt land förefinnes, är ganska gammal
            och föråldrad. Den ännu alltjämt gällande förord- ningen af 1688
            afsåg att skydda mot medicinsk praktik af »apotekare, kirurger,
            okulister, bråck- och stensnidare, badare, kryddkrämare och materialister
            — både för den fara och skadliga konsekvens, som deras kurer pläga
            förorsaka, som ock för det ingrepp som medicis uti deras profession
            såmedels sker». Gifvetvis motsvarar ingalunda 1688 års för- ordning
            våra dagars friare åsikter om rättighet för enskilda, äfven icke
            läkare, att bispringa med sjukvård, men den omfattar å andra sidan
            icke heller det vidsträckta område, där det moderna kvack- salveriet
            är verksamt. Man har därför synnerligen svårt att komma åt de
            verkligt samhällsvådliga kvacksalvarne och charlatanerna, för
          </p>
          <pb facs="riksdagen-motions-pdf/data/1907/mot_1907__ak__108/mot_1907__ak__108-013.pdf"/>
          <p>
            28 Motioner i Andra Kammaren N:o 108.
          </p>
          <p>
            så vidt de icke bevisligen vållat skada eller begagnat i vanlig
            handel förbjudna gifter. Tydligt är sålunda, utan att jag här
            behöfver frambära någon vidlyftig bevisföring, att beträffande
            personer, som, utan att vara läkare, utöfva medicinsk praktik,
            erfordras en ny, fullt modern lagstiftning, som å ena sidan skyddar
            samhället mot verkliga vådor och å andra sidan lämnar utrymme
            för den frihet i berörda afseende, som kan anses nödvändig och
            lämplig. xx + Xx Med anledning af hvad jag nu haft äran anföra,
            tillåter jag mig hemställa, att Riksdagen i skrifvelse till Kungl.
            Maj:t ville anhålla, det täcktes Kungl. Maj:t dels låta verkställa
            utredning, om och i hvad mån läkare må, såsom straffpåföljd eller
            af annan orsak, kunna för längre eller kortare tid fråntagas rätten
            att utöfva läkareverksamhet; dels låta verkställa utredning angående
            de villkor och bestämmelser, som samhället till sina medlemmars
            skydd bör stadga med afseende på medicinsk verk- samhet, utöfvad
            af personer, hvilka icke äro läkare; dels därefter inkomma till
            Riksdagen med de förslag, som häraf kunna föranledas.
          </p>
          <p>
            Stockholm den 26 januari 1907.
          </p>
          <p>
            Sven Palme.
          </p>
          <p>
            STOCKHOLM, ISAAC MARCUS” BOKTRYCKERI-AKTIEBOLAG, 1907.
          </p>
        </div>
      </div>
    </body>
  </text>
</TEI>
