<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-04174">
  <teiHeader>
    <fileDesc>
      <titleStmt>
        <title>Fängslade och försvunna – Dawit Isaak, Ahmadreza Djalali och Gui Minhai m.fl.</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (-, M, L, C, MP, KD, S, V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4174 av Amineh Kakabaveh m.fl. (-, M, L, C, MP, KD, S, V)</title>
          <idno type="rdwebb">H9024174</idno>
          <rs type="number">4174</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9024174/text</ref>
          <ref type="dokument_url_html">http://data.riksdagen.se/dokument/H9024174</ref>
          <ref type="dokumentstatus_url_xml">http://data.riksdagen.se/dokumentstatus/H9024174</ref>
          <ref type="docx">http://data.riksdagen.se/fil/34E1F529-3F39-4DD9-9DB8-5607B34C59AE</ref>
          <ref type="pdf">http://data.riksdagen.se/fil/9496545C-B86F-4BF8-93C0-03E76E0504A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>-</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-EWafU85uPvE7nLNCCVH4rn</idno>
            <name>Thomas Hammarberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-52JyY4b4iymJvmL1945ZrJ" type="signed"/>
        <correspContext corresp="i-52JyY4b4iymJvmL1945ZrJ">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-EWafU85uPvE7nLNCCVH4rn"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-JzvfKNkQ1VXNqvp2yqAQRm" type="submitted">
          <date when="2021-10-05"/>
          <time when="17:45:25"/>
        </correspAction>
        <correspAction xml:id="i-G5ypnC4vgDJaRGcvd8VHNR" type="reviewed">
          <date when="2021-10-06"/>
          <time when="11:19:24"/>
        </correspAction>
        <correspAction xml:id="i-UsCmbhjM5TsbDjGtq9kgvR" type="referred">
          <date when="2021-10-14"/>
        </correspAction>
        <correspAction xml:id="i-UKgYuuJq78VPiXjyxwKQsP" type="assigned">
          <date when="2022-04-28"/>
          <time when="16:07:14"/>
        </correspAction>
        <correspContext corresp="i-UKgYuuJq78VPiXjyxwKQsP">
          <ref type="assignedTo">Utrikesutskottet</ref>
        </correspContext>
        <correspAction xml:id="i-RHCdM3BXr3mcDw3iqZsV3K" type="behandlas_i"/>
        <correspContext corresp="i-RHCdM3BXr3mcDw3iqZsV3K">
          <ref type="uppgift">2021/22:UU1</ref>
          <ref type="ref_dok_id">H901UU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FXPVh8Xdn2TsJm4P13aktR" type="behandlas_i"/>
        <correspContext corresp="i-FXPVh8Xdn2TsJm4P13aktR">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ngp5MJry8fsUQNvgPECM6Z" type="motHeader">
        <div xml:id="i-HJ4Vq1B84UyhqMoTdbq7dM" type="motTitle">
          Motion till riksdagen 2021/22:4174 av Amineh Kakabaveh m.fl.
          (-, M, L, C, MP, KD, S, V) Fängslade och försvunna – Dawit Isaak,
          Ahmadreza Djalali och Gui Minhai m.fl.
        </div>
      </div>
      <div xml:id="i-Jyq3eUj3gXbbxv5jfWtMrK" type="motBody">
        <div xml:id="i-6y89sPa1r4BTrhrkxY8oBY" type="motProposal" subtype="förslag">
          <head xml:id="i-8qwbVCQ3a742n27y5RNvMS">
            Förslag till riksdagsbeslut
          </head>
          <list xml:id="i-MnVTiHkWHPyDtzq9mBNtAW" style="ol">
            <item xml:id="i-9QEN8hntBHggBap7sxf8Ny">
              Riksdagen ställer sig bakom det som anförs i motionen om att
              regeringen skyndsamt bör agera och kräva frigivning av de politiska
              fångarna tillika svenska medborgarna Dawit Isaak, Gui Minhai och
              Ahmadreza Djalali och tillkännager detta för regeringen.
            </item>
            <item xml:id="i-Y8yhSuRXHf6RXGovn5TTyE">
              Riksdagen ställer sig bakom det som anförs i motionen om att
              Sverige bör verka för att EU och FN ställer kraftfulla krav på
              Iran och Eritrea avseende mänskliga rättigheter i samband med
              handel, bilaterala avtal, biståndsinsatser etc., och detta tillkännager
              riksdagen för regeringen.
            </item>
          </list>
        </div>
        <div xml:id="i-13awaRTM9tr7ueqNsoFUSJ" type="motContent">
          <head xml:id="i-5HjZLkkw1Ne6LoDcXKS2vu" type="h1">
            Motivering
          </head>
          <p xml:id="i-736nJkE1S3XxrqxLS883gN">
            Undertecknande ledamöter från de olika riksdagspartierna har
            årligen skrivit en flerpartimotion som ett upprop för frigivandet
            av Dawit Isaak. Tyvärr har det inte hänt något nytt. Isaak är
            alltjämt fängslad under omänskliga förhållanden. Dessvärre finns
            det flera andra svenska medborgare som också har tillfångatagits
            av regimer och grupperingar, som inte ger mycket för vare sig
            yttrandefrihet eller mänskliga rättigheter. Det gäller till exempe
            förläggaren och författaren Gui Minhai i Kina, KI-forskaren Ahmadreza
            Djalali i Iran och människorättsaktivisten för Ahvaz-rörelsen,
            Habib Chaab, som Iran kidnappade under hans vistelse i Turkiet.
            Vad gäller krav på Djalalis frigivning så har EU-parlamentet redan
            utfärdat en resolution. Nu gäller det att den svenska regeringen
            också fortsätter att kräva hans frigivning av den islamistiska
            regimen.
          </p>
          <head xml:id="i-2MZCbnheHrg2jofBjxoFq1" type="h1">
            Dawit Isaak
          </head>
          <p xml:id="i-Txjxnn2riDoggNQQqX2BB8">
            Den svensk-eritreanska författaren och journalisten Dawit Isaak
            har den 23 september suttit fängslad i Eritrea i 20 år. Detta
            utan rättegång och utan att ha anklagats för något brott. Mellan
            den 18–23 september 2001 stängdes alla oberoende medier ner i
            Eritrea och hundratals personer greps. 20 år senare sitter president
            Afewerki kvar vid makten, medan Dawit Isaak och de andra journalisterna
            som greps samtidigt med honom, fortfarande är försvunna. Ingen
            vet vad som hänt dem eller var de befinner sig, och situationen
            i Eritrea är fortsatt mycket svår med omfattande människorättskränkningar
            som sker i landet.
          </p>
          <p xml:id="i-67orTFWczL6BiWnLs48kxK">
            Tre år har gått sedan fredsuppgörelsen mellan Eritrea och Etiopien.
            Men trots fredsuppgörelsen invaderade den eritreanska regimens
            trupper Tigray under 2020 och hundratusentals människor tvingades
            på flykt, tusentals civila dödades och tusentals kvinnors och
            unga flickors kroppar användes som vapen för eritreanska och etiopiska
            soldater. De initiala förhoppningar som fanns om demokratiska
            framsteg i landet, i och med fredsprocessen med Etiopien, har
            kommit kraftigt på skam.
          </p>
          <p xml:id="i-DsRBw8eqBwEmDTj6Aq2NNp">
            Till följd av covid-19 har FN:s speciella rapportör för Eritrea
            uppmanat regeringen att släppa landets politiska fångar, däribland
            Dawit Isaak. Men tyvärr har reaktionen från regimen återigen varit
            iskall.
          </p>
          <p xml:id="i-PBdMno9ATzay5ijL5LLeT4">
            Den svenska regeringen och EU måste nu öka trycket på den eritreanska
            regimen för att få honom frisläppt.
          </p>
          <p xml:id="i-K4XFe37UfnLmFeTYGGd7w8">
            Mellan åren 2016 och 2020 mottog Eritrea 200 miljoner euro i
            bistånd från EU. Detta är givetvis positivt men både handel och
            bistånd måste förenas med tydliga krav på mänskliga rättigheter
            och demokrati. När innehållet i nästa långtidsbudget (2021–2027)
            ska utformas måste stöd till landet förenas med tydliga krav om
            respekt för rättsstatens principer, demokrati och mänskliga rättigheter
            men även att Dawit Isaak och andra politiska fångar frisläpps.
          </p>
          <head xml:id="i-VKkeCLQEscKZVXs3jPJqi3" type="h1">
            Ahmadreza Djalali
          </head>
          <p xml:id="i-2yp7RDKFWJAGZ2ziuZD8dD">
            Svensk-iranske Dr Ahmadreza Djalali, forskare och specialist
            på katastrofmedicin, har suttit fängslad i Evinfängelset i Iran
            i över fem år. Djalali är läkare och forskare med inriktning på
            katastrofmedicin, tidigare verksam vid bland annat Karolinska
            Institutet i Stockholm.
          </p>
          <p xml:id="i-6kjvaSazSaCze6VtqxNfzR">
            Det är nu över fem år sedan Djalali greps under en föreläsningsresa
            i Iran efter anklagelser om att ha samarbetat med den israeliska
            säkerhetstjänsten. Trots intensiva förhör dröjde det sju månader
            efter gripandet innan han tilläts träffa en advokat. Hon nekades
            dock att representera Djalali under hans rättegång, där han istället
            representerades av en statligt utsedd försvarare.
          </p>
          <p xml:id="i-TbMbqUGWQVBdqwuZvT5dpW">
            I oktober 2017 dömde Irans Revolutionsdomstol AhmadrezaDjalali
            till döden för ”korruption på jorden”. Domen baserades på ”erkännanden”
            som gavs under tortyr eller hot. Försvaret fick inte ta del av
            några handlingar eller bevisning under rättegången. Inga bevis
            som stödjer spionanklagelserna har presenterats. Domen fastställdes
            av Irans högsta domstol den 9 december 2018.
          </p>
          <p xml:id="i-LuRrg63MMKVKfrN7MCVNsQ">
            I ett handskrivet brev vittnar Djalali själv om de svåra förhållandena
            i fångenskap och om psykisk och fysisk tortyr. Läckta videofilmer
            inifrån Evinfängelset visar på flera övergrepp mot intagna och
            styrker Djalalis egna uppgifter om livet i fångenskap. Han har
            även uppgett att anklagelserna som riktas mot honom är en bestraffning
            sedan han under 2014 vägrat att spionera på olika EU-länder för
            den iranska statens räkning.
          </p>
          <p xml:id="i-M6NBRDcqQBc4zsHa2ZRuUF">
            Den 24 november 2020 informerades Ahmadreza Djalali om att hans
            avrättning var nära förestående. Han ringde ett sista samtal till
            sin familj innan han fördes till en isoleringscell där han satt
            fängslad i över 100 dagar. Något som FN beskrivit som tortyr.
            I början av 2021 flyttades han tillbaka till allmän avdelning
            där han fortsatt nekas besök och telefonkontakt med sin familj.
            Inte ens när Ahmadrezas mamma insjuknade i covid-19 tidigare i
            år beviljades han permission för att få träffa henne på hennes
            dödsbädd. Han fick inte heller tillstånd att ringa. När hon sedan
            gick bort i sviterna av sjukdomen i Iran nekades han än en gång
            permission både för att gå på hennes begravning och för att besöka
            hennes grav.
          </p>
          <p xml:id="i-QdSQyqR4PqP7hsfpYWLuk">
            Ahmadreza Djalalis hälsotillstånd är också en grund för oro.
            Hans hälsa har försämrats enormt efter månader av isolering och
            dramatisk viktminskning. Djalali är i stort behov av en operation
            relaterad till ett tidigare kirurgiskt ingrepp som han aldrig
            återhämtade sig ordentligt ifrån och av en mer allmän medicinsk
            utredning utöver den som fängelset kan erbjuda. Trots detta nekas
            han fortfarande sjukhusvård.
          </p>
          <head xml:id="i-4811VQ3qupbipXaEsejxPu" type="h1">
            Gui Minhai
          </head>
          <p xml:id="i-epTmcEBJ7NkZvnEwbB7y5">
            Författaren och förläggaren Gui Minhai frihetsberövades första
            gången den 17 oktober 2015 när han försvann från sin semesterbostad
            i Thailand. Vid den tiden drev han ett förlag och bokhandeln Causeway
            Bay Books i Hongkong. Både förlaget och bokhandeln var kända för
            att publicera och sälja regimkritiska böcker varav många är förbjudna
            i Kina.
          </p>
          <p xml:id="i-7c4KFeNcYZj6C6gufbAUGT">
            Den 20 januari 2018 greps Gui Minhai på ett tåg i Kina, mitt
            framför ögonen på två svenska diplomater. De tre var på väg till
            Peking för en medicinsk undersökning då Gui Minhai uppvisat symptom
            på nervsjukdom.
          </p>
          <p xml:id="i-KNNoftvBA9HEbaZRJ4drih">
            Inget hördes från Gui Minhai förrän 9 februari samma år då han
            dök upp på en ”presskonferens” för journalister från fastlands-Kina,
            Taiwan och Hongkong. I den ses han rikta hårda anklagelser mot
            Sverige och bland annat anklaga diplomaterna för att använda honom
            som en schackpjäs. Frivilligheten i dessa uttalanden har ifrågasatts
            av kritiker.
          </p>
          <p xml:id="i-WUZ4Npv1nXBamJSvCAxQCV">
            Gui Minhai dömdes natten till den 25 februari till det hårda
            straffet 10 års fängelse för att ha försett utländsk makt med
            underrättelser. Enligt Amnesty är domen sannolikt kopplad till
            Guis försök att resa till Peking med de två svenska diplomaterna.
          </p>
          <p xml:id="i-47MviVmCmQWytoVkQ6oHi3">
            Undertecknade anser att det är hög tid att Sverige kräver frigivning
            av Dawit Isaak, Ahmadreza Djalali, Gui Minhai och andra svenska
            medborgare som hålls som politiska fångar. Riksdagen har tagit
            ställning angående en granskningskommission gällande Dawit Isaak
            och andra fängslade svenska medborgare. Det är ett positivt steg.
            Men samtidigt är det ett faktum att Isaak, Djalali och Minhai
            riskerar livet redan som det är, såväl med tyst diplomati som
            utan.
          </p>
          <p xml:id="i-UWXxfo6FcgDbdzW9E8vzoQ">
            Det är dags för regeringen att bli tydligare i sitt agerande
            och kräva frigivning av de ovan nämnda politiska fångarna tillika
            svenska medborgarna. Sverige bör även verka för att EU och FN
            och ska agera ytterligare för att Dawit Isaak, Ahmedreza Djalali,
            Gui Minhai m.fl. ska friges.
          </p>
        </div>
        <div xml:id="i-KPdxxG1wB19HqZmLET8Z6P" type="motSignatures">
          <list xml:id="i-Kn99ZeviPo7iULW8SbfkBo">
            <item xml:id="i-PpFLGGhouN2r2GxtR7ndWb">
              Amineh Kakabaveh (-)
            </item>
            <item xml:id="i-XRYvofWDBwtGPu3rjwFWRk">
              Betty Malmberg (M)
            </item>
            <item xml:id="i-X4EHLeVBNZrsvbALt8Pveh">
              Maria Nilsson (L)
            </item>
            <item xml:id="i-UkfzzmPFXwFtyyq3Gr92St">
              Ola Johansson (C)
            </item>
            <item xml:id="i-PzacoUWQ3SXbNYQcUJR4Au">
              Camilla Hansén (MP)
            </item>
            <item xml:id="i-M8wRgF46xKXMNGn6CZ9h4X">
              Sofia Damm (KD)
            </item>
            <item xml:id="i-MPNzG5XLP3b3FHcJ7bUFCr">
              Thomas Hammarberg (S)
            </item>
            <item xml:id="i-SeRUfeKQZsN5fBNxYd4ajF">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
