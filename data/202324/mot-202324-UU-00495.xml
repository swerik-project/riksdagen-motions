<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-00495">
  <teiHeader>
    <fileDesc>
      <titleStmt>
        <title>Stöd till utsatta grupper</title>
        <author corresp="i-7pp8o5KjbVfk6nNsz3e3FX">av Rasmus Giertz m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:495 av Rasmus Giertz m.fl. (SD)</title>
          <idno type="rdwebb">HB02495</idno>
          <rs type="number">495</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB02495/text</ref>
          <ref type="dokument_url_html">https://data.riksdagen.se/dokument/HB02495</ref>
          <ref type="dokumentstatus_url_xml">https://data.riksdagen.se/dokumentstatus/HB02495</ref>
          <ref type="pdf">https://data.riksdagen.se/fil/A47B9DE6-6470-491E-A629-6F4C0CACF79D</ref>
          <ref type="docx">https://data.riksdagen.se/fil/589AD9BC-8832-402F-BDFC-AEEE47CC72C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7pp8o5KjbVfk6nNsz3e3FX</idno>
            <name>Rasmus Giertz</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-pX97E9S4oGNjrUCVuCpeK" type="signed"/>
        <correspContext corresp="i-pX97E9S4oGNjrUCVuCpeK">
          <note type="signatory" corresp="i-7pp8o5KjbVfk6nNsz3e3FX"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4rFo5seKWQkpWzvXDuyLwP"/>
        </correspContext>
        <correspAction type="submitted" xml:id="i-DhkC3mcoG6Jb9GnCM8vUu8">
          <date when="2023-10-02"/>
          <time when="12:56:58"/>
        </correspAction>
        <correspAction type="reviewed" xml:id="i-APPAPRoJjp28mi7yLNUUq9">
          <date when="2023-10-02"/>
          <time when="17:51:11"/>
        </correspAction>
        <correspAction type="referred" xml:id="i-23jHAcpJhmRXn5zU8Mf1vh">
          <date when="2023-10-17"/>
        </correspAction>
        <correspAction type="assigned" xml:id="i-H8LdWfjgA1vaXEu8ARWHSa">
          <date when="2024-04-03"/>
          <time when="16:48:12"/>
        </correspAction>
        <correspContext corresp="i-H8LdWfjgA1vaXEu8ARWHSa">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-DiXs34N68SAjeHesqU4xZn"/>
        <correspContext corresp="i-DiXs34N68SAjeHesqU4xZn">
          <ref type="uppgift">2023/24:KrU5</ref>
          <ref type="ref_dok_id">HB01KrU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU5</ref>
          <ref type="ref_dok_titel">Kulturarv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DsJepHSdkGgy8x8aJoE8E9"/>
        <correspContext corresp="i-DsJepHSdkGgy8x8aJoE8E9">
          <ref type="uppgift">2023/24:UU14</ref>
          <ref type="ref_dok_id">HB01UU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU14</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6rcvdz1ECcyzxY9jHtrmUw"/>
        <correspContext corresp="i-6rcvdz1ECcyzxY9jHtrmUw">
          <ref type="uppgift">2023/24:UU15</ref>
          <ref type="ref_dok_id">HB01UU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:495 av Rasmus Giertz m.fl. (SD) Stöd till utsatta grupper</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-HN9ovqg3Ei7uBKBi3Hqvqp">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TLmw3S42u3VF6mZQoeko6d">
              Riksdagen ställer sig bakom det som anförs i motionen om att
              Sverige bör visa sitt tydliga stöd för kristna kopter i Egypten
              och tillkännager detta för regeringen.
            </item>
            <item sortKey="Yrkande 2" xml:id="i-Rc2ZJHzFQNA36rnRQnNU3c">
              Riksdagen ställer sig bakom det som anförs i motionen om att
              verka för att FN och EU ställer tydliga krav på Egyptens regering
              att garantera kristnas säkerhet och rättigheter och tillkännager
              detta för regeringen.
            </item>
            <item sortKey="Yrkande 3" xml:id="i-3KWa5BqXzvGUdSAR7BoUCH">
              Riksdagen ställer sig bakom det som anförs i motionen om att
              stoppa de uppmaningar till våldsanvändning gentemot kristna som
              förekommer runt om i Nordkorea och tillkännager detta för regeringen.
            </item>
            <item sortKey="Yrkande 4" xml:id="i-Kiy8TG5WTSKntSN9Kk4Xxg">
              Riksdagen ställer sig bakom det som anförs i motionen om att
              Sverige tydligt bör visa sitt stöd för kristna i Pakistan och
              tillkännager detta för regeringen.
            </item>
            <item sortKey="Yrkande 5" xml:id="i-MWhcCPuZdmfcZAexCnLntF">
              Riksdagen ställer sig bakom det som anförs i motionen om att
              inom ramen för FN och EU verka för fortsatt skarp kritik mot Nordkoreas
              hårda hädelselagar samt våldet mot kristna och tillkännager detta
              för regeringen.
            </item>
            <item sortKey="Yrkande 6" xml:id="i-6EtrD54sMC225Xm6KWUcWH">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Nigeria
              och tillkännager detta för regeringen.
            </item>
            <item sortKey="Yrkande 7" xml:id="i-Sa9hD6xE1hTcxX9Egopkvm">
              Riksdagen ställer sig bakom det som anförs i motionen om att
              inom ramen för FN och EU verka för att de kristnas säkerhet i
              Nordkorea garanteras och våldsamheterna upphör och tillkännager
              detta för regeringen.
            </item>
            <item sortKey="Yrkande 8" xml:id="i-WKDCpT2xj6p2GvVn1myrAL">
              Riksdagen ställer sig bakom det som anförs i motionen om att
              Sverige ska verka för att uppmärksamma situationen för kristna
              och andra religionsutövare i Nordkorea och därmed bidra till att
              sätta religionsfrihet i landet på det internationella samfundets
              agenda och tillkännager detta för regeringen.
            </item>
            <item sortKey="Yrkande 9" xml:id="i-JSoXD1xQXG4vxXzBXby3i3">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Indonesien
              och tillkännager detta för regeringen.
            </item>
            <item sortKey="Yrkande 10" xml:id="i-2LkpPbb84F2CyvBbu4HA1U">
              Riksdagen ställer sig bakom det som anförs i motionen om att
              inom ramen för FN och EU verka för att grundläggande mänskliga
              fri- och rättigheter garanteras för kristna och andra minoriteter
              i Indonesien och tillkännager detta för regeringen.
            </item>
            <item sortKey="Yrkande 11" xml:id="i-U53ouFRHc4YnUifLmGvwfn">
              Riksdagen ställer sig bakom det som anförs i motionen om att
              regeringen i ett internationellt sammanhang bör intensifiera sina
              insatser och verka för att uppmärksamma de humanitära och kulturella
              värden som håller på att gå förlorade som en följd av konflikterna
              i Syrien och Irak och tillkännager detta för regeringen.
            </item>
            <item sortKey="Yrkande 12" xml:id="i-8kChNRDu71Qmssm4hD2MN8">
              Riksdagen ställer sig bakom det som anförs i motionen om att
              uttrycka sitt tydliga stöd för de kristna minoriteterna i Irak
              och Syrien genom humanitära insatser och aktiv diplomati och tillkännager
              detta för regeringen.
            </item>
            <item sortKey="Yrkande 13" xml:id="i-QrjouSebxocUzFwK7o67Ww">
              Riksdagen ställer sig bakom det som anförs i motionen om att
              vidta åtgärder för att de uråldriga skyddsvärda kulturer som speglar
              det kyrkohistoriska och kristna arvet tryggas och värnas långsiktigt
              och tillkännager detta för regeringen.
            </item>
            <item sortKey="Yrkande 14" xml:id="i-HYyrpnNsaZRwa2dy3ByJ7t">
              Riksdagen ställer sig bakom det som anförs i motionen om att
              ta initiativ till att främja kvinnors och flickors rättigheter
              globalt och tillkännager detta för regeringen.
            </item>
            <item sortKey="Yrkande 15" xml:id="i-KD3fBPbuMCvDmftx1hS2M8">
              Riksdagen ställer sig bakom det som anförs i motionen om att
              ta avstånd från totalitära staters kvinnoförtryck och tillkännager
              detta för regeringen.
            </item>
            <item sortKey="Yrkande 16" xml:id="i-WyG8PXZdfRoc71gmC3VRXi">
              Riksdagen ställer sig bakom det som anförs i motionen om islamistiska
              diktaturers kvinnoförtryck och tillkännager detta för regeringen.
            </item>
            <item sortKey="Yrkande 17" xml:id="i-W5FS6xsfZJMLHjoMpyPAaN">
              Riksdagen ställer sig bakom det som anförs i motionen om att
              använda tillgängliga diplomatiska verktyg för att främja kvinnors
              rättigheter i Iran och tillkännager detta för regeringen.
            </item>
            <item sortKey="Yrkande 18" xml:id="i-MNvvoV6Gd1wcVbvpjKwmQa">
              Riksdagen ställer sig bakom det som anförs i motionen om att
              dra in biståndet till den palestinska myndigheten för att främja
              kvinnors rättigheter i Mellanöstern och tillkännager detta för
              regeringen.
            </item>
            <item sortKey="Yrkande 19" xml:id="i-RC76yc6aTc9TbgDsSR8KLF">
              Riksdagen ställer sig bakom det som anförs i motionen om att
              med tillgängliga diplomatiska medel uppmärksamma och verka för
              kvinnors och flickors rätt till utbildning och tillkännager detta
              för regeringen.
            </item>
            <item sortKey="Yrkande 20" xml:id="i-BsvgcqFjNZTRJDcs93Twpq">
              Riksdagen ställer sig bakom det som anförs i motionen om att
              med tillgängliga diplomatiska medel motverka och uppmärksamma
              könsstympning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Ryb9RBWdjsfVGgUKfNu2YZ">
            Motivering
          </head>
          <p xml:id="i-SkgrteX7Mx9hD4yzEw8RzB">
            Situationen för kristna runt om i världen är på många håll mycket
            svår och på flera håll har det under senare tid förvärrats vilket
            gjort dem till världens mest förföljda grupp. Det är enligt vår
            mening värt att särskilt uppmärksamma det förtryck som kristna
            är utsatta för i olika delar av världen, inte minst för att deras
            perspektiv ofta tenderar att glömmas bort och den religiösa förföljelsen
            internationellt träffar denna grupp särskilt hårt. Det judisk-kristna
            arvet är vidare grunden för den västerländska majoritetskulturen,
            på vilken Sveriges historia och identitet i mångt och mycket också
            vilar.
          </p>
          <head type="h3" xml:id="i-KyJo1MmqdcJePkyvQBBwQn">
            Egypten
          </head>
          <p xml:id="i-WfJP7ACHFL6tLht4df6Nug">
            Efter den så kallade arabiska våren valde många svenska medier
            tillsammans med flera debattörer och politiker att hylla revolutionärerna
            i norra Afrika och Mellanöstern. I Egypten, som till stor del
            skonades från ett regelrätt inbördeskrig, hölls det till slut
            demokratiska val och det tidigare förbjudna Muslimska brödraskapet
            tog med ytterst liten marginal över makten i landet. Brödraskapets
            vinst skulle komma att innebära stora förändringar för Egyptens
            folk. Idag vet vi att det resulterade i att Brödraskapets ledare
            Mohammed Mursi likt sin företrädare tvingades bort från presidentposten.
          </p>
          <p xml:id="i-UYFU5FHG9NVMSX1pXMg3sE">
            Vad få är medvetna om är vad som hänt minoritetsfolk som de kristna
            kopterna under tiden. Spänningen mellan muslimer och kopter har
            under en längre tid funnits och i samband med instabiliteten blivit
            allt starkare. Läget har blivit alltmer osäkert för ursprungsbefolkningen
            kopterna, som idag endast utgör ungefär tio procent av befolk­ningen.
            Kopterna är en kristen minoritet, som länge varit utsatt för förtryck
            och attacker, vilket blivit extra påtagligt efter att de uttryckt
            sitt stöd till militären som avsatte islamistregimen. Förutom
            att kopterna har utsatts för våld och till och med mord har ett
            stort antal kyrkor och affärer attackerats, plundrats eller satts
            i brand.
          </p>
          <p xml:id="i-BXUe6MVJu5r8DmpNZ5Dupv">
            Vi kunde i samband med arabiska våren höra talas om Mursi-anhängare
            som med knivar och påkar stormar kyrkor, vilket skapade en massflykt
            av kopter till andra länder. Brödraskapets företrädare skyllde
            snabbt attackerna mot kopter på den tidigare regimen under Hosni
            Mubarak och polisen, snarare än sina anhängare, samtidigt som
            omvärlden tyst såg på. Med tanke på vad som tidigare hänt den
            judiska minoriteten i landet bör det vara lätt att förstå allvaret
            för ursprungsbefolkningen. Det fanns nämligen bara för ungefär
            hundra år sedan över 55 000 judar i Egypten och idag återstår
            bara ett fåtal.
          </p>
          <p xml:id="i-WTzQrPwEbDkD6MwnWcQACA">
            Att den egna ursprungsbefolkningen tvingas fly från sitt eget
            land är minst sagt skamligt. När Brödraskapet till slut tvingades
            från makten var det därför inte konstigt att många kände hopp
            om en rejäl förändring, men tyvärr är gruppen fortsatt hårt utsatt.
          </p>
          <p xml:id="i-2CZKzBV4CLjuu9urvCwaw8">
            Efter Muslimska brödraskapets president Mohammed Mursis fall
            har Egyptens kopter på nytt blivit utsedda till syndabockar. Det
            har även förekommit att islamister öppet uppmanat till våld mot
            kristna.
          </p>
          <p xml:id="i-Ehdj39xnqG2Ta3sFcnX9LC">
            Värst utsatt är dock provinsen Minya, vilken antagligen också
            har störst andel kristna procentuellt räknat. Ungefär samtidigt
            som prästen i Sinai mördades, brände en folkmassa ner en byggarbetsplats
            och ytterligare fyra hus tillhörande en kristen familj på grund
            av misstankar om att de höll på att bygga en kyrka. Samtidigt
            sköts en präst till döds i norra Sinai, vartefter Islamiska staten
            tog på sig ansvaret för attacken med motiveringen att prästen
            bekämpande islam.
          </p>
          <p xml:id="i-N7Hy3VdUuf1F9ndu6QLMkU">
            I och med Islamiska statens framgångar i Egyptens grannländer
            har även säkerheten för landets migrantarbetare förvärrats avsevärt.
            Den 12 februari 2015 släppte Islamiska staten chockerande bilder
            på en masshalshuggning av 21 egyptiska kopter i Libyen.
          </p>
          <p xml:id="i-XyVdqjcf7YtjindQDGSTbh">
            I december 2016 dödades 29 kopter i ett sprängdåd utfört av jihadistiska
            självmords­bombare nära den koptiska Markuskatedralen i Kairo
            och i april 2017 dödades 45 kopter vid ett attentat som Islamiska
            staten tog på sig mot två kyrkor på palmsöndagen i Tanta och Alexandria.
            Så sent som i maj 2017 dödades minst 28 kopter efter en skottlossning
            mot en buss i Minyaprovinsen.
          </p>
          <p xml:id="i-9p27ZNgcLctYHNw1mNUa6f">
            De grova attackerna sker inte bara på eller nära Sinaihalvön,
            där Islamiska staten har varit starkt närvarande, utan sker runt
            om i hela Egypten och exemplen är många. Regeringen kan inte i
            detta läge vara passiva utan bör visa sitt tydliga stöd för kristna
            kopter i Egypten och verka för att FN och EU ställer tydliga krav
            på Egyptens regering att garantera kristnas säkerhet och rättigheter
            samt stoppa de uppmaningar till vålds­användning gentemot kristna
            som finns runt om i landet.
          </p>
          <head type="h3" xml:id="i-A1LXaLEipuhQHjwVzKBpeZ">
            Pakistan
          </head>
          <p xml:id="i-Xe2S6gSgzLKGego7d5DAe7">
            Pakistans strikta hädelselagar slår särskilt hårt mot kristna.
            Under det senaste decenniet har det rapporterats om bland annat
            en elvaårig flicka, Rifta Masih, i Pakistan som fängslades och
            anklagades för hädelse. Flickan, som har Downs syndrom, påstås
            ha bränt upp sidor ur Koranen. Detta orsakade stor uppståndelse
            och ledde till att hundratals kristna fick fly från byn där flickan
            bodde. Fallet ledde till att FN kritiserade landets hårda hädelselagar,
            vilket i sin tur kan ha påverkat att personen som antagligen fabricerat
            de brända sidorna ur Koranen blev gripen. Han blev dock inte fälld
            och fallet är nu nedlagt.
          </p>
          <p xml:id="i-Cg5psd33ee1Wvq8LvrhDqq">
            Kristna kyrkor och samhällen har utsatts för frekventa attacker
            och övergrepp i Pakistan. Bombattackerna av två kyrkor i Youhanabad,
            Lahore, resulterade i 14 döda och 75 skadade. Bombattacken av
            en kyrka i staden Quetta i december 2017 resulterade i minst nio
            döda och många fler skadade. Dessa attacker är bara några få i
            raden av attacker mot kristna kyrkor och samhällen i landet.
          </p>
          <p xml:id="i-4zRkTbJaCYuAgJyHKkDd5q">
            Det har också rapporterats om fall av kidnappningar, tvångskonverteringar
            och våldtäkter riktade mot kristna kvinnor och flickor. Dessa
            fruktansvärda händelser har skapat en känsla av rädsla och osäkerhet
            bland den kristna minoriteten i Pakistan. Så sent som i augusti
            2023 angrep ett hundratal personer ur den muslimska majoritets­befolkningen
            ett flertal kyrkor och bostäder i ett område med primärt kristna,
            detta i staden Faisalabad. När både hem, ägodelar och kyrkor sattes
            i brand och vandaliserades tvingades många fly. Kritik har också
            väckts mot passivitet inom myndighetsväsendet.
          </p>
          <p xml:id="i-R2fqYmBdhtFeCwGmuB3NQZ">
            Mot denna bakgrund anser Sverigedemokraterna det är av vikt att
            Sverige visar sitt tydliga stöd för utsatta kristna i Pakistan,
            samt inom ramen för FN och EU verkar för en fortsatt skarp kritik
            mot landets hädelselagar samt våldet emot kristna och att trygghet
            och säkerhet upprättas inte minst för de religiösa minoriteterna.
          </p>
          <head type="h3" xml:id="i-KjGcaRfk4LX6eDbw8AWYcA">
            Nigeria
          </head>
          <p xml:id="i-2GPo41gGFUjEqHjWDDumrW">
            Under de senaste åren har Nigeria upplevt en ökande våldsvåg
            riktad mot kristna samhällen och församlingar runt om i landet.
            Dessa attacker har skapat en oroande och farlig situation för
            landets kristna minoritet. I Nigeria har ett antal attacker mot
            kristna och muslimer, som inte vill acceptera sharia, utförts
            av den islamistiska gruppen Boko Haram, som numera är en del av
            Islamiska staten. Enligt uppgifter från organisationen Open Doors
            har dessa attacker krävt åtskilliga dödsoffer i Nigeria. I vissa
            delstater har det tagits beslut som lett till att kristna blivit
            utsatta för begränsningar i skolorna, hotade att kidnappas, blivit
            utsatta för tvångsäktenskap, nekade anställning, rent vatten och
            hälsovård.
          </p>
          <p xml:id="i-RxXDenJmmNFip8hRyzF1pa">
            Det är förenat med risker att konvertera till kristendom och
            farligt för kyrkor att ta emot nyomvända. I augusti 2019 attackerades
            en metodistkyrka i Anambra State av en beväpnad man, vilket resulterade
            i flera dödsfall och flera skadade. I januari 2020 attackerades
            ett universitet i Kaduna State av en beväpnad grupp där kristna
            studenter kidnappades. I maj 2021 attackerades en kyrka i Benue
            State av en beväpnad grupp, vilket resulterade i dödsfall och
            skador bland församlingsmedlemmarna. Under perioden 2020–2021
            kidnappades flera präster och medlemmar i kristna församlingar
            i olika delar av landet av beväpnade grupper.
          </p>
          <p xml:id="i-XaB9cHT2tFdvH8NxdYv6uX">
            Attackerna mot kristna i Nigeria har under de senaste åren ökat
            i både omfattning och brutalitet. Dessa grymheter måste få ett
            slut. Sverige bör tydligare visa sitt stöd för dessa utsatta kristna
            och andra som utsatts för terroristgruppens förtryck i Nigeria
            och fördöma Boko Harams våldsamma attacker. Inom ramen för FN
            och EU bör Sverige verka för att befolkningens säkerhet kan garanteras
            samt att våldsamheterna och förtrycket upphör.
          </p>
          <head type="h3" xml:id="i-JnfkVgeQiR9KUD7UfFtSpb">
            Nordkorea
          </head>
          <p xml:id="i-TU1rHYNCeWuXikKfMyrZKY">
            Nordkorea räknas konsekvent som världens farligaste land för
            kristna och är samtidigt världens mest tragiska exempel på en
            misslyckad socialistisk utopi. Landets invånare lever under ett
            konstant förtryck från en utfattig, repressiv regim, som saknar
            tolerans för minsta tendens till oliktänkande från sina medborgare.
            Förtrycket har inte bara kväst all form av politisk opposition
            utan riktats också mot religiösa uttryck som inte passat in i
            regimens självbild som sekulär, socialistisk statsbildning. Resultatet
            har varit att all privat religionsutövning i Nordkorea kommit
            att betraktas som fientlig mot staten. I landet riskerar man inte
            bara att fängslas och sättas i koncentrationsläger för religions­utövning,
            utan också att avrättas.
          </p>
          <p xml:id="i-Fr3oc4jjpoMP1LMuvaLQcF">
            Detta kan kontrasteras mot grannen Sydkorea, som tvärtom bär
            på en mycket rik och obruten religiös tradition med så många som
            15 miljoner utövande kristna och 11 miljoner utövande buddhister.
            Exakt hur många som fortfarande utövar religion i Nordkorea går
            inte att säga på grund av dess slutna natur samt att sådan utövning
            troligtvis sker i det fördolda för att inte upptäckas. Klart är
            däremot att sådan religions­utövning ändå överlevt, då det på
            senare år kommit rapporter om att människor i Nordkorea avrättats
            för att ha ägt eller distribuerat kristna biblar – som för övrigt
            är helt förbjudna i landet.
          </p>
          <p xml:id="i-Bfuaz4apoeSTshW4dvaKW3">
            Sverigedemokraterna anser att privat religionsutövning i många
            fall kan vara det sista fröet av hopp och tröst för människor
            i svåra och utsatta situationer. Att man därför förbjudit detta
            just i Nordkorea, där förtrycket är enormt, där hotet om en stundande
            svältkatastrof ständigt är närvarande och där behovet av privat
            religionsutövning därför borde vara särskilt stort, anser vi vara
            extra grymt. Vi vill därför att Sverige verkar för att uppmärksamma
            situationen för kristna och andra religionsutövare i Nordkorea
            och därmed bidrar till att sätta förtrycket och den obefintliga
            religionsfriheten i landet på det internationella samfundets agenda.
          </p>
          <head type="h3" xml:id="i-VS69q5jHFDADkfVKu9qXau">
            Indonesien
          </head>
          <p xml:id="i-Q1tp9GVnBU9arW5hqH8yQ8">
            Indonesien är världens största muslimska land, men av 250 miljoner
            invånare finns trots allt en stor kristen minoritet om cirka 25
            miljoner. Indonesien har märkt ut sig i jäm­förelse med många
            andra muslimska länder eftersom landets invånare har ett lite
            större mått av frihet. Landet är dock inte helt befriat från förtryck.
          </p>
          <p xml:id="i-84NfRyqRtUkvnqYTGXZPJX">
            Som en symbol för samexistens mellan muslimer och kristna valdes
            Basuki Tjahaja Purnama, även kallad Ahok, till guvernör i Jakarta.
            Ahok var känd som effektiv och relativt okorrumperad, men tiden
            som guvernör fick en plötslig vändning den 27 september 2016,
            då han efter ett tal anklagades för att ha hädat Koranen. Någonstans
            mellan 100 000 och 150 000 människor gav sig strax därefter ut
            på Jakartas gator för att kräva att Ahok skulle straffas för hädelse
            genom fängelse eller hängning. Den 9 maj 2017 dömdes han senare
            till två års fängelse för hädelse och för att ha uppmanat till
            våld. Det visar en bakgrund de senaste åren, som i många stycken
            inte har förbättrats.
          </p>
          <p xml:id="i-YUB8gNsLgnKd43hf7qLBsx">
            I Indonesien finns det dessutom en provins, Aceh, som de facto
            är helt självstyrande. Acehs guvernör var tydlig med att sharialagar
            gradvis skulle införas efter att man inrättat en shariadomstol,
            vilket också har skett. Domstolens uppgifter har i ett inledningsskede
            varit att handha fall som handlar om muslimer som inte går till
            fredags­bönen eller personer som säljer mat och cigaretter under
            fastemånaden Ramadan. Successivt har det varit tänkt att domstolen
            även väntas ta hand om allvarligare brott som mord, stölder och
            äktenskapsbrott, liksom ekonomisk brottslighet. Det har sedan
            införandet av denna domstol öppet visat sig att personer dömts
            till piskning. I Acehprovinsen har det också rapporterats om pågående
            trakasserier och diskriminering av kristna. Det har varit fall
            där kristna hotats, tvingats konvertera till islam eller förlorat
            sitt levebröd på grund av sin tro.
          </p>
          <p xml:id="i-XQ9wU2WV32vhTYqW1q56HR">
            Under de senaste åren har Indonesien sett en oroande ökning av
            rapporter om övergrepp mot kristna samhällen och individer. En
            av de mest uppmärksammade händelserna inträffade år 2020 i provinsen
            Papua, där en rad attacker riktades mot kristna kyrkor och byar.
            Dessa attacker, som inkluderade förstörelse av kyrkor och egendom,
            tvingade många kristna att fly sina hem och leva i rädsla för
            sina liv. Den indonesiska regeringens reaktion på dessa händelser
            har inte varit tillräckligt kraftfull, vilket har resulterat i
            en stor känsla av osäkerhet bland kristna i regionen.
          </p>
          <p xml:id="i-JExCGuEyDcynAZPS44MpMn">
            Riksdagen bör tydligt visa sitt stöd för utsatta kristna i Indonesien
            och inom ramen för FN och EU verka för att de kristnas säkerhet
            garanteras samt kritisera förekomsten av sharialagar i Indonesien.
          </p>
          <head type="h3" xml:id="i-JwDX3h7FEKELkr6BavmcML">
            Syrien och Irak
          </head>
          <p xml:id="i-69QdCC9uP9w11TtxrVQMMy">
            De fruktansvärda inbördeskrigen i Syrien och angränsande Irak,
            som smält samman till ett och samma krig och där den ena grymheten
            avlöser den andra, har efter Islamiska statens fall gått in i
            en mindre intensiv fas. Situationen är fortfarande svår för alla
            drabbade civila i området, men det finns anledning att lyfta just
            etniska och religiösa minoriteters situation som särskilt problematisk.
          </p>
          <p xml:id="i-QQUo3vX2kfmCKEejpei9a5">
            Redan från konfliktens början har de kristna haft det särskilt
            svårt som utsatt religiös grupp eftersom de, till skillnad ifrån
            exempelvis sunnitiska, shia och kurdiska parter, varit färre till
            antalet och varken haft några grannstater eller större organisationer
            att stödja och försvara dem.
          </p>
          <p xml:id="i-NRk2NSSjjGiacZ3xNPRzuY">
            När Islamiska staten intog Iraks näst största stad Mosul kunde
            vi läsa i världspressen om hemska övergrepp mot de uppskattat
            35 000 kristna invånarna. Enligt vittnesuppgifter märktes deras
            hem upp med speciella symboler, varpå IS gav dem tre alternativ,
            konvertera till islam, bli avrättade eller betala en särskild
            muslimsk skatt för att få tillfällig betänketid. Resultatet blev
            förödande: Mosul tömdes på sin kristna befolkning, som fick fly
            för sina liv. I samband med övertagandet inledde även Islamiska
            staten sin kamp för att förbjuda och förinta alla former av kulturyttringar
            som inte stämde överens med deras egen stränga tolkning av islam.
            Bland annat jämnade man den bibliske profeten Jonas helgedom och
            andra heliga byggnader med marken.
          </p>
          <p xml:id="i-DwYfDjQVey8HXkhfXUFXMM">
            Exemplet Mosul är talande för de kristnas utsatta situation i
            Syrien och Irak, som inte kan betecknas som något annat än ett
            religiöst och kulturellt folkmord. Från att år 2003 ha funnits
            ca 1,2 miljoner kristna bara i Irak, är det nu svårt att uppskatta
            hur många som finns kvar, kanske så få som 150 000, kanske ännu
            färre. Sverigedemokraterna ser med stor oro på utvecklingen för
            kristna och andra minoriteter i Syrien och Irak. Av respekt för
            såväl de enskilda människornas liv som de uråldriga och skyddsvärda
            kulturerna, är vi angelägna om att framtiden för dem snarast möjligt
            säkras. Vi önskar därför att regeringen i internationella sammanhang
            intensifierar sina insatser och verkar för att uppmärksamma de
            humanitära och kulturella värden som håller på att gå eller redan
            gått förlorade i inbördeskrigens Syrien och Irak.
          </p>
          <p xml:id="i-HLGZDob2gnb2j6XFGhMEpt">
            Vi önskar också att regeringen visar sitt tydliga stöd för de
            kristna minoriteterna. I samband med kriget i Irak har kristna
            blivit särskilt hårt drabbade. Islamiska staten har våldfört sig
            både på människor och på historiska bibliska platser. IS blodiga
            utrensning av kristna visar på behovet av Sveriges och det internationella
            samfundets stöd för förföljda och utsatta kristna, däribland i
            Irak. De uråldriga och skyddsvärda kulturerna som hänger samman
            med områdets kristna historia behöver skyddas, tryggas och ges
            ett långsiktigt beskydd.
          </p>
          <head type="h2" xml:id="i-CHevptycFuG8Lh3A3kwgUA">
            Stöd för utsatta kvinnor i utrikespolitiken
          </head>
          <p xml:id="i-S1wv3DSji1QquughS2iYUm">
            Miljontals kvinnor runt om i världen utsätts dagligen för en
            förtryckande och våldsam hederskultur vilket kraftigt begränsar
            deras möjligheter att leva sina liv så som de själva önskar. Kvinnor
            tvingas finna sig i att deras rätt att göra egna livsval inskränks.
            Inte sällan krävs det att de ger upp den egna viljan för att sätta
            familjen eller släktens heder i första rummet. Sverige har med
            den nya regeringen initierat begreppet strategiskt jämställdhetsarbete.
            Utifrån detta bör en svensk linje ta form som främjar kvinnors
            och flickors rättigheter globalt. Ett särskilt fokus utrikespolitiskt
            bör ligga på att bekämpa alla former av förtryck, sexuell handel
            och trafficking och barnäktenskap. Detta liksom att motverka övergrepp
            och könsstympning och samtidigt främja sexuell och reproduktiv
            hälsa och rättigheter (SRHR).
          </p>
          <head type="h3" xml:id="i-Fv4npQMy44U2srWrougFxD">
            Kvinnors frihet från totalitära staters förtryck
          </head>
          <p xml:id="i-XozqcVuE2AoSiocA4b5bAs">
            Sverige bör i sin utrikespolitik ta tydligt avstånd från statssanktionerat
            förtryck, oavsett land. Även i totalitära islamistiska stater,
            såsom i den islamistiska diktaturen Iran, finns skäl att vara
            extra uppmärksamma på vilka förhållanden som råder, då bilaterala
            eller multinationella frågor hanteras. Iranska kvinnor har gjort
            uppoffringar för att få sina grundläggande mänskliga rättigheter
            erkända, men regimen fortsätter att förtrycka dessa försök till
            självbestämmande. I Iran är lagstiftningen utformad på så sätt
            att kvinnors vittnesmål är värda hälften av en mans, gifta kvinnor
            behöver sin mans tillstånd för att erhålla pass och det krävs
            mannens samtycke för gifta kvinnor att arbeta inom vissa yrken
            samt att skilja sig, med några undantag. Vi ser hur man genom
            slöjtvång inte bara påtvingar kvinnor en särskild klädkod utan
            även förminskar och begränsar dem som människor. Den iranska regimen
            utövar ett brutalt förtryck av kvinnor och flickor i landet. Sverige
            bör överväga att använda alla diplomatiska verktyg för att främja
            kvinnors rättigheter i Iran och i andra islamistiska diktaturer.
          </p>
          <p xml:id="i-8GsHcfVBqyC7JougNAr5ce">
            I Palestina är kvinnors och flickors rättigheter begränsade och
            rapporter om svåra förhållanden till följd av systematiskt palestinskt
            förtryck av kvinnor är vanligt förekommande, exempelvis från FN:s
            särskilda rapportör om våld mot kvinnor. Våld i hemmet är inte
            uttryckligen kriminaliserat och våldtäkt inom äktenskapet är tillåtet.
            Uppskattningar från FN:s befolkningsfond visar på att kring fem
            procent av palestinska gifta kvinnor i åldern 15 till 49 år gifte
            sig före 15 års ålder. Sverigedemokraterna vill se en avveckling
            av biståndsmedlen till den palestinska myndigheten så länge de
            inte lever upp till grundläggande krav om mänskliga rättigheter.
          </p>
          <head type="h2" xml:id="i-M91n88GqZK5X2yTx36u8jZ">
            Kvinnors rättigheter
          </head>
          <head type="h3" xml:id="i-Ngkod3V7X5hrNh1bRm3u3J">
            Utbildning
          </head>
          <p xml:id="i-JjsxMc1EooLUCX8PC68C4s">
            I många länder är skillnaden mellan könen fortfarande stor vad
            gäller rätten till utbildning. Flickor arbetar i stor utsträckning
            och under många timmar både inom och utanför hemmet med en stor
            mängd hushållssysslor. Det omfattar allt ifrån att ta hand om
            småsyskon, städa och laga mat till att hämta vatten. Detta leder
            till att många kvinnor, inte minst i fattiga familjer, inte fått
            samma chans till utbildning då deras föräldrar istället valt att
            satsa på sönerna. Döttrarna blir istället bortgifta, i enlighet
            med familjens tradition och kultur. Regeringen bör därför verka
            för och uppmärksamma kvinnors och flickors rätt till grundläggande
            utbildning.
          </p>
          <head type="h3" xml:id="i-AWLQvSz4YKjafCe2PPJkua">
            Könsstympning
          </head>
          <p xml:id="i-3kW3qXj5R6nSsAGgqbtHvB">
            Varje år könsstympas omkring 3,9 miljoner flickor världen över.
            Den grymma sedvänjan som har inneburit såväl trauma som bestående
            men för livet har praktiserats i mer än 2 000 år. Med den nuvarande
            utvecklingen beräknas antalet flickor som könsstympas varje år
            uppgå till 4,6 miljoner år 2030. De största grupperna är flickor
            och kvinnor från Somalia, Guinea, Djibouti, Mali, Eritrea, Etiopien,
            Egypten och Gambia. Enligt Unicef beräknas mer än 200 miljoner
            flickor och kvinnor som lever idag ha utsatts för någon form av
            könsstympning i de 30 länder i Afrika och Mellanöstern där sedvänjan
            är främst förekommande. Av dessa är 44 miljoner flickor under
            15 år. Kvinnlig könsstympning är ett allvarligt problem för flickor
            och kvinnor på grund av de medicinska riskerna med ingreppet och
            medför långsiktiga fysiska och känslomässiga komplikationer. Svår
            smärta, stress, infektioner och psykiska problem kan uppstå efter
            ingreppet, även kraftiga blödningar, infertilitet och till och
            med död. Ingreppet leder dessutom till att kvinnans sexualliv
            ofta blir mycket smärtsamt och svårt. Sverige bör verka för att
            uppmärksamma könsstympning där detta förekommer och arbeta för
            att få ett slut på denna gamla sedvänja.
          </p>
          <head type="h3" xml:id="i-xDAHda2Abzc3RxXpMmFzR">
            Tvångsäktenskap och arrangerade äktenskap
          </head>
          <p xml:id="i-79mykxBdq268d7DjfLQRgw">
            I ett flertal länder med stark hederskultur har kvinnor ingen
            röst i frågor som borde vara deras ensak inklusive att få välja
            sin partner. Istället arrangeras äktenskapet och bestäms utan
            hänsyn till den enskilda kvinnans vilja eller synpunkter. Oftast
            används kvinnor som ett sätt att köpa sig in i en mer åtråvärd
            släkt, men ett äktenskap kan även vara en lösning vid en pågående
            släktfejd. En ogift kvinna som blivit våldtagen kan även giftas
            bort med våldtäktsmannen för att han ska kunna undgå straff eller
            för att familjen ska undgå skammen. Då parterna i ett arrangerat
            äktenskap kan vara utsatta för starka påtryckningar och förväntningar
            kan det vara svårt att urskilja om äktenskapet är ett tvångsäktenskap
            eller ett arrangerat äktenskap. Detta gör att det blir svårt att
            urskilja individens egna vilja. I vissa fall trolovas flickor
            i tidig ålder för att sedan giftas bort när de blivit äldre. När
            hon väl gifts bort ses hon ofta som en slav i den nya familjen.
            Många ungdomar går med på bortlovning eller äktenskap eftersom
            de inte hittar en annan lösning, är rädda eller inte vill mista
            sin familj. Tyvärr är det i hederskulturer svårare för kvinnor
            och unga flickor att komma ut och berätta om sin utsatthet och
            om våld från familjen eller partnern. Även en vuxen kvinna som
            är gift och har barn kan vara utsatt för stark kontroll av sin
            familj och det sociala trycket kan göra att hon därför stannar
            kvar i ett dåligt äktenskap. De problem som kan drabba kvinnor
            som utsatts för tvångsäktenskap är många. Sverigedemokraterna
            menar att tvångsäktenskap och andra inskränkningar i kvinnors
            grundläggande mänskliga rättigheter i främst de mest förtryckande
            samhällena behöver uppmärksammas bredare och mer fokuserat i regeringens
            utrikespolitik. Detta kvinnoförtryck och avsaknad av grundläggande
            rättigheter behöver omhändertas och belysas i det diplomatiska
            arbetet utomlands.
          </p>
        </div>
        <div type="motSignatures">
          <list>
            <item xml:id="i-Uv7zAHjqGneknGu7VGvbJr" who="i-7pp8o5KjbVfk6nNsz3e3FX">
              Rasmus Giertz (SD)
            </item>
            <item xml:id="i-R5mjrymmS3Bm41kCX53nNR" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-6EP5g9CGCyuQAKCzLY3WxL" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-FCe6ydQDTu7FrH3ndENuWc" who="i-4rFo5seKWQkpWzvXDuyLwP">
              Yasmine Eriksson (SD)
            </item>
          </list>
        </div>
      </div>
    </body>
  </text>
</TEI>
