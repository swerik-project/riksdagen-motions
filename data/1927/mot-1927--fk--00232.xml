<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00232">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__232/mot_1927__fk__232-001.pdf"/>
      <fw xml:id="i-EAJBAGCFqXr491pyKS28tY">
        Motioner i Första kammaren, Nr 232. 3
      </fw>
      <div xml:id="i-KEsY1JznApvt2a86f8jiGR" type="motHeader">
        <div xml:id="i-4fvdEGJpHqfnsiRG6NqL15" type="motTitle"/>
        <div xml:id="i-6dUvC7oaFvLgGj4UynLJp2" type="motSubmissionInfo"/>
      </div>
      <div xml:id="i-8z5zB2PDWx2yP6wugE3kaG" type="motBody">
        <div xml:id="i-Tt2o1espXUvktkxgvAPY2v">
          <p xml:id="i-LWymtdVjBwhBsHLCUkiUFH">
            Nr 232.
          </p>
          <p xml:id="i-7phFCLeQzGidPCU92T8mvE" type="titleString">
            Av herr Bergqvist, i anledning av Kungl. Maj:ts proposition an-
            gående omorganisation av det högre skolväsendet m. m.
          </p>
          <p xml:id="i-otrb1trQ23QRzS6tVjWDK">
            Det förslag till omorganisation av det högre skolväsendet, som
            innefattas i Kungl. Maj:ts proposition nr 116 till innevarande
            års riksdag, syftar till en långtgående omstöpning av våra läroverk.
            I stort sett bygger förslaget, om än med betydande jämkningar,
            på den sex- åriga folkskolan såsom bottenskola. Redan detta är
            ägnat att på många håll väcka starka betänkligheter, så länge
            folkskolan är så ojämnt organiserad, som vad fallet är i vårt
            land. Men även i andra avseenden måste man ställa sig frågande
            inför förslaget. Då detta innebär en högst avsevärd utvidgning
            av den högre undervisningen, kommer det, om det vinner riksdagens
            bifall, att utgöra en stark lockelse för allt flera ungdomar att
            söka sig till läroverken och gå fram till studentexamen. Nu är
            det emellertid ett faktum, som knappast kan bestridas, att vi
            redan ha allt för mycket studenter i landet. Skall skaran ytterligare
            ökas, kommer det säkerligen att bli ganska bekymmersamt i framtiden
            att skaffa alla bärgning. Erfarenheten visar nämligen, att en
            alltför stor procent av våra studenter ägnar sig åt teoretisk
            utbildning, varigenom redan ett icke ringa överskott uppkommit
            av aspiranter till statstjänst inom olika områden. Detsamma gäller
            även de mera kvalificerade yrkena i enskild tjänst. Man kan ock
            hysa berättigade tvivel om, huruvida det är lyckligt att i så
            stor utsträckning, som i det kungliga förslaget sker, bygga den
            högre kvinnliga undervisningen på samundervisning med den manliga
            ungdomen. Det må vis- serligen vara sant, att staten icke bör
            lägga sig mindre vinning om att sörja för den högre kvinnliga
            undervisningen än för den manliga. Men därav följer icke, att
            undervisningen för gossar och flickor bör uniformeras. Frånsett
            att utveck- lingen hos gossar och flickor icke löper parallellt,
            och att en utsträckt samunder- visning dem emellan på grund därav
            icke synes tillrådlig, är kvinnans naturliga uppgift i livet en
            annan än mannens. Att bortse från detta vid undervisningens anordnande
            kan icke vara en sund skolpolitik. Vad jag emellertid åsyftar
            med denna motion är icke att ingå i någon ven- tilering av förslagets
            huvudprinciper. Det är endast några detaljer av mera lokal art,
            som jag här ansett mig böra fästa uppmärksamheten på. Av de läroanstalter,
            som finnas i Luleå stift, äro följande i den kungl. pro- positionen
            föreslagna till omorganisation, nämligen de högre läroverken i
            Umeå
          </p>
          <pb facs="riksdagen-motions-pdf/data/1927/mot_1927__fk__232/mot_1927__fk__232-002.pdf"/>
          <fw xml:id="i-F4VaWhDcTDMD9eUUnZtW3Y">
            4 Motioner i Första kammaren, Nr 232.
          </fw>
          <p xml:id="i-14sBR6zPLe1tMGqMBYJC16">
            och Luleå, samskolorna i Skellefteå, Piteå och Haparanda och
            den kommunala mellanskolan i Boden. Jag frånser här flickläroverken
            i Umeå och Luleå. Vad först samskolorna angår, föreslås, att vid
            samskolan i Skellefteå skall fin- nas en fyrklassig och en sexklassig
            avdelning. Däremot torde ingen erinran vara att göra, förutsatt
            att skolreformen över huvudtaget genomföres. Beträffande samskolorna
            i Piteå och Haparanda åter innehåller förslaget, att de skola
            ombildas till fyrklassiga realskolor. Mot förslaget i denna del
            måste så mycket starkare reageras. Realskolan i Piteå avser att
            tjäna icke blott Piteå stad och den närmaste kust- bygden utan
            även Piteå landsförsamlings s. k. markbygd, Älfsby församling
            samt de två stora lappmarkssocknarna Arvidsjaur och Arjeploug.
            Med känne- dom om den ståndpunkt, varpå folkskoleväsendet står
            inom detta stora område, kan man icke undgå att finna det mycket
            äventyrligt att här bygga realskol- undervisningen på den sexklassiga
            folkskolan. I den långt övervägande delen av detta område är den
            mindre folkskolan förhärskande och torde på grund av den kringspridda
            bebyggelsen komma att så förbli under långliga tider framåt. Att
            under sådana förhållanden bygga realskoleundervisningen på den
            sexklas- siga folkskolan är att utestänga den merendels mindre
            bemedlade allmogens barn i de avlägsna bygderna från möjligheten
            att utan stora kostnader för privat- undervisning, där sådan kan
            erhållas, vinna inträde i realskolan, huru begåvade de än må vara.
            Detta kan ej vara rättvist mot den stora del av befolkningen,
            som är missgynnad i avseende på folkskoleväsendet. För att rättvisa
            skall ske, måste samskolan i Piteå bli sexklassig realskola. Vad
            nu är sagt om samskolan i Piteå gäller även om samskolan i Haparanda
            och detta i ännu högre grad. Denna skola har till uppgift att
            tjäna hela den finsktalande bygden utefter gränsen från Haparanda
            till Karesuando, en sträcka av 40 mil. Ehuru stora kostnader äro
            nedlagda på folkskoleväsendet i denna bygd, är dock folkskolan
            därstädes i stort sett. fortfarande oförmögen att upp- bära en
            fyrklassig realskola. Ännu sker undervisningen i stor utsträckning
            i mindre folkskolor. Därtill kommer, att barnen i de flesta fall
            icke kunna ett svenskt ord, när de börja sin skola. Det är givet,
            att de språkliga svårighe- terna verka hämmande på inlärandet
            av folkskolans lärostoff och att barnen, även när de avslutat
            sin folkskolekurs, icke äga samma säkerhet i svenska språ- ket
            som barn i svensktalande bygd. Om nu de två nedersta klasserna
            i samsko- lan bortfalla i den nya realskolan, så är lätt att förstå,
            att det skall stöta på nästan oöverstigliga svårigheter för barn
            från den rena finnbygden att kom- ma in i realskolan. Denna skola
            kommer då att bli en skola endast för Hapa- randa stad och för
            några mera befolkade platser i nedre Tornedalen, där svensk- språkigheten
            gjort större framsteg. Men den stora allmogebygden får föga eller
            ingen nytta av den. Beträffande den kommunala mellanskolan i Boden
            föreslås att den skall om- bildas till en fyrklassig samrealskola.
            Det kan ju synas rimligt, att denna skola bibehålles som fyrklassig,
            eftersom skolan hittills endast haft fyra klasser. Men
          </p>
          <pb facs="riksdagen-motions-pdf/data/1927/mot_1927__fk__232/mot_1927__fk__232-003.pdf"/>
          <fw xml:id="i-Sg1nWLwEMr1EkRJNtm2u3o">
            Motioner i Första kammaren, Nr 232. 5
          </fw>
          <p xml:id="i-Cy3qg9FANBre3Lmj3A6Poy">
            i och med den föreslagna ombildningen av högre allmänna läroverket
            i Luleå, komma förhållandena att gestalta sig annorlunda än hittills.
            Enligt förslaget skall hädanefter vid nämnda läroverk finnas endast
            en sexklassig realskoleav- delning. Därigenom inskränkes möjligheten
            för gossar med svagare folkskole- utbildning att komma in i läroverket,
            så mycket mer som flickor med kanske betydligt bättre folkskoleutbildning
            kunna få ingå i fri tävlan med dem. Till följd härav behöver en
            utvidgning ske av skolan i Boden. Man måste räkna med, att denna
            skola får sitt verksamhetsområde utvidgat icke blott till hela
            Över- "Luleå och Edefors församlingar utan även till de stora
            lappmarkssocknarna Jokkmokk och Gällivare samt till någon del
            även Jukkasjärvi. Både folkskoleväsendets ställning inom detta
            område och de språkliga för- hållandena i dess norra delar tala
            starkt för att samrealskolan i Boden bör bli sexklassig. I fråga
            om samtliga de tre omnämnda skolorna i Piteå, Haparanda och Boden
            kunde man möjligen tänka sig, att en omorganisation av dem till
            femklassiga realskolor, som byggde på 4:de klassens folkskolekurs,
            vore något att reflektera på, men för ett sådant förslag finnes
            ingen anknytning i Kungl. Maj:ts proposi- tion. Vad slutligen
            angår de två högre allmänna läroverken i Luleå stift, vill jag
            endast framhålla, att förslaget att göra reallinjen i Luleå gymnasium
            endast treårig måste betecknas som mindre lyckligt. Om någonstädes
            gymnasielinjerna böra vara fyrårig så är det vid Luleå läroverk,
            där elever få mottagas från en så blandad och i många avseenden
            heterogen befolkning och där de flesta elever såväl behöva en
            fyrårig gymnasiekurs under ledning av högt kvalificerade lärare
            för att vinna den mognad studentexamen förutsätter. Det är av
            vikt, att vid undervisningens ordnande behörig hänsyn tages till
            de vitt skilda förhållandena i vårt långsträckta land. Det är
            ingalunda sagt, att det som passar exempelvis i Skåne, passar
            även i Norrbotten. Läroverksorganisationen kan och bör rätta sig
            efter förhållandena, men förhållandena rätta sig icke efter läroverksorganisationen.
            Det är nödvän- digt att beakta detta, om man verkligen vill vinna
            ett gott resultat med läro- verksreformen. Med åberopande av vad
            jag sålunda anfört får jag hemställa, att, därest Kungl. Maj:ts
            förslag i propositionen nr 116 i princip antages, riksdagen ville
            besluta, dels att samskolorna i Piteå och Haparanda skola ombildas
            till sexklassiga realskolor, dels att kommunala mellanskolan i
            Boden skall ombildas till en sexklassig samrealskola och dels
            att gymnasiet vid högre läroverket i Luleå skall omfatta en fyrårig
            latinlinje och en fyrårig reallinje.
          </p>
          <p xml:id="i-NZ14a9PwXBL5Zvg9Gid4SD" type="date">
            Stockholm den 15 mars 1927.
          </p>
          <div xml:id="i-39QnqEknXHzgDNbKk1ppUZ" type="signatureBlock">
            <list xml:id="i-2SLp36KDu8ENHMzFVaishR">
              <item xml:id="i-6opmJBntkQNTMhp5FGN13J" who="unknown" type="signature">
                | 0 Bergqvist
              </item>
            </list>
          </div>
          <p xml:id="i-Fn1qvX6Lnh8ock5UXdv26n">
            Bihang till riksdagens protokoll 1927. 3 saml. 70 häft. (Nr 231—233.)
            2
          </p>
        </div>
      </div>
    </body>
  </text>
</TEI>
