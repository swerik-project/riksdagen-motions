<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00455">
  <teiHeader>
    <fileDesc>
      <titleStmt>
        <title>Nya vårdnadsregler</title>
        <author corresp="i-XHzgSBhvzhMtyTsYMbxgy4">av Fredrik Schulte m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya vårdnadsregler</title>
          <idno type="rdwebb">GW02C455</idno>
          <rs type="number">C455</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C455/text</ref>
          <ref type="dokument_url_html">http://data.riksdagen.se/dokument/GW02C455</ref>
          <ref type="dokumentstatus_url_xml">http://data.riksdagen.se/dokumentstatus/GW02C455</ref>
          <ref type="doc">http://data.riksdagen.se/fil/213EBBFB-7FFC-47E0-B90C-46D03C5CFC4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6n4UMJ5Jq36EmnjPSSJDxB</idno>
            <name>Staffan Appelros</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6PVw9b14nHyyamxGVvRRDJ</idno>
            <name>Nils Oskar Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <name>Jan Ericson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-HRPpQ8qPTSDiXRLMZkqL1u</idno>
            <name>Mats Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-M4D6arkL4NDotKE5J8bLHn</idno>
            <name>Curt Linderoth</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L7aJ9vETGbpm8aAoz5gFhC" type="signed"/>
        <correspContext corresp="i-L7aJ9vETGbpm8aAoz5gFhC">
          <note type="signatory" corresp="i-XHzgSBhvzhMtyTsYMbxgy4"/>
          <note type="signatory" corresp="i-6n4UMJ5Jq36EmnjPSSJDxB"/>
          <note type="signatory" corresp="i-6PVw9b14nHyyamxGVvRRDJ"/>
          <note type="signatory" corresp="i-Ldb2oqPG98BReLEGLTqU4A"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-HRPpQ8qPTSDiXRLMZkqL1u"/>
          <note type="signatory" corresp="i-M4D6arkL4NDotKE5J8bLHn"/>
        </correspContext>
        <correspAction xml:id="i-FspUxsXKRf9ZETpCzxbVBB" type="numbering">
          <date when="2008-10-09"/>
        </correspAction>
        <correspAction xml:id="i-Js2Cz4VdVcF6rSebwTbrtj" type="submission">
          <date when="2008-10-07"/>
        </correspAction>
        <correspAction xml:id="i-Uav7TPLBwC23wJCZMKNxBd" type="transfer">
          <date when="2008-10-07"/>
        </correspAction>
        <correspAction xml:id="i-72DrSPpL9jYT55abnhFV4D" type="assigned"/>
        <correspContext corresp="i-72DrSPpL9jYT55abnhFV4D">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LtidQmv7FpHw16G3vGPg5r" type="motBody">
        <div xml:id="i-Pi8PUewBtGyhGUYYghehx1" type="motProposal" subtype="förslag">
          <head xml:id="i-8fHL391G4intAtQ8DBKEQG">
            Förslag till riksdagsbeslut
          </head>
          <p xml:id="i-FxvQk2kdQ8EcthRri8FW8E">
            Riksdagen tillkännager för regeringen som sin mening vad som
            anförs i motionen om att gällande vårdnadsregler skyndsamt bör
            ses över.
          </p>
        </div>
        <div xml:id="i-BjuHWfmEDWdsFHxZVqFMFd" type="motContent">
          <head xml:id="i-LVy6zS4MLYXgfdVsQnVoXd" type="h1">
            Motivering
          </head>
          <p xml:id="i-egastaqybHTEDUY1akejg">
            Idag växer fler barn än någonsin upp utan kontakt med sin pappa.
            Den generella uppfattningen är att detta sker till följd av bristande
            ansvarstagande från fädernas sida. Förvisso kan inte förekomsten
            av enskilda pappor som smiter från sitt ansvar förnekas, men att
            pappor däremot hindras från ett närvarande och aktivt föräldraskap
            belyses sällan. Än mindre lyfts det faktum fram att rådande lagstiftning
            liksom myndigheters agerande underbygger problemet ytterligare.
            Det finns dock åtskilliga exempel ur verkligheten som påvisar
            just detta. Pappor som inget hellre vill än att få till stånd
            delad vårdnad om sitt barn, men som förvägras detta p.g.a. moderns
            ovilja att skilja barnets behov från sin egen besvikelse över
            att relationen med pappan upphört är en alltmer vanligt förekommande
            verklighetsbeskrivning som separerade småbarnspappor kan berätta
            om. Dåliga pappor försvinner ofta i ett tidigt skede av en separation
            väl medvetna om att de gör fel och har därför sällan anspråk gällande
            de gemensamma barnen. Ansvarstagande pappor fortsätter att kämpa
            för att få vara närvarande i sina barns liv.
          </p>
          <p xml:id="i-JbAxh8GVtrYmGktpqP4YgB">
            Orsaken till uppkomsten av denna problematik är givetvis i grunden
            rudimentära mänskliga reaktioner. Upprivna separationskonflikter
            mellan föräldrar går nästan oundvikligen ut över barnen. I förekommande
            fall blir reaktionerna så starka att barnen används som ett verktyg
            för att straffa den tidigare partnern. Många föräldrar är dessutom
            känslomässigt egoistiska och vill inte att andra än de själva
            skall ha en nära relation med barnen. Ofta går inte problemen
            att lösa fullt ut, men dagens lagstiftning skapar förutsättningar
            för att förvärra problemen. Statistiken talar i detta avseende
            sitt tydliga språk. I en jämförelse mellan 2007 och 2000 har antalet
            ansökningar om gemensam vårdnad minskat med drygt 40 %, samtidigt
            som antalet tvistliga vårdnadsmål ökat med nästan 20 % (Domstolsverket).
            Detta tyder på en markant ökning av konfliktgraden vid separationer
            gällande vårdnaden. I 90 % av samtliga fall där enskild vårdnad
            tilldöms görs detta dessutom till fördel för mammor (SCB: Barn
            och deras familjer 2006). Slutsatsen av detta måste antingen vara
            att vi här ser ett allvarligt och omfattande strukturellt samhällsproblem,
            eller att kvinnor helt enkelt är bättre föräldrar. Den senare
            utsagan står uppenbart i strid med grundläggande uppfattningar
            om jämställdhet och alla människors lika värde. Dylika utsagor
            kan jämställas med påståenden som att den relativt låga andelen
            kvinnor i bolagsstyrelser uppkommit till följd av att män skulle
            vara bättre på företagande. Därmed är slutsatsen entydig att det
            här finns ett allvarligt systemfel som måste betraktas som diskriminering.
          </p>
          <p xml:id="i-C39PKnryvyx881xhzqEEVH">
            Det är dock otvivelaktigt så att barns förutsättningar att möta
            framtiden stärks av att ha två aktiva och närvarande föräldrar.
            Avsaknaden av en nära manlig förebild är kanske en än mer vanligt
            förekommande gemensam nämnare än droger bland kriminella. Därtill
            måste som övriga negativa samhällskonsekvenser även inräknas både
            pappornas och barnens personliga lidande. De sammantagna samhällskostnaderna
            för diskrimineringen av pappor blir därför ytterst omfattande.
            Dagens ordning måste dessutom kraftigt ifrågasättas mot bakgrund
            av den övriga samhällssträvan som finns för att verka för ökad
            jämställdhet mellan könen gällande ansvarstagande för barn. Oavsett
            om metoden heter jämställdhetsbonus eller delad föräldraförsäkring
            är en ökad jämställdhet mellan män och kvinnor avseende föräldraskap
            ett överordnat mål som samtliga partier i riksdagen ställer upp
            bakom. Att då samtidigt upprätthålla ett system som så påtagligt
            motverkar pappors möjlighet till att vara en del av sitt barn
            liv ter sig ytterst märkligt.
          </p>
          <head xml:id="i-MPZPX8C3Lus21qfCHUVfzF" type="h2">
            Samarbetssvårigheter orimlig grund för enskild vårdnad
          </head>
          <p xml:id="i-FACZps5TyfBnPzp62X1bbE">
            Sedan riksdagsbeslutet om nya vårdnadsregler trädde i kraft under
            2006 har förutsättningarna för att tilldöma enskild vårdnad ökat
            drastiskt. Även om domstolar fortfarande kan döma till gemensam
            vårdnad mot båda föräldrars vilja, har den nya lagen påtagligt
            underlättat för att domstolen tar en förälders motstånd mot gemensam
            vårdnad på allvar (proposition 2005/06:99, s. 1). Detta har bl.a.
            inneburit att domstolar inte längre skall besluta om gemensam
            vårdnad i fall där samarbetssvårigheter mellan föräldrarna förekommer
            till sådan grad att de överhuvudtaget inte kan samarbeta i frågor
            som rör barnet (proposition 2005/06:99, s. 104).
          </p>
          <p xml:id="i-FJNWaHeQyKVze57nvfAQD4">
            Eftersom samarbetssvårigheter utgör en tillräcklig grund för
            enskild vårdnad har lagen skapat gynnsamma förutsättningar för
            att framkalla konflikter från den part som äger störst chans att
            vinna vårdnadstvisten, d.v.s. från mammans sida. Lagstiftningen
            får därmed som konsekvens att modern gynnas av att initiera en
            konflikt med fadern i vårdnadstvisten, vilket också har börjat
            ske i allt större omfattning efter lagens tillskapande. Då lagen
            även prövats i Högsta domstolen har denna situation ej heller
            uppkommit p.g.a. osäkerhet i rättstillämpningen. Då lagen vidare
            föreskriver att barnets bästa skall vara vägledande för vem som
            tilldöms enskild vårdnad, utan att närmare specificera vad barnets
            bästa består av, blir allmänvärderingar om föräldrars lämplighet
            i för stor utsträckning vägledande (att pappor inte tar sitt ansvar),
            vilka är till gagn för kvinnan. Eftersom barnet av biologiska
            skäl bör vara nära sin moder för amning under det första levnadsåret,
            ges mamman dessutom ett övertag i förhållande till pappan eftersom
            barnet då spenderat mer tid med mamman och det därmed kan anses
            ligga i barnets fortsatta intresse att vara kvar hos modern. Ett
            annat exempel på hur vistelsetiden med barnen påverkar domsluten
            är ytterlighetsexemplet med en mamma som förlorade vårdnaden om
            sina barn till barnens pappa, kidnappade barnen och höll sig gömd
            med dem under ett antal år. Efter att kvinnan gripits av myndigheter
            och tillbringat en kort tid i fängelse tilldelades hon sedan enskild
            vårdnad med hänvisning till samarbetssvårigheter och att barnen
            stadgat sig hos henne.
          </p>
          <p xml:id="i-9Eh77GxUkYQBSyiBiPkf41">
            Kombinationen av att samarbetssvårigheter möjliggör enskild vårdnad
            och att det finns en otydlighet i lagen rörande begreppet barnets
            bästa har en praxis framkallats som innebär att pappor systematiskt
            fasas ut ur sina barns liv. Genom att skapa konflikter med fadern
            om allt från dagisplats till klädval och uppfostran kan kvinnan
            skapa en bild av att föräldrarna inte kan samarbeta kring beslut
            rörande barnet. Mamman kan t.ex. efter separationen flytta till
            någon annan del av landet eller på andra sätt försvåra umgänget
            mellan pappa och barn för att stärka sin position i domstolsförhandlingar
            som den förälder till vilken vårdnaden bör ges med hänsyn till
            barnets bästa. Lagen gör det helt enkelt lönsamt för mammor att
            inte samarbeta. Kritik mot att den nya lagstiftningen skulle resultera
            i just detta framfördes bl.a. av justitiekanslern.
          </p>
          <head xml:id="i-M9n37ffP6zdjetNPM4VpC6" type="h2">
            Barnets bästa
          </head>
          <p xml:id="i-MXYWNPK1DbxPdMGpEV2t87">
            Att betydelsen av barnets bästa framhålls bättre i den nya lagstiftningen
            i jämförelse med den tidigare är positivt. Vad barnets bästa innebär
            specificeras dock inte närmare. Den tillsynes självklara utgångspunkten
            att barnets bästa bör bestå i att ha två aktiva och närvarande
            föräldrar framhålls t.ex. inte. Detta är beklagligt och bör istället
            utgöra själva utgångspunkten för hur vårdnadstvister löses, d.v.s.
            att gemensam vårdnad automatiskt bör utdömas med undantag för
            att en av föräldrarna betraktas som direkt olämplig.
          </p>
          <p xml:id="i-29jGjSC19FV7eG3wYunQK8">
            Lagen bör vidare utformas så att den förälder som söker bestrida
            gemensam vårdnad på annan grund än just sin tidigare partners
            direkta olämplighet bör drabbas negativt. Detta då vederbörande
            med stor sannolikhet värderar sitt egenintresse framför barnets
            bästa att ha två närvarande föräldrar. Vidare bör begreppet samarbetssvårigheter
            definieras tydligare och sättas i ett större sammanhang. Idag
            blundar samhället många gånger för mammors uppsåtliga strävan
            att skapa konflikt i syfte att få barnet för sig själv. Umgängesbrott
            bör t.ex. beivras mer aktivt och vitesnivån för detta bör höjas.
            Domstolar bör även ta umgängesbrott i beaktande vid själva vårdnadstvisten.
            En förälder som vid upprepade tillfällen gör sig skyldig till
            umgängesbrott bidrar uppenbarligen till att skapa samarbetssvårigheter.
            För boendeföräldrar bör även en omfattande informationsplikt gentemot
            den andre föräldern gälla kring viktiga saker som inträffar i
            barnets liv. Det skall ej vara möjligt att utestänga en förälder
            från att ta del av viktig information om sitt barn.
          </p>
          <p xml:id="i-LzUMyQyqs2zRCsih6x3N9w">
            Hur bör då praktiska problem hanteras som var barnet skall bo?
            Hur löser man en situation när den ene föräldern önskar flytta
            till en annan kommun eller en annan del av landet, eller om konflikt
            uppstår kring frågor om uppfostran, utbildning, förskola osv.?
            I konsekvens av ovanstående resonemang kring delad vårdnad bör
            frågan om boende utgå från att barnet har rätt till ett likvärdigt
            antal boendetimmar hos båda föräldrarna. Kommer föräldrarna överens
            om annat bör givetvis detta gälla. I övriga sammanhang bör samarbetsvilja
            genomgående premieras i den mening att den förälder som utöver
            sitt egenintresse även identifierar barnets behov av att ha två
            aktiva och närvarande förälder gynnas av detta. Önskar t.ex. den
            ene föräldern efter separationen flytta till en annan kommun eller
            till en annan del av landet och ta med sig det gemensamma barnet,
            bör den föräldern som önskar stanna kvar och inte bryta upp barnet
            från sin hemmiljö bli boendeförälder. Lagen bör genomgående präglas
            av incitamentsstrukturer för samarbete för barnets bästa.
          </p>
          <p xml:id="i-51VRC7ZZeh2UWomBAJHgPX">
            Om konflikten mellan två föräldrar blivit så infekterad att konsensus
            rörande vissa frågor är omöjlig, bör ett system med goda män tillämpas.
            Ansvarig myndighet bör således i dylika situationer tillsätta
            en god man för barnet som, med barnets bästa för ögonen, fattar
            de beslut där föräldrarna inte kan komma överens. Detta skulle
            med all sannolikhet öka viljan till samarbete mellan föräldrarna.
          </p>
          <head xml:id="i-KkHovttrigofpd2YLa4xRV" type="h2">
            Ekonomiska ersättningar
          </head>
          <p xml:id="i-J6H6dBAFeQ6RhSFaupNTpE">
            Med delad vårdnad och ett likvärdigt delat boende som utgångspunkt
            bör något underhållsstöd som regel inte utgå. Detta då båda föräldrarna
            måste bistå barnet med eget rum, mat, kläder, leksaker, sportutrustning,
            resor osv. Underhållsplikt bör endast utgå om barnet spenderar
            mindre än 10 dagar per månad hos en förälder eftersom tiden hos
            vederbörande då är så omfattande att han/hon i realiteten måste
            tillhandahålla ovanstående till sådan omfattning att de betalar
            för sitt barn. Föräldrar som tar sitt ansvar bör slippa underhållsplikt.
            Regelverket för underhållsstödet bör vidare förändras till att
            vara kopplat till estimerad inkomst för det kommande året. Det
            finns i dag exempel på pappor som tidigare haft en hög inkomst
            men blivit arbetslösa och sedan inte förmått uppnå samma inkomstnivå,
            men trots detta tvingats betala underhållsstöd baserat på den
            tidigare höga inkomsten. Barnbidraget bör vidare fördelas mellan
            föräldrarna i proportion till den tid barnen bor hos dem.
          </p>
          <p xml:id="i-Sa37AovRHNbZcUUS4iAFXD">
            Den vägledande principen måste vara att ekonomiska incitament
            ej förekommer för att förvägra barnet så mycket tid som möjligt
            med båda sina föräldrar. Det finns i dag flera exempel där detta
            förekommer. Ta följande exempel: En pappa har gradvis tillåtits
            träffa sina barn mer än den tid som stipulerats av domstol då
            mamman sett praktiska fördelar med detta. När barnen efter ett
            tag övergått till att bo halva tiden hos pappan har grunden för
            att betala underhåll upphört, varpå mamman då hotat med enskild
            vårdnad om pappan inte träffar barnen mindre.
          </p>
          <head xml:id="i-W1XPB3AEw1DcRVHyk2U1cD" type="h2">
            Oskäliga anklagelser
          </head>
          <p xml:id="i-NX5sU1vYHnkDDSfhvJsf4T">
            Ett annat bärande inslag i de nya vårdnadsreglerna är framhållandet
            av betydelsen av risken för att barn far illa. Vid bedömningen
            av vad som utgör barnets bästa skall det även fästas särskilt
            avseende vid risken för att barnet eller någon annan i familjen
            utsätts för övergrepp. Detta ter sig närmast som en självklarhet,
            men har i kombination med principen om enskild vårdnad vid samarbetssvårigheter
            resulterat i en ökad tendens till falska anmälningar. Detta har
            inneburit att anklagelser om våld och övergrepp även om pappan
            friats från anklagelser tas i beaktande när domstol och myndigheter
            vid vårdnadstvister skall fastställa vad som utgör barnets bästa.
            Det räcker därmed många gånger med blott ett påstående om övergrepp
            för att ett barn skall nekas träffa sin pappa. Det finns flera
            exempel på hur domstol tilldömt delad vårdnad (innan Högsta domstolens
            prejudikat kring hur samarbetssvårigheter är en adekvat grund
            för enskild vårdnad) och där mamman bara dagar efter domen inkommit
            med anklagelser om misshandel som resulterat i att enskild vårdnad
            senare tilldömts henne. Risk finns givetvis att anmälningarna
            ökar i takt med att det blir ett vedertaget förfarande för att
            åstadkomma enskild vårdnad.
          </p>
          <head xml:id="i-2xWE6YmvE8hY5kV4PeJCPA" type="h2">
            Icke lämpliga föräldrar
          </head>
          <p xml:id="i-g6q4kTtetXuViFZS7gsvd">
            Det är dock av största vikt att vårdnaden av barn inte ges till
            föräldrar som på olika sätt utsätter barnen eller sin omgivning
            för övergrepp. Denna prövning måste dock vara rättssäker för föräldern
            och vila på en bättre grund än vad som nu är fallet. Att beröva
            en pappa möjligheten att träffa sina barn och omvänt beröva barnen
            sin pappa på basis av lösa anklagelser om övergrepp som uppdagats
            under en vårdnadstvist och som avvisas av domstol är oacceptabelt.
            Den nya ordningen har stundom försvarats i debatten med svepande
            formuleringar som att barn måste skyddas mot pappor som förgriper
            sig mot och misshandlar dem. Viljan till detta ifrågasätter ingen.
            Att godtyckligt anklaga samtliga män för att vara potentiella
            sex- och våldsförbrytare och att institutionalisera ett sådant
            synsätt i lagen är däremot någonting annat. Gällande sexuella
            övergrepp mot barn i allmänhet bör det påpekas att det är ytterst
            ovanligt förekommande att en biologisk förälder (mammor likaväl
            som pappor) förgriper sig på det egna barnet, även om media ibland
            försöker göra annat gällande genom att offentliggöra specifika
            fall. Den största risken för dylika övergrepp sker i statistisk
            mening av styvpappor. Att därför exkludera den biologiska pappan
            kan ur detta perspektiv vara förödande. Han är inte tendentiös
            på samma sätt som mamman som troligen vill tro det bästa om sin
            nya partner då misstanke om övergrepp mot barnet föreligger.
          </p>
          <head xml:id="i-LZAiC2A8E9mADYAYHGxLS3" type="h2">
            Myndigheternas felgrepp
          </head>
          <p xml:id="i-9cAr7JarPSchNPBXYMZPjF">
            Utöver de rent legala problemen som är kopplade till vårdnadstvister
            finns åtskilliga problem i samhällets bemötande av pappor som
            slåss mot sina tidigare respektive för att vara en aktiv del av
            sina barns liv. Pappor som driver domstolsprocess för delad vårdnad
            uppfattas ofta som rättshaverister. Det finns heller knappast
            en pappa som kommit i kontakt med en socialsekreterare i samband
            med en vårdnadstvist som inte upplever sig förbigången. Ett fenomen
            som dessutom genomgående negligeras av myndigheter är Parental
            Alienation Syndrome (PAS) som på svenska kan översättas till föräldraalienation
            eller psykisk misshandel av barn. PAS innebär att barn övas i
            att varken visa empati eller sympati för en av sina föräldrar
            som i grunden är en älskad person. Företeelsen uppkommer vanligast
            i separationskonflikter och framkallas av den ena föräldern i
            syfte att utmanövrera den andre. Eftersom PAS-forskningen är mycket
            ringa i Sverige är utbildningsnivån och kunskapen dålig bland
            t.ex. socialsekreterare. Regeringen bör därför vidta åtgärder
            för att komma tillrätta med detta kunskaps- och attitydproblem
            bland offentliganställda som på olika nivåer handlägger vårdnadsärenden.
            Sammantaget måste samhället bli bättre på att förstå att det faktiskt
            finns mammor som uppsåtligt söker frånta sina barn möjligheten
            att bibehålla en sund relation och kontakt med sin pappa efter
            en separation.
          </p>
        </div>
        <div xml:id="i-MWMXV9qPDwjCaXf9bs1ejQ" type="signatureBlock">
          <list xml:id="i-7j5Q11NFUrewUjuNxFZe8Y">
            <item xml:id="i-9QzPiFnyBtnu1ZaieZs7yH" who="i-XHzgSBhvzhMtyTsYMbxgy4" type="signature">
              Fredrik Schulte (m)
            </item>
            <item xml:id="i-Lhs6tyo3QLMnVf6TDXzRbD" who="i-6n4UMJ5Jq36EmnjPSSJDxB" type="signature">
              Staffan Appelros (m)
            </item>
            <item xml:id="i-18667LbsnohtTZiyqiFYzn" who="i-6PVw9b14nHyyamxGVvRRDJ" type="signature">
              Nils Oskar Nilsson (m)
            </item>
            <item xml:id="i-ViRBBqxCmcvfWkbJGag6qp" who="i-Ldb2oqPG98BReLEGLTqU4A" type="signature">
              Jan Ericson (m)
            </item>
            <item xml:id="i-8Q61Zr5bxCz14jcDMf383k" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
            <item xml:id="i-BPCAwqA3a7EQNHqACbe9f1" who="i-Q1WPoNtt1578KMfEZ5TLkK" type="signature">
              Betty Malmberg (m)
            </item>
            <item xml:id="i-Ubaxd1X9N9HpSNbsqHQ9sc" who="i-Pu4JFuoHUq5W6JaAtvinyz" type="signature">
              Annicka Engblom (m)
            </item>
            <item xml:id="i-49j5artFeMBAxacT2jpwoQ" who="i-HRPpQ8qPTSDiXRLMZkqL1u" type="signature">
              Mats Johansson (m)
            </item>
            <item xml:id="i-2cUA2f5ia8R1qeEyTDLSZP" who="i-M4D6arkL4NDotKE5J8bLHn" type="signature">
              Curt Linderoth (m)
            </item>
          </list>
        </div>
      </div>
    </body>
  </text>
</TEI>
