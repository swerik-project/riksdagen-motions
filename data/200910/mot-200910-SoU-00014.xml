<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00014">
  <teiHeader>
    <fileDesc>
      <titleStmt>
        <title>med anledning av prop. 2009/10:210 Patientsäkerhet och tillsyn</title>
        <author corresp="i-SZKUTdtCrCo58yNCQsH76">av Ylva Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:210 Patientsäkerhet och tillsyn</title>
          <idno type="rdwebb">GX02So14</idno>
          <rs type="number">So14</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So14/text</ref>
          <ref type="dokument_url_html">http://data.riksdagen.se/dokument/GX02So14</ref>
          <ref type="dokumentstatus_url_xml">http://data.riksdagen.se/dokumentstatus/GX02So14</ref>
          <ref type="doc">http://data.riksdagen.se/fil/034A1DB4-6CB1-4598-9AF0-1FA60BEC3DF0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-15cwTbbqSdYzCfyKTx17Rf" type="basedOn"/>
        <correspContext corresp="i-15cwTbbqSdYzCfyKTx17Rf">
          <ref>Proposition 2009/10:210</ref>
        </correspContext>
        <correspAction xml:id="i-9M5FaGES82w4sDQr4hBhj9" type="signed"/>
        <correspContext corresp="i-9M5FaGES82w4sDQr4hBhj9">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
        </correspContext>
        <correspAction xml:id="i-3twfNcZq9D15WSGDvLWSmi" type="referral">
          <date when="2010-05-04"/>
        </correspAction>
        <correspAction xml:id="i-3Vq9142MKpC18i7obhMAsL" type="dismissal">
          <date when="2010-05-03"/>
        </correspAction>
        <correspAction xml:id="i-Epxjd5y4ZsrnYoK1hzYUzp" type="dismissal">
          <date when="2010-05-03"/>
        </correspAction>
        <correspAction xml:id="i-Rscmuc8iXCp7sy72sN6H91" type="submission">
          <date when="2010-04-29"/>
        </correspAction>
        <correspAction xml:id="i-75Rfrsb4PYxidv7o3q629p" type="transfer">
          <date when="2010-04-28"/>
        </correspAction>
        <correspAction xml:id="i-Q8wwvcKf2YcVtM2jLAdyxm" type="assigned"/>
        <correspContext corresp="i-Q8wwvcKf2YcVtM2jLAdyxm">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WeJDGoHjD3RJoM6WJ7Sqo8">
            Förslag till riksdagsbeslut
          </head>
          <list style="ol">
            <item xml:id="i-EiJGyRLYPMoTKSCHENUDjh">
              Riksdagen tillkännager för regeringen som sin mening vad som
              anförs i motionen om införande av nationell kvalitetscertifiering.
            </item>
            <item xml:id="i-D3b92d7kEg1GjQQq6RhYQk">
              Riksdagen tillkännager för regeringen som sin mening vad som
              anförs i motionen om meddelarskydd för personalen inom all offentligt
              finansierad vård och omsorg.
            </item>
            <item xml:id="i-VfL5pDHU2zf5qg9v28vPFU">
              Riksdagen tillkännager för regeringen som sin mening vad som
              anförs i motionen om uppföljning av utvecklingen när det gäller
              anmälningar till polis och åklagare vid fel i vården.
            </item>
            <item xml:id="i-HSkLBD9mHC2dBHQwDr8roX">
              Riksdagen tillkännager för regeringen som sin mening vad som
              anförs i motionen om företrädare för allmänheten i Socialstyrelsens
              klagomålshantering.
            </item>
          </list>
        </div>
        <div type="motContent">
          <head xml:id="i-2qLKDHDutfTBmm79wkwFHM" type="h1">
            Inledning
          </head>
          <p xml:id="i-2J7cF9Li1xPGY8Kwrot29g">
            Internationella studier från Danmark, Storbritannien och USA
            visar att omkring 10 % av alla patienter som vårdas på sjukhus
            riskerar att drabbas av en vårdskada och till följd av detta förlängd
            vårdtid eller extra vårdinsatser. Bedömningen är att hälften av
            dessa vårdskador skulle gå att undvika genom bättre följsamhet
            till riktlinjer och rutiner för diagnostik och behandling.
          </p>
          <p xml:id="i-8cHc1oxsnpHBJ6wg5qS9KV">
            Socialstyrelsen genomförde för några år sedan en nationell kartläggning
            av antalet vårdskador i Sverige inom den somatiska sjukhusvården.
            Resultaten visade att det kan vara upp till 100 000 patienter
            (8,6 %) som skadas och 3 000 som avlider till följd av en vårdskada
            varje år. De undvikbara vårdskadorna leder varje år till ca 630
            000 extra vårddygn, vilket motsvarar omkring 5,7 miljarder kronor.
            Frekvensen av vårdskador och tillbud är därmed i samma storleksordning
            i Sverige som i andra länder med likartad utbildningsstandard
            och kvalitetsnivå inom hälso- och sjukvården.
          </p>
          <p xml:id="i-Ao1HjPFqaYq1zwRGrjH567">
            Kunskap om brister och inträffade avvikelser i hälso- och sjukvården
            kan hämtas från de anmälningar som varje år görs till Hälso- och
            sjukvårdens ansvarsnämnd, Socialstyrelsen, patientnämnderna, patientförsäkringen
            och läkemedelsförsäkringen. Det är sannolikt att det finns ett
            inte obetydligt mörkertal när det gäller vårdskador.
          </p>
          <p xml:id="i-PQdwPHPFhuGNRiir7zM4NR">
            Regelsystemet när det gäller säkerhet i hälso- och sjukvården
            är i dag i huvudsak utformat för att ingripa mot enskilda personer
            som begår misstag eller felaktigheter i vården. Hälso- och sjukvårdens
            ansvarsnämnd (Hsan) har till sitt förfogande disciplinpåföljderna
            varning och erinran gentemot enskilda yrkesutövare. Dessa uppgifter
            finns tillgängliga hos Hsan och är offentliga. En anmälan från
            en patient till Hsan kan leda till en disciplinpåföljd men inte
            till något annat, t.ex. skyddsåtgärder. Om Socialstyrelsen anser
            att det finns skäl att besluta om skyddsåtgärder, anmäler myndigheten
            detta till Hsan, som prövar och kan besluta om skyddsåtgärder.
            Skyddsåtgärder är beslut om prövotid, begränsning av förskrivningsrätt,
            återkallelse av legitimation eller andra behörigheter.
          </p>
          <p xml:id="i-6Aav5EUcoMZtC7u7hasZUr">
            Patientsäkerhetsutredningen presenterade 2009 en översyn ur ett
            patientsäkerhetsperspektiv av den lagstiftning som omfattar bl.a.
            tillsynen och ansvarssystemet inom hälso- och sjukvården. Utredningen
            pekar på att det finns en bred enighet bland hälso- och sjukvårdspersonal,
            vårdgivare, patientorganisationer, fackliga företrädare, forskare
            m.fl. om att det nuvarande regelverket är utformat på ett sätt
            som inte alltid stöder hög patientsäkerhet och inte sätter patienternas
            erfarenheter i centrum. Vårdskador uppkommer naturligtvis som
            en följd av misstag som enskilda personer gör men beror framför
            allt på brister i struktur och arbetsrutiner på arbetsplatsen,
            men detta har inte återspeglats fullt ut i regelverket för patientsäkerhet.
            Regeringens proposition bygger i allt väsentligt på Patientsäkerhetsutredningens
            arbete.
          </p>
          <head xml:id="i-sVC57nBrHGruGrWaVfDbs" type="h1">
            Regeringens förslag
          </head>
          <p xml:id="i-Soo9MC79dGFB1wB9rmwXnT">
            I propositionen föreslår regeringen att lagen om yrkesverksamhet
            på hälso- och sjukvårdens område (LYHS) upphävs och ersätts av
            en ny samlad patientsäkerhetslag. Den nya lagen innehåller bestämmelser
            om att vårdgivare ska bedriva ett systematiskt patientsäkerhetsarbete.
            Det innebär bl.a. att vårdgivare ska utreda händelser i verksamheten
            som medfört eller hade kunnat medföra en vårdskada, att ge patienter
            och närstående information och möjligheter att bidra till patientsäkerhetsarbetet
            samt att rapportera legitimerad hälso- och sjukvårdspersonal till
            Socialstyrelsen om de bedöms utgöra en fara för patientsäkerheten.
          </p>
          <p xml:id="i-RFvxT3jLWSqdD1pEhV3uT2">
            Propositionens förslag innebär också ett reformerat ansvarssystem
            inom hälso- och sjukvården. De nuvarande disciplinpåföljderna
            varning och erinran ersätts av en utökad klagomålshantering hos
            Socialstyrelsen, som får möjlighet att rikta kritik mot yrkesutövare.
            Staten får utökade möjligheter att tillgripa skyddsåtgärden prövotid.
            I beslut om prövotid ska det kunna fastställas en prövotidsplan
            som den legitimerade ska följa. Det föreslås också att bestämmelserna
            om återkallelse av legitimation och annan behörighet att utöva
            yrke inom hälso- och sjukvården förändras, bl.a. på så sätt att
            det tydliggörs att även allvarlig brottslighet utan samband med
            yrkesutövningen ska kunna utgöra grund för återkallelse av legitimation.
          </p>
          <p xml:id="i-AwZcLzUL7wGMov4HanEGDk">
            Vidare införs en skyldighet för apotekspersonal att anmäla till
            Socialstyrelsen om en läkares eller tandläkares förskrivning av
            exempelvis narkotiska läkemedel eller andra särskilda läkemedel
            skäligen kan befaras stå i strid med vetenskap och beprövad erfarenhet.
          </p>
          <p xml:id="i-88ipz5X7SxcM3W6zRz3uds">
            Bestämmelser i LYHS som inte påverkas av något särskilt förslag
            förs över oförändrade till den nya lagen. Lagförslagen föreslås
            träda i kraft den 1 januari 2011.
          </p>
          <head xml:id="i-W7etVbSuAmdPZfPwXSjNd6" type="h1">
            Vår principiella hållning
          </head>
          <p xml:id="i-GcjUkw63bv9cXAMkMiMb6j">
            Vårdens uppgift är att bota, lindra och trösta. När vi blir patienter
            är vi särskilt sköra, utsatta och beroende av andra. Hur man blir
            bemött i vården är oerhört viktigt. Man ska kunna lita på kvaliteten
            i den hälso- och sjukvård som ges. Därför måste patientens säkerhet
            alltid vara högst prioriterat i hälso- och sjukvården. Ingen ska
            behöva känna oro för att kontakt med vården ska leda till ett
            förvärrat sjukdoms- eller skadetillstånd. Varje vårdskada är en
            för mycket för den som drabbas.
          </p>
          <p xml:id="i-ADTFwaoDfThcecvWvyA8Mj">
            Sjukvård är en riskfylld och komplex verksamhet. För att förhindra
            att misstag i vården upprepas måste det finnas en god avvikelserapportering
            och ett aktivt förbättringsarbete. Sjukvården måste därför hela
            tiden arbeta med patientsäkerhet, lära av sina misstag för att
            förbättra och utveckla kvaliteten och bekämpa ojämlikheter i vården.
            För att alla ska känna sig trygga med att rapportera in avvikelser
            är det viktigt att misstag och tillbud som rapporteras används
            i lärande och förebyggande syfte och inte i första hand för att
            peka ut syndabockar. God och uppdaterad kunskap om problemet och
            dess omfattning är en förutsättning för att kunna vidta rätt åtgärder.
            Ett sätt är att genomföra regelbundna vårdskadeundersökningar
            inom svensk hälso- och sjukvård där data presenteras köns- och
            åldersuppdelade. Vårdskadeundersökningar kan ligga till grund
            för särskilda åtgärdsprogram som följs upp och utvärderas.
          </p>
          <p xml:id="i-62X6z7VScej6g7W8GycAvS">
            I säkerhetssammanhang framhålls ofta att man måste gå från individsyn
            till systemsyn för att nå de verkligt effektiva säkerhetslösningarna.
            Hög patientsäkerhet kräver både och. Vårdgivarna måste ta sitt
            ansvar för patientsäkerheten genom att ha effektiva ledningssystem
            för kvalitet och säkerhet. Myndigheterna måste kunna granska detta
            arbete och därutöver alltid kunna identifiera och ingripa mot
            yrkesutövare som utgör ett hot mot patientsäkerheten. Dagens disciplinpåföljder
            i sjukvården (erinran respektive varning) är ineffektiva i det
            avseendet att de inte följs upp från statens eller hälso- och
            sjukvårdens sida och därför sällan bidrar till ökad säkerhet på
            individ- eller systemnivå. Disciplinpåföljdernas utformning gör
            också att personalens vilja och öppenhet att påtala risker och
            brister minskar eftersom det nästan enbart fokuserar på egna eller
            andras misstag. Betydligt större fokus måste riktas mot vårdgivarnas
            ansvar för effektiva ledningssystem och patientsäkerhetsarbete.
          </p>
          <p xml:id="i-LZYRXB1pbadvRCfFZFbLqb">
            Mot denna bakgrund ställer vi oss positiva till de konkreta förslag
            som läggs fram i propositionen. Vårdgivarnas ansvar blir tydligare.
            På samma sätt som man som arbetsgivare har ett ansvar för sina
            arbetstagare får man nu ett direkt ansvar för sina patienters
            säkerhet. Patienten får med förändringen en enda statlig myndighet
            (Socialstyrelsen) att anmäla klagomål till, i stället för två.
            Patienten behöver i fortsättningen inte själv veta vem som är
            ansvarig för det som gått fel, utan det räcker att anmäla händelsen
            till Socialstyrelsen, som får en skyldighet att ta emot och förutsättningslöst
            utreda klagomål och kan rikta kritik mot såväl vårdgivare som
            enskilda yrkesutövare.
          </p>
          <p xml:id="i-Pg3RKR6SKtNCNYoDAXYqYW">
            Propositionens inriktning är bra men förslagen är inte tillräckliga
            för att garantera att alla patienter får en säker vård av hög
            kvalitet. Den vård som ges i dag i svensk hälso- och sjukvård
            är inte jämlik. Fortfarande finns tydliga klass- och könsskillnader
            liksom geografiska skillnader som påverkar. Målet måste vara att
            alla patienter ska få vård av god kvalitet oavsett var i landet
            de bor, vem de är eller vilken sjukdom de söker för. Säker vård
            av hög kvalitet ska vara grundläggande för den svenska vården.
          </p>
          <p xml:id="i-BWkbvVAcmRF6mVHGYsg5hE">
            I en säkerhetskultur ska säkerhetstänkandet vara en naturlig
            och självklar del av vården. System, organisation, rutiner och
            vårdmiljö måste utformas så att de förhindrar eller motverkar
            misstag som leder till att patienterna kommer till skada. Systemet
            omfattar inte bara vårdgivare utan också myndigheter, lagstiftning,
            föreskrifter, nationella riktlinjer, kvalitetsregister m.m. som
            kan påverka vårdens resultat.
          </p>
          <p xml:id="i-6JBZh2aZY4gcaZtEvWWopD">
            Vi har i detta inledande avsnitt redogjort för huvuddragen i
            vår principiella syn på patientsäkerhetsarbete och kommer i de
            fortsatta avsnitten att behandla de delar av propositionens förslag
            där vi har särskilda synpunkter och förslag.
          </p>
          <head xml:id="i-AnjW9BFdpKAi4LfbiixYta" type="h1">
            Kvalitetssäkring av hälso- och sjukvården genom nationell kvalitetscertifiering
          </head>
          <p xml:id="i-KarK7zHJbtsWs8P45zPMmN">
            Medborgarna har rätt att förvänta sig att samhället säkerställer
            sig om att all offentligt finansierad hälso- och sjukvård som
            erbjuds medborgarna håller hög kvalitet och säkerhet. Det är bra
            att öppna jämförelser och kvalitetsregister blir mer tillgängliga
            och utvecklade. Men att enbart jämföra och ge individen möjlighet
            att välja och söka sig till den bästa vården räcker inte. Det
            är särskilt viktigt när medborgarna har många vårdgivare att välja
            mellan. Det kan aldrig vara den enskilde patientens ansvar att
            välja en vårdgivare som uppfyller högt ställda kvalitets- och
            säkerhetskrav. Alla patienter ska känna sig trygga med att den
            bästa möjliga vården ges oavsett vem man är eller var man bor
            eller vilken vårdgivare man väljer. Statens insatser för att säkerställa
            kvalitet och säkerhet är i dag i alltför hög grad fokuserade på
            tillsyn när något händer. Det räcker inte att rätta till saker
            i efterhand. Vi vill säkerställa att det blir rätt från början.
          </p>
          <p xml:id="i-Byt713CB3TeJGpKNkyi6dS">
            I propositionen föreslås att vårdgivaren ska vara skyldig att
            bedriva ett systematiskt patientsäkerhetsarbete. Vårdgivaren ska
            vidta de åtgärder som behövs för att förebygga att patienter drabbas
            av vårdskador. Enligt propositionen ska vårdgivaren vara skyldig
            att planera, leda och kontrollera verksamheten på ett sätt som
            leder till att kravet om god vård som finns i hälso- och sjukvårdslagen
            och tandvårdslagen upprätthålls.
          </p>
          <p xml:id="i-RsbsonfgXPsMXC1GCnZo2M">
            Problemet är att det nästan helt saknas sanktionsmöjligheter
            eller styrinstrument för staten gentemot vårdgivarna. Vårdgivarna
            måste enligt propositionen löpande undersöka vilka risker som
            finns i verksamheten och för att uppfylla kraven ha ett system
            för insamling av iakttagelser och information om risker. Hur vårdgivaren
            ska organisera detta system ankommer dock på vårdgivaren själv
            att avgöra. Några exakta tidsgränser för att åtgärda kända brister
            och risker i verksamheten finns inte heller.
          </p>
          <p xml:id="i-YUkC4Tn8Z3qqMwdbxuebWn">
            Vår slutsats är att det saknas något väsentligt i förslaget till
            patientsäkerhetssystem. För att säkerställa att alla offentligt
            finansierade vårdgivare erbjuder vård av hög kvalitet föreslår
            vi därför att en nationell kvalitetscertifiering införs. Den nationella
            kvalitetscertifieringen ska gälla alla offentligt finansierade
            vårdgivare, offentliga såväl som privata, kooperativa eller ideella.
            Certifieringen ska vara tidsbegränsad och omprövas med jämna mellanrum.
            Den ska kunna dras in när vårdgivare har brister i vården. För
            att få certifiering ska vårdgivare visa att vården har hög kvalitet
            och är evidensbaserad, håller god tillgänglighet och uppfyller
            krav på patientsäkerhet.
          </p>
          <p xml:id="i-FnV3cXyFWzMtLcfwpRw8mr">
            Certifieringen innebär också att alla vårdgivare måste följa
            nationella riktlinjer och vårdgarantin, ingå i samma nationella
            system för kvalitetsregister och öppna jämförelser. All vård måste
            kunna leva upp till kraven att vara jämlik och jämställd och följa
            vårdetiska regler som garanterar ett gott bemötande i vården oavsett
            etisk eller social bakgrund. Demokratiskt valda och medborgarna
            ska ha rätt till insyn i verksamheten och ekonomin. Krav bör också
            ställas på samverkan så att patienten kan garanteras en god vård
            under hela vårdkedjan eftersom en stor del av riskerna finns i
            övergången mellan vårdgivare och vårdnivåer. Personalens kompetensutveckling
            ska säkerställas och kollektivavtal ska gälla liksom meddelarskydd.
            Certifieringen ska vara en kvalitetssäkring och trygghet för alla
            medborgare men den bör också kunna kompletteras på regional nivå
            för att bidra till ytterligare utveckling och förnyelse.
          </p>
          <head xml:id="i-17egAzreDeibRfgntnkvmt" type="h1">
            Meddelarskydd och meddelarfrihet för personalen i all offentligt
            finansierad hälso- och sjukvård
          </head>
          <p xml:id="i-P3dyGbLri9tkTDXYb66u1M">
            En viktig del i kvalitets- och säkerhetsarbetet är enligt vår
            mening hälso- och sjukvårdspersonalens rätt och möjligheter att
            yttra sig om verksamheten. I dag omfattas alla av rätten att meddela
            uppgifter för publicering, meddelarfrihet. Man är också garanterad
            anonymitet som meddelare. Offentliga arbetsgivare får inte efterforska
            vem som lämnat meddelanden för publicering.
          </p>
          <p xml:id="i-9STrP2Tj5MV7hvbEsVieq">
            En ökande andel av den offentliga verksamheten utförs i dag av
            privata företag. Allt större delar av vår gemensamt, offentligt
            finansierade verksamhet kommer därmed att stå utan insyn. Privata
            företag omfattas inte av efterforskningsförbudet. Anställda där
            har alltså sämre meddelarskydd än sina kollegor i offentlig verksamhet.
            Privatanställda kan inte anonymt lämna ut uppgifter om missförhållanden
            utan att riskera disciplinpåföljd av arbetsgivaren. De anställda
            måste själva kunna bedöma om missförhållandena är så allvarliga
            att det är ett lex Sarah-ärende, annars riskerar de till och med
            skadestånd för att ha avslöjat företagshemligheter. Detta är enligt
            vår mening helt orimligt.
          </p>
          <p xml:id="i-2YwoqUX9wp9rEannr5bcUj">
            Därför är det viktigt att personal ska kunna anmäla om man ser
            missförhållanden inom verksamheten. Det är en säkerhet inte bara
            för den anställde, utan i högsta grad för den enskilde, anhöriga
            och allmänhet att veta att ett sådant lagskydd finns. Men det
            är inte bara meddelarfriheten som är viktig, utan också att det
            finns ett skydd för den som anmäler, s.k. meddelarskydd. Meddelarskydd
            innebär att man har skydd mot att någon gör efterforskningar om
            vem som röjt en uppgift.
          </p>
          <p xml:id="i-DwVYVY3W5iPkhqXpQd7m7a">
            Hur hälso- och sjukvården fungerar får aldrig betraktas som en
            företagshemlighet. Personalen är den viktigaste kvalitetsfaktorn.
            Vi anser att alla entreprenadavtal med privata utförare inom vård
            och omsorg ska omfatta personalens rätt till meddelarskydd. Därutöver
            krävs ny lagstiftning. Vi föreslår att det tillsätts en ny utredning
            för att grundlagsskydda personalens meddelarskydd inom all offentligt
            finansierad vård och omsorg.
          </p>
          <head xml:id="i-Y5ar7LL5hKHqR7oG19eGh3" type="h1">
            Ansvarssystemets utformning disciplinpåföljder
          </head>
          <p xml:id="i-Jr1nCoz32BGETXfsaU5cMw">
            Frågan om disciplinansvar och ansvarssystemets utformning för
            hälso- och sjukvårdspersonal är en av de viktigaste och känsligaste
            frågorna i propositionen. Regeringens förslag är att disciplinpåföljderna
            varning och erinran ersätts av bl.a. en utökad möjlighet att besluta
            om prövotid. Möjligheten att dra in legitimationen för en yrkesutövare
            kvarstår.
          </p>
          <p xml:id="i-B21i8TiVoNwMLmZM89TYjc">
            Ett skäl till att ha kvar varning respektive erinran är att systemet
            skulle kunna ha en preventiv funktion. Ett annat skäl till att
            behålla varning och erinran skulle kunna vara patienternas önskan
            om att få upprättelse gentemot enskilda yrkesutövare. Dessa skäl
            går inte att bortse från men vid en sammanvägd bedömning delar
            vi den slutsats som redovisas i propositionen om att det föreslagna
            systemet tillgodoser patientsäkerheten i högre grad än det nuvarande.
            Patienten kommer att få svar på frågor om vad som egentligen hänt
            och vilka åtgärder som det inträffade kommer att föranleda. Klagomål
            kan resultera i kritik från Socialstyrelsen mot enskilda yrkesutövare
            eller i förlängningen att Socialstyrelsen anmäler yrkesutövare
            till Hsan med begäran om t.ex. prövotid. Socialstyrelsen föreslås
            även kunna utreda omständigheter som inte framgår av patientens
            klagomål. En patients klagomål kommer alltså jämfört med i dag
            att medföra en bredare genomlysning av vilka fel som begåtts och
            av vem samt hur liknande fel framöver ska kunna förhindras eller
            motverkas. Ett viktigt skäl till förslaget att ersätta varning
            och erinran med bl.a. möjligheten att kunna besluta om prövotid
            i fler fall än i dag är att prövotid är en effektivare patientsäkerhetsåtgärd
            än disciplinpåföljder. Prövotid innebär att den yrkesutövare som
            är föremål för det statliga ingripandet sätts under skärpt kontroll
            under tre år. Någon motsvarande skärpt kontroll förekommer inte
            beträffande de yrkesutövare som ålagts en erinran eller varning.
          </p>
          <p xml:id="i-MwM7fPkyfui94KxS1KwtJs">
            Det kan inte uteslutas att förändringarna i ansvarssystemets
            utformning när det gäller disciplinpåföljd kan leda till att missnöjda
            patienter eller anhöriga som vill att enskilda personer ställs
            till svars i stället i större utsträckning vänder sig till åklagare
            för att få sin sak prövad i allmän domstol med krav på straff
            eller skadestånd. Karolinska Institutet har pekat på detta i sitt
            remissvar på Patientsäkerhetsutredningen. Även Åklagarmyndigheten
            har tagit upp denna aspekt i sitt remissvar. Dessa påpekanden
            kan inte avfärdas. Vi delar den oro som remissinstanserna för
            fram. Det skulle kunna leda till att ett slags parallellt straffrättsligt
            system byggs upp vid sidan av det ordinarie ansvarssystemet och
            får en stor omfattning. Självklart kan kriminella handlingar begås
            även i hälso- och sjukvården och ska då prövas av rättssystemet,
            men normala fel och misstag i vården bör hanteras av Socialstyrelsen,
            inte av polisen. Vi anser att skälen för en förändring av disciplinpåföljderna
            i enlighet med propositionen är starka men utvecklingen måste
            noga följas upp av regeringen och återrapporteras till riksdagen.
            Skulle det visa sig att det nya systemet leder till en stor ökning
            av anmälningar till polis och åklagare måste ansvarssystemet kunna
            omprövas eller ses över.
          </p>
          <head xml:id="i-YVphDrsVUmzLhq1CBNBk2E" type="h1">
            Socialstyrelsens hantering av klagomål och anmälningar
          </head>
          <p xml:id="i-GG5r3x5YA8BwFFubXCyoRM">
            Socialstyrelsen får i det nya ansvarssystemet uppdraget att efter
            anmälan pröva klagomål mot hälso- och sjukvården och dess personal.
            Nuvarande möjlighet för patienter att anmäla hälso- och sjukvårdspersonal
            till Hsan försvinner. Hsan kommer enbart att pröva frågor om prövotid,
            återkallelse av legitimation, återkallelse av annan behörighet
            att utöva yrke inom hälso- och sjukvården, begränsning av förskrivningsrätt
            samt ansökningar om ny legitimation.
          </p>
          <p xml:id="i-KvCNmX1PLQv5D5HgsjaBVo">
            Socialstyrelsens beslut om kritik i klagomålsärenden och andra
            tillsynsärenden ska i det nya systemet inte kunna överklagas.
            Flera remissinstanser har framfört att patienter och anmälare
            bör få möjlighet att överklaga Socialstyrelsens beslut om kritik
            i klagomålsärenden. Hsan har t.ex. i sitt remissyttrande ifrågasatt
            att yrkesutövare som i beslut fått kritik riktad mot sig inte
            ska ha möjlighet att överklaga beslutet. Socialstyrelsens beslut
            om att en yrkesutövares handlande är olämpligt, antingen med hänsyn
            till patientsäkerheten eller på grund av att det strider mot lag
            eller vetenskap och beprövad erfarenhet, är enligt Hsan ägnade
            att uppfattas som bindande, och avsikten är att uppställa normer
            för yrkesutövarens agerande. Att den anmälde har behov av rättsskydd
            och därmed ska kunna överklaga framstår enligt Hsan som självklart.
          </p>
          <p xml:id="i-L9GXPrbeaHdzM3bx8Y8ZuD">
            Vi delar bedömningen att frågan om överklagandemöjlighet måste
            lösas. Det är en stor brist att frågan inte är löst i propositionen.
            Regeringen redovisar i propositionen att en översyn ska göras
            för att utreda en rätt att överklaga Socialstyrelsens beslut,
            såväl i klagomålsärenden som i egeninitierad tillsyn för att sådana
            bestämmelser om möjligt ska kunna träda i kraft i nära samband
            med denna lags ikraftträdande (2011). Vi är ense med regeringen
            om att en sådan översyn bör innefatta vem som ska kunna överklaga
            beslut (vårdgivare, enskilda yrkesutövare respektive patienter),
            under vilka förutsättningar beslut får överklagas, vilken instans
            som ska pröva överklaganden, vilka resurser som denna instans
            bör ha för hanteringen samt frågan om beslut som innehåller kritik
            mot vårdgivare och enskilda yrkesutövare bör formuleras på ett
            särskilt sätt.
          </p>
          <p xml:id="i-SihSb9XAKMfsb4RqEJjWSg">
            Allmänhetens förtroende för Socialstyrelsens klagomålshantering
            kommer att vara en avgörande fråga i det nya ansvarssystemet.
            Det är viktigt att hanteringen av klagomål från patienter och
            närstående upplevs som tillräcklig, rättvis och rättssäker av
            de klagande. Hsan har i sitt arbete haft särskilda ledamöter för
            att öka insynen och företräda allmänhetens intressen. Ärendena
            i Hsan förbereds på nämndens kansli av handläggare som är jurister.
            För den medicinska bedömningen anlitas experter dels företrädare
            för olika medicinska specialiteter, dels företrädare för andra
            yrken inom hälso- och sjukvården: tandläkare, sjuksköterskor etc.
            Dessa föredrar också ärendena vid ansvarsnämndens sammanträden,
            som leds av en ordförande som är eller har varit domare. I enklare
            fall, ärenden som av olika skäl (t.ex. på grund av preskription)
            inte tas upp till prövning eller där det efter utredning står
            klart att anmälan inte kan leda till påföljd, får ordföranden
            ensam fatta beslut. År 2008 fattade Hsan beslut i 4 754 ärenden,
            av dessa var 495 nämndbeslut och resten ordförandebeslut.
          </p>
          <p xml:id="i-GDvzrNHsw4SQTrqmYduykj">
            Förslaget till hantering av patientklagomålen innebär att den
            nuvarande öppenheten och möjligheterna till insyn vid den domstolsliknande
            prövningen under medverkan av företrädare för allmänheten kommer
            att gå förlorad. I princip får bara patient och yrkesutövare full
            insyn i handläggningen hos Socialstyrelsen. Vi anser att det är
            nödvändigt att allmänheten även i fortsättningen har en insyn
            i verksamheten. Förtroendet för vården är inte statiskt och något
            som kan tas för givet utan det måste ständigt erövras och underhållas
            genom olika aktiva åtgärder. Insyn och kontroll i prövningsprocessen
            genom medverkan av representanter för allmänheten är i grunden
            en förtroendefråga. Ett bibehållet eller ökat förtroende för vården
            kan komma inte minst dem som arbetar i vården till godo i form
            av förståelse för arbetsuppgifternas svårighet och uppskattning
            av de insatser som görs. Vi föreslår att det även i det nya systemet
            för hantering av anmälningar och klagomål ska finnas representanter
            för allmänheten med i beslutsfattandet. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-X2x9fyZLk3j8T2EqdJtnDk" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-632oRS5hrrNzdNpHJvq7F5" who="i-MMa2PA7yJ45qkfsEkcFqYb">
              Christer Engelhardt (s)
            </item>
            <item xml:id="i-TPdSPKjowV7CL2x4b3S5Bv" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-7Ft7pXvASae3TGfKcTLXoF" who="i-6Tm6CkqvW55XWkdqUgBH82">
              Marina Pettersson (s)
            </item>
            <item xml:id="i-RvmD4n2trfWVNuhwTrh3mT" who="i-2Bind9dyirGQ1UMwS9XjsT">
              Lennart Axelsson (s)
            </item>
            <item xml:id="i-R7KMbSs2J5JSjBPo6g5aMV" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
            <item xml:id="i-B6TV5jXZVJCEQgXaTqat96" who="i-LzTEdVdf1xwBggoSshMrHP">
              Per Svedberg (s)
            </item>
            <item xml:id="i-8TSzC77wYTmDZ1J1HjbD6L" who="i-YHze8naQ3VfThjRidPfYK7">
              Ann Arleklo (s)
            </item>
          </list>
        </div>
      </div>
    </body>
  </text>
</TEI>
