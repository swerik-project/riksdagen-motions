<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00526">
  <teiHeader>
    <fileDesc>
      <titleStmt>
        <title>Klinisk prövning i Sverige</title>
        <author corresp="i-EFJ93MgPh6dJrzDB1Tt657">av Yvonne Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klinisk prövning i Sverige</title>
          <idno type="rdwebb">GZ02So526</idno>
          <rs type="number">So526</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So526/text</ref>
          <ref type="dokument_url_html">http://data.riksdagen.se/dokument/GZ02So526</ref>
          <ref type="dokumentstatus_url_xml">http://data.riksdagen.se/dokumentstatus/GZ02So526</ref>
          <ref type="doc">http://data.riksdagen.se/fil/F460D584-C5B0-4BC2-9E1C-9BBF58AF56CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9krjnn9S87UJ6mZ59HvGwX" type="signed"/>
        <correspContext corresp="i-9krjnn9S87UJ6mZ59HvGwX">
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction xml:id="i-TKNwknjgG7FqLdc7MeAfvZ" type="numbering">
          <date when="2011-10-10"/>
        </correspAction>
        <correspAction xml:id="i-GcJRcLd3scUhuX939ZagBg" type="submission">
          <date when="2011-10-05"/>
        </correspAction>
        <correspAction xml:id="i-5aYYWzacwNp7A4cmUD7LCN" type="transfer">
          <date when="2011-10-04"/>
        </correspAction>
        <correspAction xml:id="i-YHy5MHpEs8YawoC7r7opMW" type="assigned"/>
        <correspContext corresp="i-YHy5MHpEs8YawoC7r7opMW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Ece2YsrJrU9efGwQ81eCNx">
            Förslag till riksdagsbeslut
          </head>
          <p xml:id="i-YNuYf46pm5YR5MurgdV79v">
            Riksdagen tillkännager för regeringen som sin mening vad som
            anförs i motionen om att utreda förutsättningarna för att öka
            antalet kliniska prövningar i Sverige.
          </p>
        </div>
        <div type="motContent">
          <head xml:id="i-V9Q8W8Ecd2DChPpgVh9TY4" type="h1">
            Motivering
          </head>
          <p xml:id="i-LtM32oqn6wVR2FZtuaMDoi">
            Den internationella konkurrensen inom medicinsk klinisk forskning
            hårdnar allt mer, vilket, i kombination med att intresset för
            klinisk forskning i Sverige sjunker, ökade kostnader samt avsaknad
            av tid för forskning i sjukvården, medför att Sverige halkar efter
            internationellt sett. För att stärka Sverige som forskningsnation
            måste det finnas bra förutsättningar och tid för forskning samt
            en bättre balans mellan vårdproduktion och forskning inom hälso-
            och sjukvården. Forskningen är avgörande för att patienter på
            sikt ska få tillgång till bättre vård och nya läkemedel, för att
            säkra kvaliteten i hälso- och sjukvården och för att stärka Sveriges
            internationella konkurrenskraft.
          </p>
          <p xml:id="i-4kGf74QLYSAfNeqmPRXQCg">
            Cancerfonden beskriver i Cancerfondsrapporten Sverige som ett
            land med de bästa förutsättningarna för att bedriva klinisk forskning.
            Exempel på dessa förutsättningar är följande:
          </p>
          <list style="ul">
            <item xml:id="i-4ogbCchzrx4nHMUMFpeVio">
              Högklassigt utbildningssystem.
            </item>
            <item xml:id="i-Ece18xxqwTNXkMFBqjWMXy">
              Högt anseende internationellt, inte minst tack vare Nobelpriset.
            </item>
            <item xml:id="i-PkHvHD4tNBjkE3fAULK3xZ">
              Välutbyggd offentlig sjukvård.
            </item>
            <item xml:id="i-RaKkCXPwHPP1ryH7mPb5JP">
              En hög andel forskarutbildad personal i den kliniska verksamheten.
            </item>
            <item xml:id="i-D75N2ggVgPpCwLeRke8uKb">
              Grundlig folkbokföring, baserad på personnummer.
            </item>
            <item xml:id="i-SR86DLr2T9MbL5dam3CvVs">
              Omfattande hälsodataregister.
            </item>
            <item xml:id="i-STqYTwHKoJLX2TtSFL94Kg">
              Åtskilliga nationella kvalitetsregister.
            </item>
            <item xml:id="i-VZzhyizPXQ6ft9wimehtKk">
              Välskötta biobanker.
            </item>
          </list>
          <p xml:id="i-BM1ZgKdWUmp1ei5gM1H1nP">
            Glädjande är även att regeringen i budgeten för 20122013, tillskjuter
            extra medel om 80 miljoner kronor för att ytterligare utveckla
            de nationella kvalitetsregistren.
          </p>
          <p xml:id="i-SgSDvQzcHV4SyME2bqiQN3">
            Samtidigt måste det uppmärksammas att såväl antalet kliniska
            prövningar som antalet patienter som medverkar i kliniska prövningar
            minskat dramatiskt i Sverige under de senaste åren. Bara under
            2010 var minskningen 20 procent detta trots att det sedan 2007
            presenterats två större utredningar om hur den kliniska forskningen
            i Sverige kan ges förutsättningar att återta sin tätposition.
          </p>
          <p xml:id="i-8EoqQ3Mp85fQbhXFVsiZqg">
            Cancerfonden konstaterar vidare att i takt med att den internationella
            konkurrensen ökar inom det medicinska området, tilltar risken
            för att viktiga kontakter med forskningsgrupper och läkemedelsföretag
            går förlorade. När de kontakterna väl tappats är de mycket svåra
            att återupprätta. Situationen är alltså akut.
          </p>
          <p xml:id="i-6Hoqo7GcqtMc7oqbAnm8kh">
            Regeringen har under senare år presenterat flera utredningar
            om situationen för den kliniska forskningen i Sverige, med en
            rad förslag till hur antalet kliniska prövningar skulle kunna
            öka (bland annat i den så kallade Stendahls-utredningen). Fortfarande
            har alltför få av dessa förslag realiserats.
          </p>
          <p xml:id="i-UfQGTTSSuTC6Xm8YRG4SRg">
            Den svenska läkemedelsindustrin exporterar för nära 70 miljarder
            kronor per år. Ett stort antal innovativa företag har vuxit fram
            ur de miljöer där forskare tillsammans med entreprenörer har mötts
            och framgångsrika idéer har fötts. En satsning för att öka antalet
            kliniska prövningar ger även förutsättning för internationella
            investeringar i Sverige och för fortsatta svenska exportframgångar.
            Sammantaget kan sägas att det snarast måste till krafttag för
            att öka den kliniska forskningen i Sverige.
          </p>
          <p xml:id="i-NaemswCktMfeKvC34wpuNW">
            Statliga medel till klinisk forskning utgår främst via de så
            kallade ALF-medlen. De betalas ut till universiteten som slussar
            dem vidare till universitetssjukhusen via landstingen. Fördelningen
            sker alltså lokalt, utan nationell konkurrens. Potten till kliniskt
            inriktad medicinsk forskning är i dag cirka 1,5 miljarder kronor.
          </p>
          <p xml:id="i-8e17JXaa1ncaMuPvJ8nyUK">
            Våren 2007 fick Olle Stendahl, professor i medicinsk mikrobiologi
            vid Linköpings universitet, regeringens uppdrag att utreda den
            kliniska forskningens situation när det gäller finansiering, organisation
            och kvalitet liksom att genomföra en internationell utvärdering
            samt att belysa företagens förutsättningar för att genomföra kliniska
            prövningar i Sverige.
          </p>
          <p xml:id="i-NV34rqzpxCvqQheUG3VGjU">
            I utredningen definieras ett antal problemområden för den kliniska
            forskningen i Sverige:
          </p>
          <p xml:id="i-Kyo4mxuDw6ePD28FuhENsJ">
            Läkarna har inte tid för klinisk forskning.
          </p>
          <p xml:id="i-VgUmYe9MfkCehpEkiUkj1p">
            Klinisk forskning har alltför lågt meritvärde och ger inte förbättrade
            karriärmöjligheter.
          </p>
          <p xml:id="i-DMCPid725H9oGUQKs2muFh">
            Det finns alltför begränsade resurser till klinisk forskning.
          </p>
          <p xml:id="i-9iR18k8jJhpuE8VJVrtDeM">
            Finansieringen är splittrad och kommer från många olika källor.
          </p>
          <p xml:id="i-J22rMdfWhBp77Nbeapcvg9">
            Forskningsresultaten är ofta svåra att implementera i vården.
          </p>
          <p xml:id="i-Ak8kFBSzcmYFqD86CGeVVe">
            Det finns en brist på forskande läkare.
          </p>
          <p xml:id="i-AkYNzqJG78xAv6DoRTjL3r">
            Det finns ett sviktande intresse från huvudmännen för klinisk
            forskning.
          </p>
          <p xml:id="i-SntvX6bz26qdu8MvFCicsD">
            Delbetänkandet Världsklass! Åtgärdsplan för den kliniska forskningen
            (SOU 2008:7) presenterades den 15 februari 2008. Slutbetänkandet
            Klinisk forskning ett lyft för sjukvården (SOU 2009:43) överlämnades
            till regeringen den 5 maj 2009.
          </p>
          <p xml:id="i-Wct5qiHfYfVaxMECFzbSQD">
            Delegationen för samverkan inom den kliniska forskningen (N2007:04)
            bildades våren 2007. Den leddes av Nina Rehnqvist, ordförande
            för Statens beredning för medicinsk utvärdering (SBU). Gruppen
            var sammansatt av aktörer från bland annat Vetenskapsrådet, Sveriges
            Kommuner och Landsting, universitetsvärlden och näringslivet.
            Delegationens övergripande mål var att förbättra samarbetet mellan
            aktörer (sjukvård, industri och akademi) som är verksamma inom
            klinisk forskning. Slutrapporten Alla vinner genom samverkan inom
            den kliniska forskningen! presenterades den 16 december 2009.
            I den ges en rad förslag för hur samverkan inom den kliniska forskningen
            kan förbättras:
          </p>
          <p xml:id="i-FcqTSkVMekaeXraLzwKPyL">
            En satsning på infrastruktur för värdeskapande vård bör genomföras.
            Här ingår bland annat kvalitetsregister, biobanker och vårddataregister.
          </p>
          <p xml:id="i-6q9NpQmkofm6yNnoZ48W3X">
            En fond för klinisk behandlingsforskning bör inrättas. Denna
            ska bekostas gemensamt av stat och landsting, och ha till uppgift
            att bekosta viktiga, kliniska forskningsområden genom kontrollerade
            behandlingsstudier.
          </p>
          <p xml:id="i-9Ck8c6Gyxe89j8qnCAVC53">
            En funktion för nationell samordning av kliniska forskningscentrum
            bör skapas. Denna organisation ska ha till syfte att stödja bland
            annat igångsättande, planering, ansökningsförfarande samt genomförande
            av stora, kliniska behandlingsstudier.
          </p>
          <p xml:id="i-TgSu8QER8Fjd4YKHDSNdkz">
            En nationell beredning för klinisk forskning bör inrättas. Den
            ska gå i delegationens fotspår och ha en samordnande funktion
            gentemot de övriga satsningarna, till exempel genom att hantera
            gemensamma frågor av praktisk, organisatorisk, juridisk och etisk
            natur.
          </p>
          <p xml:id="i-QEv6j5EERKeCedj5Udha4r">
            Med beaktande av vad som beskrivits om Sveriges starka tradition
            och goda förutsättningar för klinisk forskning, den utveckling
            som den kliniska forskningen befinner sig i och de utredningsförslag
            som tagits fram bör det snarast vidtas aktiva åtgärder för att
            få stopp på den rådande utvecklingen. En rimlig ambitionsnivå
            bör vara att öka antalet startade läkemedelsprövningar i Sverige
            med 20 procent under tre år.
          </p>
          <p xml:id="i-4FkrXMeNJV4XqYeyqQVghm">
            Med hänvisning till detta bör följande åtgärder snarast övervägas:
          </p>
          <p xml:id="i-JzBTKiNuiRPmWdMBnimhTR">
            Inrätta en organisation som har mandat och samordningsansvar
            för leverans av kliniska data till intresserade parter. Uppföljningsstudier
            kan bli en motor i hela den svenska kliniska forskningen.
          </p>
          <p xml:id="i-QK1m6PNfbckHxtZoGHFEQC">
            Skapa ett nationellt system som synliggör och mäter klinisk forskning.
            Det skulle öka meritvärdet och belöna den enskilde forskaren och
            även stimulera ett kvalitetsdrivet förbättringsarbete inom hälso-
            och sjukvården. Aktivt deltagande i klinisk forskning ska även
            mätas och redovisas per landsting i öppna jämförelser på liknande
            sätt som görs för sjukvårdsaktiviteter.
          </p>
          <p xml:id="i-WSeEkNPzQNdPHWiyMqewto">
            Varje sjukhus ska ha en patientstudiekoordinator med uppgift
            att svara på förfrågningar om det finns patienter till kommande
            kliniska prövningar. Alla patienter får vid sitt läkarbesök en
            förfrågan om de är intresserade av att delta i framtida forskning.
            Det medgivandet gör det sedan möjligt för patientstudiekoordinatorn
            att via de elektroniska patientjournalerna söka studiepatienter
            med till exempel en viss indikation och företagen kan i sin tur
            få en uppfattning om antalet potentiella patienter.
          </p>
        </div>
        <div type="motSignatures">
          <list>
            <item xml:id="i-6fAYjtqH34GBNsxMdc49YH" who="i-EFJ93MgPh6dJrzDB1Tt657">
              Yvonne Andersson (KD)
            </item>
          </list>
        </div>
      </div>
    </body>
  </text>
</TEI>
