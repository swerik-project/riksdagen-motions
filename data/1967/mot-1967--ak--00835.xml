<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00835">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__835/mot_1967__ak__835-001.pdf"/>
      <fw xml:id="i-AJyLi5b2fjybRdv1w6CSf1">
        18 Motioner i Andra kammaren, nr 835 år 1967
      </fw>
      <div xml:id="i-UxB6SCosANcmtkHDCdgnyj" type="motHeader">
        <div xml:id="i-PvZQSVbxbfuoiJpQZUeG1Z" type="motTitle"/>
        <div xml:id="i-7FJDn7eVtQMq67xRYHtBtJ" type="motSubmissionInfo"/>
      </div>
      <div xml:id="i-TD2MCbuvjMDSkKqd65wrp7" type="motBody">
        <div xml:id="i-BaoF7USADxXT18dyVTm6rr">
          <p xml:id="i-LHPgXxJZJs55cnvJiEZnh1">
            Nr 835
          </p>
          <p xml:id="i-Bbj5GyovVmJPQ4UpjfZDKU">
            Av herr Gustafsson i Borås m. fl., om åtgärder mot asocialt be-
            teende, m.m. Vårt land präglas bland annat alltmer av en ökat
            brottslighet eller som man på sistone uttryckt det »en förgrovad
            brottslighet». Respekten för lagar och förordningar blir allt
            mindre, och därtill kommer åtminstone bland den yngre ungdomen
            ett behov av spänning, som det till det yttre välordnade samhället
            tydligen inte kan tillfredsställa. Som legitima »säkerhetsventiler»
            för spänningsbehovet har man räknat tävlingsidrotten, TV:s vålds-
            och gangsterfilmer, »dokumentärfilmer» från kriget etc. Felbedömningen
            är uppenbar och förenklingen av problemet påtaglig. De senare
            medlen synes i stället ha gett impulser till våld och kriminalitet.
            Det utbyggda demokratiska samhället ger den enskilda människan
            en viss frihet. Varje medborgare har rätt att utforma sitt liv
            efter sina egna inten- tioner och livsmönster. Man har rätt att
            ha en religion, och man har samma rätt att leva utan religiösa
            bindningar. Man har rätt att bygga upp sitt liv efter de gamla
            konventionella moralreglerna, och man har rätt att tillämpa en
            friare syn utan hänsyn till de kristna livsnormerna. Denna ökade
            frihet innebär givetvis ett belastningsprov för den enskilda människan.
            För den mogna människan, som lärt sig självkontroll och som fattat
            det sociala livets allmänna spelregler, kan denna frihet tillämpas
            inom ramen för sam- hällets allmänna ordningar och värderingar,
            men då alla människor inte nått fram till denna sociala mognad
            måste man räkna med att en hel del hamnar i ett gränsområde, där
            asociala och kriminella impulser ligger snubblande nära. Samhällets
            lagar uppfattas inte som nyttiga och hälso- samma spelregler för
            den enskilde, och ordningsmakten uppfattas närmast som ett hot
            mot den individuella friheten. Rotlösheten är på väg att bli en
            fara för hela den västerländska kulturen. Människan kommer i ett
            vakuum, i en moralisk hemlöshet. Hon förlorar ambitionen att bäras
            av idéer och ledas av principer och blir i stället ett offer för
            tillfälligheternas spel och hållningslöshetens demonisering. Själva
            inställningen till livsfunktionerna: sexualiteten, havandeskapet,
            äktenskapet, vördnaden för livet, respekten för ålderdomen, har
            på de se- nare åren blivit en annan. Och när man så har vandaliserat
            en viktig sektor av det moraliska livet, fortsätter individen
            på egen hand att rasera de övriga spärrarna, såsom vördnaden för
            annans egendom (kan man i enlighet med den moderna porr-litteraturen
            begära en annan mans hustru, så kan man
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-002.pdf"/>
          <fw xml:id="i-NNRCZs9a13vvRnPsMCNQih">
            Motioner i Andra kammaren, nr 835 år 1967 19
          </fw>
          <p xml:id="i-QaXB3rW2Y7kyx3NEKWvVVF">
            också »låna» hans bil och beröva honom hans pe sar), respekten
            för liv och lem, hänsynen till andras lycka eller olycka 0. s.
            | Till detta kommer att många människor röjas längre betraktar
            sam- hället som ett utpräglat rättssamhälle med moraliska grundvärderingar
            son ledande principer utan fastmer som ett tämligen renodlat materialistiskt
            nyttosamhälle, där det gäller för alla att ta för sig av det dukade
            bordet. På skilda områden upplever vi i dag i vårt land de destruktiva
            krafternas spel på ett sätt som inger stora farhågor för framtiden.
            Vi vill här SÄrSlatt betona vad alla förut vet men som måste sägas
            om och om igen.
          </p>
          <p xml:id="i-HaYZ9QF4Xyh3Q8xgPWc621">
            En tilltagande brottslighet måste bemötas med åtgärder som ger
            polisen skydd och medborgarna trygghet
          </p>
          <p xml:id="i-DveHRyz3KBrEcMKFMaHSF1">
            Att brottsligheten håller på att bli alltmer hänsynslös och rå
            har rikspolis- chefen påpekat. Han har all anledning att säga
            det. Den grova brottsligheten har fått en markant ökning de senare
            åren. Våldsbrotten blir fler, hänsyns- lösheten, föraktet för
            människoliv är påtaglig. Ser man på kategorien »mord, dråp, barnadråp
            och misshandel» redo- visades 1950 totalt 7 528 fall. 1960 var
            siffran 8 856, och 1965 hade siffran stigit till 11 973. År 1950
            uppgick antalet våldtäkter till 350. Tio år senare var siffran
            uppe i 512. 1965, som är sista fullständiga 'statistikåret, är
            den 587. Rånbrottens kurva har stigit än brantare. 1950 rapporterades
            190 fall och 1965 inte mindre än 963. Förr har man kunnat trösta
            sig med att den ungdomskriminalitet som länge varit ett jätteproblem
            för vårt land likväl varit av ett mera beskedligt slag. Bilstölder,
            skadegörelser, källarinbrott, väskryckningar har ändå hål- lits
            inom vissa gränser. Vi har haft en förhållandevis liten ungdomskrimi-
            nalitet av det grövre slaget. Så är det inte längre. Vi har fått
            en bred egen- domsbrottslighet och en snabbt expanderande våldsbrottslighet
            som tar sig uttryck i dåd. Brottsligheten skall vara beväpnad
            och vapnen prövas. Polisen kunde förr arbeta i vetskapen av att
            hans uniform och emblem var ett ut- tryck för rätten och samhället.
            Nu vet han inte när en eller några gangster kastar sig över honom
            eller att han blir måltavla för en kulkärve från ett automatvapen.
            Vi tror att vi alla erkänner att problemet är ytterst svårt att
            bemästra. Ingen sitter väl inne med någon patentlösning. Polisen
            måste dock få bättre skydd, och det måste vara en samhällsplikt
            att på allt sätt motverka vålds- brottens tillväxt. En första
            åtgärd är att problemets existens erkännes helt och fullt. De
            nyligen timade polismorden har kommit alla normalt funtade männi-
            skor att bli djupt skakade. Det är fullt naturligt att man inom
            poliskåren hyser ängslan för att vakna, ambitiösa människor lämnar
            eller aldrig ger sig in i ett yrke så fullt av vanskligheter.
            Sex polismän har sedan början av
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-003.pdf"/>
          <fw xml:id="i-X1kTLp3gdfchniyd1Eu1eY">
            20 Motioner i Andra kammaren, nr 835 år 1967
          </fw>
          <p xml:id="i-BWm8oVQ38FXH4QhD6HfJG7">
            30-talet stupat sedan brottslingar i trängda lägen sökt skjuta
            sig till tillräck- lig frihet. 4 polismän har dödats på kort tid,
            och förra året misshandlades 945 polismän, därav 100 svårt. För
            en lekman framstår det som något under- ligt att. i vår tekniska,
            elektroniska tid, där man kan göra nästan vad som helst genom
            att trycka på knappar, inte bättre skydd kan ges åt dem som skall
            vaka över andras trygghet. är det alldeles omöjligt att de fina
            kompo- nenterna i allehanda vardagliga hjälpmedel inte skulle
            kunna kombineras till ett känsligt, snabbt reagerande bevakningssystem
            både för polisen och till skydd för vapendårar? Man frågar sig
            inför de tre polismorden helt ny- ligen: Har polisen tillgång
            till alla de tekniska medel och den moderna ut- rustning som den
            tydligen i högsta grad har behov av? Kan miniatyrradio- sändare
            vara till gagn bör polisen omedelbart förses med sådana. Sedan
            finns det nog alla skäl att det samhälle som skarpt reagerar mot
            gangsterdåd av dessa slag också frågar sig vad som för allt flera
            in på det brutala brottets bana. Är man så värst angelägen om
            att gå till grunden när det gäller 'att få fram 'orsakerna, och
            upplever vi inte gång efter annän en sensationsjournalistikens
            romantisering av även de råaste våldsbrott? Man kan fråga sig:
            Hur uppfattade gärningsmannen samhällets reaktion av det förra
            polismordet? Var det bilden av en romantiserad mördarjakt och
            en nära nog glorifiering av gärningsmannen som blev det bestående
            intrycket? Man kan kanske hoppas på att när förövarna av detta
            upprörande trippel- mord blir fast att — med bibehållande av alla
            mänskliga hänsyn — det kalla mordets nakna fasa slås fast utan
            alla omskrivningar.
          </p>
          <p xml:id="i-KMjFXi3zq5B7fnGp3N6oKa">
            Ett ökat alkoholmissbruk kräver effektivare upplysning om missbrukets
            skadeverkningar 5 Kanske har vi blivit så vana vid de inströmmande
            uppgifterna om alkohol- missbrukets resultat att fakta inte längre
            stannar kvar i minnet? Antalet av- dömda fylleriförseelser per
            1000 invånare över 15 år har från år 1954 till 1965 ökat med 63
            7. År 1965 kom 16 099 rattfylleribrott till polisens känne- dom
            mot 7442 år 1954, en väldig ökning även med hänsyn till den större
            biltätheten. Det har visat sig att kurvan för rattfylleriet ganska
            väl följer kurvan för spritdryckskonsumtionen. Toppåret för drickandet,
            1956, blev toppår även för rattfylleriet. Särskilt bekymmersamt
            är det med : fylleriökningen hos ungdom, ja, ibland kan man tala
            om barn. Av pojkar (under 21 år) som togs för fylleri under 1965
            var 109 under 15 år, 3 657 var 15—17 år och 9 770 över 18 år,
            medan av flickorna 51 var under 15 år, 475 var 15—17 år och 448
            var över 18 år. Totalt noterades det nämnda året i hela riket
            117 745 fyllerifall, varav 14510 av de gripna var under 21 år.
            Man måste befara, att tillståndet bland både yngre och äldre är
            sämre än statistiken noterar. Många som berusat sig kommer aldrig
            i polisens re- gister. Detaljundersökningar, t. ex. i Stockholms
            stad, har visat att alkohol-
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-004.pdf"/>
          <fw xml:id="i-RhDpHSh4hdq2rmBKhPm2p7">
            Motioner i Andra kammaren, nr 835 år 1967 21
          </fw>
          <p xml:id="i-7wAKdTVag16kCHKexY5N4J">
            drickandet är mycket vanligt bland ungdom. Att så är fallet bland
            universi- tetsstuderande är kanske inte så förvånande med tanke
            på dryckessedernas ofantliga fasthet vid akademierna. »Tredubblad
            spritkonsumtion efter två års studier i Lund&gt;, stod som rubrik
            över en undersökning som refererades i pressen för ett par år
            sedan. För den som tror att enbart upplysning kan medföra ett
            bättre nykterhetstillstånd måste fakta av detta slag vara ned-
            slående. Troligen har studenterna högre alkoholkonsumtion än yrkesarbe-
            tande ungdom i samma ålder och följaktligen också större antal
            missbruks- fall, trots att studenterna i genomsnitt borde ha bättre
            kännedom om alko- holriskerna. Det har heller inte visat sig att
            den allt rikligare konsumtionen av vin och öl skulle ha förbättrat
            situationen i ungdomsvärlden. Bland yngre alkoholister är vin
            en ganska vanlig anledning eller samverkande orsak till alkoholskadorna.
            Mellanölet har som bekant bland ungdom orsakat pro- blem, bl.a.
            på grund av sin lättillgänglighet. Länsåklagaren i Kopparbergs
            län meddelade i november 1966 i en skrivelse till länsnykterhetsnämnden
            bekymmer över att mellanölet orsakat en ström av mopedfyllerister.
          </p>
          <p xml:id="i-D1TUAawZPUpTf45rghmRMx">
            Många anledningar kan anges till här noterade fakta, vilka endast
            utgör en liten del av vad som kunde framhållas. Ungdomens frigörelse
            från hem- men, den längre studietiden liksom den rikligare tillgången
            på pengar, det kristna och ideella arbetets svårighet att fånga
            intresset är bland de vik- tigaste anledningarna. Man bör inte
            heller glömma den väldiga påtryck- ningen genom kamrater och i
            form av en flott upplagd och påkostad alko- holreklam.
          </p>
          <p xml:id="i-HZ2zCWbqnwc5DwXz362oCs">
            På grund av sin stora penningbrist har de nykterhetsfrämjande
            organi- sationerna svårt att nå ut till ungdomen, särskilt i tätorterna,
            med fakta om alkoholriskerna. En genomsnittstonåring i en stor
            tätort är nästan daglig- dags utsatt för alkoholreklam och andra
            former av lockelser till alkoholbruk men nås tyvärr ganska sällan
            av nykterhetsinformation, trots att skola och föreningsliv gör
            åtskilligt på området. Här skulle samhället kunna göra betydligt
            mer, t.ex. genom permanenta informationskampanjer till ung- dom
            om bl. a. nykterheten som en förutsättning för att erhålla körkort.
            Men därvid räcker det inte med broschyrer. Stora summor borde
            anslås för an- nonser i pressen — kanske på idrottssidorna — som
            gav konkret informa- tion, likaså i de veckotidningar som ungdomen
            läser. Kanske kunde sådan information kombineras med korsords-
            och andra tävlingar. På senare år har på sina håll ett underligt
            betraktelsesätt gjort sig gäl- lande när det gäller nykterhetspolitiken.
            Eftersom vi trots den nuvarande skyddslagstiftningen har ett avsevärt
            missbruk och alkoholen vållar stora lidanden menar en del att
            man skulle rasera lagstiftningen och låta varorna säljas fritt.
            Detta skulle komma att innebära, att alkoholdrycksförsäljning-
            en utvidgades från f.n. omkring 275 systembutiker till bortåt
            20 000 livs- medelsaffärer! Detta måste komma att innebära en
            väldig ökning av både bruk och missbruk. Alkoholen blir då &gt;som
            alla andra varor», som det
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-005.pdf"/>
          <fw xml:id="i-DA4Gbxg6nVRGfSn6nhsaeB">
            22 Motioner i Andra kammaren, nr 835 år 1967
          </fw>
          <p xml:id="i-22sz2qcvCXkP1J8Lc8wT6w">
            brukar heta, men med en skillnad som man glömmer, nämligen att
            alkoho- len är inte som andra varor! Att lättare tillgänglig alkohol
            skulle öka nykterheten är en orimlig tanke. Däremot vet vi av
            erfarenheterna från spritstrejken 1963 vilka förbluffande goda
            följder knappheten på alkohol fick, erfarenheter som nykterhetsnämn-
            derna märkte något halvår efter strejkens slut. Det finns inga
            genvägar till ökad nykterhet i vårt land. Man får gå det tålmodiga
            arbetets väg och därvid inte glömma bort att behandla alkoholen
            med hänsyn till fakta om dess verkningar, inte med utgångspunkt
            från nå- gon romantisk och gammaldags föreställning om alkoholbruket.
            I det här sammanhanget bör även några siffror belysande situationen
            bland skolungdom i Stockholm kunna nämnas. Enligt skolöverläkarens
            rap- port avseende läsåret 1964/65 anmäldes 13 fall av spritmissbruk
            mot 26 året dessförinnan. Av de 13 var 10 elever i grundskolan,
            därav 2 flickor. Ett annat allvarligt problem besläktat med alkoholmissbruket
            är thinner- sniffningen. 86 elever anmäldes för thinnersniffning
            läsåret 1964/65. Gläd- jande nog tycks sniffningen vara mindre
            utbredd nu än tidigare. Läsåret före det nyss nämnda var 152 elever
            anmälda. De flesta fallen har inrap- porterats från grundskolan.
            En elev hade sniffat kloroform, vilket är betyd- ligt farligare
            än thinner. Nedgången i thinnersniffningen kan hänga sam- man
            med att andra berusningsmedel blivit mera lättillgängliga, såsom
            exem- pelvis mellanölet vilket berörts ovan. Uppenbart är att
            spritmissbruket tränger ned i allt lägre åldrar och att kraftåtgärder
            måste vidtas från samhällets sida för att förhindra att unga människor
            går alkoholmissbrukarens öde till mötes.
          </p>
          <p xml:id="i-Ss1NZdXegtJHbGSvG772MD">
            Informationen om rökningens hälsovådliga verkningar har inte
            nått fram till allmänheten Rökningen är samma bekymmer som tidigare,
            framhåller skolöverläkaren i Stockholm i sin rapport över skolhälsovården
            i Stockholm läsåret 1964/63. Av redogörelsen framgår bl.a., att
            skolläkarna i 23 rektorsområden ansett rökningen vara ett betydande
            problem och att man t. o. m. ser små vaneröka- re på lågstadiet,
            d.v.s. i åldrarna 7—9 år. En skola i Stockholm har inköpt en ergometercykel
            för att bl. a. påvisa tobakens konditionsnedsättande effekt och
            använder den i antitobakspropaganda. Eleverna får trampa cykel
            före och efter rökning och se skillnaden, vilket imponerar på
            dem mera än munt- lig information. I flickskolorna förekommer
            likaså en utbredd rökning. Skolöverläkaren framhåller, att vissa
            skolor infört rökrutor på rastgårdar- na, vilket visserligen förbättrar
            disciplinförhållandena men dock ej kan anses rekommendabelt ur
            hälsovårdssynpunkt. I andra motioner till årets riksdag behandlas
            tobaksmissbruket. BL a. refereras till de amerikanska vetenskapligt
            utförda undersökningarna om tobakens skadliga inverkan på hälsan.
            Förslag framläggs också om en form
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-006.pdf"/>
          <fw xml:id="i-Lt5TkTfT8sqWjSZGCxdTYa">
            Motioner i Andra kammaren, nr 835 år 1967 23
          </fw>
          <p xml:id="i-GRtdECVzjfNms3FRt5bQQV">
            av konsumentupplysning på cigarettpaketen, på vilka det i likhet
            med vad som sker i USA skulle kunna påtalas att rökningen kan
            vara skadlig för hälsan. Likaså framläggs förslag om en begränsning
            eller ett förbud av tobaksreklamen, som nu tar sig allt djärvare
            och mera utmanande uttryck i pressen. Det är särskilt angeläget,
            att de vetenskapliga rön som både här och utom- lands framkommer
            om tobaksmissbrukets hälsovådliga effekter snabbt blir spridda
            och kända för en större allmänhet, exempelvis genom upplysningar
            i etermedia. Skolorna och föreningslivet bör likaså kunna göra
            stora infor- mativa insatser på dessa områden, om bara resurser
            ställs till förfogande från samhällets sida.
          </p>
          <p xml:id="i-6BhewDsEsveVSHkwRTQ62R">
            Narkotikamissbruket
          </p>
          <p xml:id="i-QTxm8Hw4en7zK4jtnybWt4">
            Under de allra senaste åren har missbruket av narkotiska medel
            i vårt land ökat i en mycket oroväckande takt. Främst är det bruket
            av central- stimulerande medel — exempelvis av preparatet preludin
            — som tilltagit och blivit dominerande bland missbrukarna. Den
            totala omfattningen av narkotikamissbruket är svårbedömd, men
            när det gäller just de centralsti- mulerande medlen torde Sverige
            ha en helt unik missbrukarsituation. Narkotikamissbruket har hittills
            begränsats till vissa större städer, i första hand Stockholm.
            Under den allra senaste tiden har dock missbruk kunnat inregistreras
            även i städer och samhällen ute i landet. Den tidigare användningen
            av narkotika torde ha varit mera av indivi- duell och mer begränsad
            karaktär. Under senare år har dock allt fler grupp- bildningar
            kring narkotika förekommit. Distributionen av narkotika har blivit
            mer målinriktad och av avsevärt större omfattning. Den ökade för-
            brukningen har medfört att skrupelfria personer skaffat sig betydande
            in- komster genom att illegalt införa narkotiska medel i landet
            och försälja dessa — i allmänhet med hjälp av langare. De personer
            som sysslat med detta har inte heller dragit sig för att aktivt
            medverka till att skapa ett narkotikabehov hos nya grupper. Den
            mest avskyvärda formen är då nar- kotiska medel gratis utdelas
            utanför skolportarna till eleverna i syfte att skapa en ny marknad.
            I motioner vid fjolårets riksdag krävde centern och folkpartiet
            att en parlamentarisk utredning skulle tillsättas för att i första
            hand föreslå till- fälliga förbättringar i vårdapparaten och på
            längre sikt ta upp straffbestäm- melser, forskning etc. Också
            vid årets riksdag har partimotioner från mitt- partierna väckts
            om väsentliga insatser på narkomanivårdens område. Det är ytterst
            angeläget att där framförda krav blir tillgodosedda.
          </p>
          <p xml:id="i-CmCaBwd3EgjhHuGrmLsNCb">
            Tablettmissbruk
          </p>
          <p xml:id="i-AgDnJ7FBrYpHxeWdSxRJdM">
            av olika slag blir allt vanligare även bland skolungdomar. Det
            rör sig enligt skolöverläkaren i Stockholm övervägande om flickor.
            Också hithörande
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-007.pdf"/>
          <fw xml:id="i-CvWMvqrDr28mdEiKYD4d4z">
            24 Motioner i Andra kammaren, nr 835 år 1967
          </fw>
          <p xml:id="i-DhLV96eWhZyK92yCy7nTS4">
            problem måste beaktas av samhället, varvid förebyggande och upplysande
            åtgärder bör vidtas.
          </p>
          <p xml:id="i-Lnon7RGwAJZJoSL9JE6in4">
            Könssjukdomar och tidiga graviditeter I Stockholm kom 1964/65
            49 fall av könssjukdomar till skolsköterskornas kännedom. 48 av
            dessa fall utgjordes av gonorré, en av syfilis. Enligt läkar-
            tidningens statistik över antalet fall av smittsamma könssjukdomar,
            som kommit till kännedom under tiden 1—15 november 1966, uppgick
            totala antalet fall till 1 080, vilket motsvarar 1,40 på 10 000
            invånare. Dessa siffror talar sitt eget tydliga språk. Att de
            smittsamma könssjuk- domarna utgör ett samhällsproblem av mycket
            allvarligt slag råder ingen som helst tvekan om. Sexualundervisningen
            i skolan behöver därför förbätt- ras, varvid även de etiska problem
            som sammanhänger med samlivet i stort bör bli föremål för behandling.
            De tidiga graviditeterna ökar också i omfattning. Inte mindre
            än 121 flic- kor i stockholmsskolorna blev gravida läsåret 1964/65.
            Den allra yngsta modern var en flicka i grundskolan som bara var
            13 år; dessutom blev två 14-åringar och nio 15-åringar gravida.
            Och praktiskt taget samtliga de 121 barnen var inte önskade, konstaterar
            skolöverläkaren i sin redogörelse. Han anser vidare att allt måste
            göras för att minska antalet graviditeter bland unga flickor.
            Antalet aborter bland yngre flickor tenderar också att öka, vilket
            är oro- väckande, särskilt mot bakgrund av att illegala abortörer
            inte hyser några betänkligheter mot sådana aborter.
          </p>
          <p xml:id="i-3QF1mQFXNvZxy5bbgucXN5">
            Asociala flickor spelar enligt vetenskapsman mer destruktiv roll
            än asociala pojkar Asociala flickor borde ägnas ett större intresse,
            framhålles i tidskriften Alkoholfrågan nr 5 1966, ur vilken vi
            tillåter oss citera följande.
          </p>
          <p xml:id="i-M5QSzvAp6bvo2R6GmtUJAK">
            De flesta undersökningar från gränsområdet mellan ungdomspsykiatri,
            sociologi, kriminologi och alkoholforskning har gällt pojkarna,
            konstaterar John Takman i ett kapitel i sin nyutkomna bok »Socialmedicinsk
            vardag». Kapitlet är betitlat »Promiskuösa, prostituerade och
            alkoholiserade flickor». För flickorna har intresset varit mindre,
            skriver författaren vidare, san- nolikt beroende på att deras
            beteenderubbningar har haft mindre drama- tiska verkningar och
            mest drabbat dem själva. De aktivt asociala pojkarna har varit
            talrikare och deras asocialitet mer iögonenfallande. Framför allt
            har den medfört omedelbara och kännbara ekonomiska skador för
            andra medborgare och för samhället. Men på längre sikt, som mödrar
            för nästa generation, spelar de asociala flickorna troligen en
            mera destruktiv roll än de asociala pojkarna. Den dåliga miljön
            går ofta i arv. I regel är det mödrarnas kvalitet som blir utslagsgivande.
            I alla händelser kan man konstatera att en problema- tisk fader
            är mindre ödesdiger för barnens utveckling än en problematisk
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-008.pdf"/>
          <fw xml:id="i-MczFJwfpA4A66Yu5PVhk2j">
            Motioner i Andra kammaren, nr 835 år 1967 25
          </fw>
          <p xml:id="i-U91TsWQ5u9F8YL2T8wptcc">
            moder, helt enkelt därför att mödrarnas roll i barnens uppfostran
            i vår kulturkrets är mera central än fädernas i flertalet familjer.
            Nästan utan undantag har promiskuösa, prostituerade och alkoholiserade
            flickor växt upp i ogynnsamma förhållanden. Många av dem försummear
            i sin tur sina barn. Om vi ska gripa in i djävulscirkeln av ständigt
            upprepade missförhållanden från generation till generation, måste
            vi tydligen mer än hittills rikta uppmärksamheten på flickornas
            beteenderubbningar. Dr Takman har gått igenom sitt journalarkiv
            från socialläkarbyrån vid Stockholms stads barnavårdsnämnd och
            redovisar i boken ett material, om- fattande 802 fall. Det är
            flickor som han personligen undersökt och som vid första undersökningstillfället
            fyllt 12 men inte 21 år. Om prognosen för unga prostituerade,
            alkoholmissbrukare och narkoma- ner har praktiskt taget inga forskningar
            gjorts, konstaterar han. Arbeten om personligheten och miljöförhållandena
            vid prostitutionsdebuten saknas mig veterligt helt, trots att
            litteraturen om prostitution och prostituerade är så omfattande
            att den kvantitativt överträffar litteraturen på de flesta andra
            socialmedicinska gebit.
          </p>
          <p xml:id="i-KpmUeALBjzEhUSxQpEUmnw">
            1. Alkohol — narkotika — prostitution I en FN-rapport (Study
            on traffic in persons and prostitution 1959) nämns om en ökning
            av antalet unga flickor, som engagerar sig i prostitution i Sverige,
            och i samband med detta också en ökning av alkohol- och narko-
            likamissbruk bland svensk ungdom. Rapporten konstaterar att sambandet
            mellan prostitution, alkohol och narkotika aldrig blivit nöjaktigt
            studerat, trots att det ofta nämnts och även tagits för givet.
            Intrycket är att det finns ett sådant samband. Intrycket är att
            engagemang i prostitutionen försämrar den sociala pro-
          </p>
          <p xml:id="i-ELsua2BHa79TS64yd7ZgWm">
            gnosen. De år flickorna skulle använda för yrkesutbildning och/eller
            inträde i ett ordnat arbetsliv spolieras. Ett inte obetydligt
            antal yrkesprostituerade blir redan i unga år kroniska socialvårdsfall.
            Alkoholism och — de senaste åren — narkomani är allvarliga associerade
            sjukdomar.
          </p>
          <p xml:id="i-7UxZbVG2pLBnR3x6R7mQG9">
            2. Arv och miljö En relativt stor grupp av de asociala flickorna
            rekryteras ur ett relativt litet medborgarskikt. Inte sällan är
            de den tredje generationen av asociala kvinnor, och det är sannolikt
            att vi, om vi hade möjlighet att samla upp- gifter ännu längre
            tillbaka i tiden, skulle finna att de var den fjärde eller femte
            generationen. Många av dem blir mödragenerationen till nästa gene-
            ration av trassliga flickor. Med de ytterst osäkra metoder vi
            ännu har att bedöma de genetiska faktorernas betydelse är det
            vanligen omöjligt att sär- skilja arv och miljö och fastställa
            vad som är en funktion av arvet och vad som är en funktion av
            miljön. Att miljön ärvs och spelar en ytterst viktig roll är emellertid
            oomtvistat. Att miljön kan bearbetas och förbättras i de allra
            flesta fall är kanske inte lika oomtvistat men utgör dock en fruktbar
            arbetshypotes. I vårt land är inte prostitutionen, som i många
            andra länder, ett stort
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-009.pdf"/>
          <fw xml:id="i-LcYB5Xfcpvfaez5g7HSLE4">
            26 Motioner i åndra kammaren, nr 835 år 1967
          </fw>
          <p xml:id="i-8CzbV6QMF3DTH1AduQLtLF">
            problem. Men att detta problem alltjämt existerar tyder på defekter
            inte minst i den sociala barnavården. Prostitutionen och den kvinnliga
            asocialiteten i övrigt är en del av det sociala träsk som producerar
            nya fall för våra ungdomsvårdsskolor, fäng- elser, alkoholistanstalter,
            mentalsjukhus och vårdhem. Någonstans måste en sanering börja
            och ett mentalhygieniskt program formuleras. Att göra detta utan
            vetenskapliga undersökningar, som ger oss kännedom om verk- ligheten,
            är knappast möjligt. Det är dock oändligt mycket dyrbarare att
            angripa missförhållandena på det vaga och famlande sätt, som känneteck-
            nar så mycket av arbetet inom socialvården, inklusive den sociala
            barna- vården, än att undersöka vad missförhållandena beror på
            och angripa dem med rationella medel. Några av de tonårsflickor
            som debuterat som prostituerade 1958 eller senare har blivit narkomaner.
            I några fall har prostitutionen varit sekundär till narkomanien,
            d.v.s. framtvingad av behovet att finansiera narkotika- köpen.
            I vissa fall har narkotika bidragit till att permanenta flickornas
            engagemang i prostitutionen och hindra deras rehabilitering. Planmässigt
            arbetande sutenörer var inte sena att utnyttja de möjligheter
            att hålla flic- korna kvar som narkotikaepidemien 1958—1959 gav
            anvisning om. Vid en efterundersökning av patienterna från narkotikaepidemien
            1958— 1959, sammanlagt närmare 150 tonåringar, måste också de
            engagerade poj- karna inkluderas. Av de uppgifter som hittills
            sammanställts förefaller det som om ett äldre kvasiintellektuellt
            narkomangäng var den härd som epide- mien utgick ifrån. Utom narkotikaepidemien
            1958—1959 har ungdomens motorisering under femtiotalet och spritrestriktionernas
            upphävande 1955 bidragit till kvalita- tiva och kvantitativa förändringar
            av ungdomsasocialiteten. Samma journaler har ännu inte kunnat
            kompletteras med de data som tillkommit i socialregister, barnavårdsakter,
            sjukhusjournaler etc. sedan patienterna var aktuella vid socialläkarbyrån.
            För 94 flickor har emellertid en nöjaktig komplettering hunnits
            med i fråga om bakgrundsdata. Av dessa flickor är två tredjedelar
            födda i Stockholm eller hitflyttade före 12 års ålder. En tredjedel
            har flyttat hit efter fyllda 12 år, i regel efter avslutad skolgång.
            Nästan utan undantag har uppväxtmiljön varit bedrövlig. Endast
            en tredjedel har bott hos sammanlevande föräldrar till fyllda
            10 år, och med några få undantag har hemmiljön också i dessa fall
            varit förödande. Av de 94 flickorna i det aktuella materialet
            har 2 debuterat som prosti- tuerade vid 13 år eller tidigare,
            11 vid 14 år, 7 vid 15 år, 21 vid 16 år, 20 vid 17 år, 17 vid
            18 år, 9 vid 19 år och 4 vid 20 år.
          </p>
          <p xml:id="i-SBdMncYsc9gBkwFr9zv2pc">
            Slutsatser
          </p>
          <p xml:id="i-Rpw3J7p39sGws8VFJ17vkW">
            Av vad ovan anförts torde framgå att samhället har att brottas
            med ett otal allvarliga problem på de mest skiftande områden:
            ungdomsbrottslighet,
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-010.pdf"/>
          <fw xml:id="i-2cBB2q3eHngqk88NZArSJc">
            Motioner i Andra kammaren, nr 835 år 1967 21
          </fw>
          <p xml:id="i-EyxgPAJEGSMdpSJa9mCxtF">
            tilltagande våldsmentalitet, tobaks- och tablettmissbruk, alkohol-
            och nar- kotikamissbruk, sexuell förvildning som tagit sig uttryck
            i allt djärvare pornografi, även i massmedia, samt en begynnande
            upplösning av flertalet gängse moral- och normbegrepp. Avsikten
            med denna motion är inte att svartmåla det svenska samhället och
            dess medborgare. Tanken har i stället varit att peka på de många
            destruktiva krafter som med olika medel och på olika sätt verkar
            inom vårt samhälle. Det är dessa krafter som ftillsam- mans utgör
            de svåra pesthärdar vilka inifrån kan angripa och bryta ned ett
            i övrigt till det yttre välordnat samhälle, om inte effektiva
            motåtgärder vid- tas. Det kan i det här sammanhanget räcka med
            att nämna, att det stora flertalet av svensk ungdom är skötsam
            och pålitlig. Tyvärr märks dessa ungdomar inte lika mycket vare
            sig i massmedia eller annorstädes som de vilka begår brott mot
            samhällets lagar eller på annat sätt avviker från det normala
            beteendemönstret.
          </p>
          <p xml:id="i-NyDsLE6jnfe6pq6aRZGzd6">
            Självfallet får inte situationen göras dystrare än att vi med
            stöd från alla goda krafter skall kunna upprätthålla ett rättssamhälle
            med garantier för medborgarnas trygghet och personliga integritet.
            Det gäller bara att hitta de rätta instrumenten för sådana åtgärder.
            Att här inte kan föreligga färdiga patentlösningar på alla dessa
            svåra problem torde stå klart för var och en som sysslat med socialvård
            av något slag. Däremot torde en hel serie av åt- gärder vara påkallade,
            en samlad kraftansträngning från samhällets sida, för att få rätsida
            på dessa problem. Bl.a. bör statsmakterna mer energiskt än nu
            är fallet ägna sig åt dessa frågor och inte vänta tills det är
            för sent. Regeringen bör kunna gå betydligt längre i sina ansträngningar
            för att för- hindra att brott begås, rättsbegreppen sätts ur spel
            o.s.v. Regeringen har enligt vår mening inte med kraft vågat säga
            ifrån på vissa punkter. Den låt-gå-politik man fört på exempelvis
            tryckfrihetens område är diskutabel. Normerna försvinner, och
            fältet är fritt för allsköns alster utan urskillning. Samma desorientering
            råder på filmens och i viss mån även på massmedias område. Vi
            vill inte ropa på polis i varje ögonblick. Däremot vill vi att
            respekten för människovärdet, integriteten och vars och ens rätt
            att hysa sin egen mening skall upprätthållas. Likaså bör tillbörligt
            utrymme ges alla åsiktsgrupper att få framföra sina åsikter i
            frihet. Tyvärr brister det ofta i dessa avseenden. Under de senaste
            5—10 åren har mängder av de problemställningar som kan tas upp
            till diskussion i detta sammanhang varit föremål för olika stat-
            liga utredningar. Dessa utredningar — i sig själva ofta utförda
            med stor omsorg och under stor tidsutdräkt — har inte alltid följts
            upp genom kon- kreta åtgärder från statsmakternas sida, och framför
            allt saknas alltjämt den övergripande utredning som skulle kunna
            ta sig an hela denna proble- matik, d.v.s. frågan om hur de destruktiva
            krafternas spel i vårt samhälle skall kunna förhindras och hur
            man skall kunna undgå en fortgående för- ändring av vår rätts-
            och moraluppfattning i riktning mot desorganisation
          </p>
          <pb facs="riksdagen-motions-pdf/data/1967/mot_1967__ak__835/mot_1967__ak__835-011.pdf"/>
          <fw xml:id="i-72iDXsJtps3LjhccYJaBAS">
            28 Motioner i Andra kammaren, nr 835 år 1967
          </fw>
          <p xml:id="i-EurZrCnxU6kK2r6H9SosSq">
            och upplösning av alla vedertagna begrepp. Detta är förvisso
            ingen liten fråga och ingen lätt uppgift att utreda, men det är
            helhetslösningen på alla dessa problemställningar som betyder
            något i det långa loppet. Vilka nor- mer och vilka värden skall
            ligga till grund för skolans undervisning och den i läroplanerna
            fastslagna fostran av det uppväxande släktet, vilken åligger skolan?
            I andra motioner till årets riksdag tas frågan om etermedias roll
            i kulturbefrämjande syfte upp. även den frågan hör hemma i detta
            samman- hang. Vilka värderingar skall utgöra grundvalen för Sveriges
            Radios pro- grampolitik? Så länge monopolet består är den frågan
            oerhört viktig för många människor i dag. Hur säkras medborgarinflytande
            över de opinions- bildande massmediaorganen över huvud taget?
            Finns risker för fåtalets diktatur — smakdiktatur och åsiktsdiktatur?
            Vilken betydelse skall och bör statsmakterna tillmätas för normbildningen
            i vårt samhälle? Hur uppfattas lagstiftningen på hithörande områden?
            Vilken effekt har den? Finns lagar som inte längre respekteras?
            Frågorna kan som synes bli många. Det vä- sentliga är att helhetsaspekten
            inte går förlorad. Vart syftar samhällets strävanden? Finns det
            en grundideologi bakom samhällets hjälpinsatser? Siktar vi enbart
            till ett materiellt välstånd eller finns också djupare och mera
            meningsfulla dimensioner med i bilden av ett bättre och lyckligare
            samhälle som vi alla säger oss vilja förverkliga? Det kan lätt
            invändas, att samtliga frågeställningar här är för allmänt hållna
            för att statsmakterna skall ta sig an dessa problem och att det
            över- stiger allas vår förmåga att mäkta med att ta ett helhetsgrepp
            på de destruk- tiva krafternas inverkan på vårt samhällsliv. Ändå
            vill vi fästa riksdagens och regeringens uppmärksamhet på alla
            hithörande frågor och på att djup oro råder bland stora delar
            av vårt folk inför de allvarliga följdverkningar de upplösande
            krafternas inverkan på vårt samhällsliv kan få. Med hänvisning
            till vad ovan anförts hemställer vi, att riksdagen i skrivelse
            till Kungl. Maj:t måtte uttala att en långt större uppmärksamhet
            än hittills varit fallet måste riktas på de destruktiva krafternas
            spel i vårt samhälle samt att kraftfulla åtgärder vidtas i syfte
            att åstadkomma posi- tiva helhetslösningar på problemen med de
            tilltagande aso- ciala beteendemönstren.
          </p>
          <p xml:id="i-LgKRBpjcPWzmiBZgFNdWhT" type="date">
            Stockholm den 26 januari 1967
          </p>
          <div xml:id="i-AP2cMqxrKDdozfvBuw2XqZ" type="signatureBlock">
            <p xml:id="i-5GA3fLrGYuvzHD6vYbx1Vm" who="unknown" type="signature">
              Axel Gustafsson (fp)
            </p>
            <p xml:id="i-43Nx9nPGKgffUoyhB4zZAR" who="unknown" type="signature">
              Olle Westberg (fp)
            </p>
            <p xml:id="i-PxMryYvUNhzkdiBpna8xfj" who="i-9csrSsTp3kPVAcfCYPLzkX" type="signature">
              Einar Rimmerfors (fp)
            </p>
            <p xml:id="i-XjcxyEsTUEvSEUxWSezXQx" who="i-ETThN5PMwgm55mHzui2Ubf" type="signature">
              Augustinus Keijer (fp)
            </p>
          </div>
        </div>
      </div>
    </body>
  </text>
</TEI>
