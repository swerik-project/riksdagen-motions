<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_439/mot_200405_MJ_439-0001.pdf"/>
      <pb facs="riksdagen-motions-pdf/data/200405/mot_200405_MJ_439/mot_200405_MJ_439-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ439 pnr: v210
          </p>
          <p>
            Motion till riksdagen 2004/05:MJ439
          </p>
          <p>
            av Kjell-Erik Karlsson m.fl. (v)
          </p>
          <p>
            Statlig skogspolitik och naturvård
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening att regeringen,
            genom ägardirektiv och regleringsbrev samt i andra instruktioner
            till berörda statliga bolag och verk, skall klargöra hur dessa
            skall agera för att staten skall ta sitt ansvar för de kollektiva
            nyttigheterna i skogssektorn.' 2. Riksdagen tillkännager för regeringen
            som sin mening att en inventering av skyddsvärd skogsmark omgående
            bör påbörjas av Naturvårdsverket och länsstyrelserna på all skogsmark
            i privat- och bolagsägo. 3. Riksdagen tillkännager för regeringen
            som sin mening att när inventeringarna av skyddsvärd skogsmark
            är färdiga på den privata och statliga skogsmarken samt på bolagsskogsmarken
            bör delmålet korrigeras så att alla skogar med höga naturvärden
            får ett lagstadgat skydd. 4. Riksdagen tillkännager för regeringen
            som sin mening att inga avverkningar skall ske i områden som Naturvårdsverket
            bedömer ha höga naturskyddsvärden.
          </p>
          <p>
            5. Riksdagen tillkännager för regeringen som sin mening att inventeringar
            av landets skyddsvärda skogar skall vara avslutade och förvaltningsplaner
            för dem skall vara fastslagna innan bruks- och skyddsåtgärder
            fastställs.
          </p>
          <pb facs="riksdagen-motions-pdf/data/200405/mot_200405_MJ_439/mot_200405_MJ_439-0002.pdf"/>
          <p>
            2004/05:MJ439
          </p>
          <p>
            "Yrkande 1 hänvisat till FiU.
          </p>
          <pb facs="riksdagen-motions-pdf/data/200405/mot_200405_MJ_439/mot_200405_MJ_439-0003.pdf"/>
          <p>
            Statlig skogspolitik
          </p>
          <p>
            Svenska staten ska på lämpliga sätt — bl.a. via informationsspridning,
            forskning och lagstiftning, sitt skogsägande och som aktör i EU
            — ha ett övergripande ansvar för skogspolitikens utveckling. Staten
            äger skogsmark genom bl.a. Sveaskog och Statens fastighetsverk.
            Det ger unika möjligheter att påverka skogsnäringen. I princip
            ska statens bolag agera som ett vanligt kommersiellt företag.
            Men staten ska också så långt som möjligt ta ansvar för de kollektiva
            nyttigheter som ”marknaden” inte kan eller vill ta ansvar för.
            Detta ska göras via alla de medel som staten förfogar över. Ägandet
            av stora arealer skogsmark ger unika möjligheter att ta ett ansvar
            för de kollektiva nyttigheterna. Dit hör att se till att de likvärdiga
            produktions- och miljömålen uppfylls. Staten ska också utgå från
            att miljömålet i långsiktiga termer är det övergripande — miljömålen
            är en förutsättning för att produktionsmålet kan klaras på sikt
            — det är dock inte tvärtom. Miljömålen som rör biologisk mångfald
            och klimatmålen är de som har störst betydelse för skogssektorn.
            Ytterligare kollektiva nyttigheter eller samhällsintressen som
            staten inom skogssektorn måste ta ett delansvar för är:
          </p>
          <p>
            e att skogens sociala roll för både hälsa och rekreation ökar.
            En av de vanligaste fritidssysselsättningarna i Sverige är att
            vistas i skog och mark, ofta i den skog som ligger nära hemmet.
            Modern forskning visar att värdet av detta har ökat — inte minst
            mot bakgrund av den ökande ohälsan och stressen i dagens tidspressade,
            komplexa samhälle. Det är också viktigt att väcka intresset för
            skogens kvaliteter hos grupper som är ovana att vistas i skogen,
            t.ex. invandrargrupper, + skogens roll som bas för utveckling
            av andra näringar såsom turism och upplevelseindustri. Skog och
            träd kan värderas annorlunda när andra näringar som baseras på
            skog utvecklas. Skogspolitiken och de statliga skogsbolagen ska
            inte hindra utvecklingen av dessa näringar, + tätortsnära skogars
            speciella roll — 90 26 av människors vistelse i skog sker i tätortsnära
            skogar. Oftast sker dock förvaltningen av dessa områden på strikt
            kommersiell basis. Här kan staten agera med sitt skogsinnehav
            genom att bland annat bidra med markbyten, « den svenska skogens
            roll i ett internationellt sammanhang. Svensk skog innehåller
            unika miljöer och arter och några av de få sista orörda vildmarkerna
            i Europa. Denna roll blir allt viktigare i takt med att läget
            internationellt sett förvärras — bland annat i östra Europa.
          </p>
          <p>
            Regering och riksdag ska genom ägardirektiv och regleringsbrev
            samt i andra instruktioner till berörda statliga bolag och verk
            klargöra hur dessa ska agera för att staten ska ta sitt ansvar
            för de kollektiva nyttigheterna i skogssektorn. Detta ska ges
            regeringen till känna.
          </p>
          <p>
            2004/05:MJ439
          </p>
          <pb facs="riksdagen-motions-pdf/data/200405/mot_200405_MJ_439/mot_200405_MJ_439-0004.pdf"/>
          <p>
            2004/05:MJ439
          </p>
          <p>
            Skydda svenska statens skogar med höga naturvärden
          </p>
          <p>
            Trots att mer skog skyddas idag är det långt kvar för att nå
            upp till riksdagens beslutade miljömål. Ett stort problem är att
            det fortfarande saknas mycket kunskap om var de skyddsvärda skogarna
            är belägna. Ett annat problem är att avverkningarna fortsätter
            i skogar som vi nu vet med säkerhet har höga naturvärden. Regeringen
            gav under sommaren 2002 i uppdrag till Naturvårdsverket att naturvärdesbedöma
            den statliga skogsmarken. Syftet var att kartlägga statens :varvarande
            skyddsvärda skogar. Enligt den nu färdiga rapporten har 885 skogar
            på 341 000 hektar produktiv skogsmark funnits ha så pass höga
            naturvärden att de kan komma ifråga för bildande av naturreservat.
            aturvårdsverket föreslår att de skogar som ligger söder om Västerbottens
            län och nedanför gränsen för fjällnära skog skyddas inom det pågående
            reservatsarbetet. I Västerbotten och Norrbotten har länsstyrelserna
            ännu inte hunnit inventera alla statens skogar. Att regeringen
            nu har gett klartecken för en fortsatt inventering på statlig
            mark är därmed glädjande. En inventering av skyddsvärd skogsmark
            bör omgående påbörjas av aturvårdsverket och länsstyrelserna på
            all skogsmark i privat- och bolagsägo. Detta ska riksdagen ge
            regeringen tillkänna. Naturvårdsverket anser dock att ingen avverkning
            bör ske i de utpekade skyddsvärda områdena till dess att den kompletterande
            inventeringen är slutförd. Även i den fjällnära skogen har inventeringen
            identifierat flera unika områden. Även dessa bör skyddas med någon
            form av reservat. Den nya kunskap som inventeringen gett oss om
            Sveriges skogar med höga naturvärden är en viktig information
            som vi bör använda i vårt arbete med att bevara den biologiska
            mångfalden. Enligt den bristanalys (SOU 1997:98) som gjordes 1997
            behöver ca 10 26 av den produktiva skogsmarken nedanför gränsen
            för fjällnära skog undantas från det industriella skogsbruket.
            Samtidigt visade bristanalysen att det fanns en stor brist på
            skogar med höga naturvärden i landet och att stora arealer skogsmark
            måste restaureras och återskapas. Slutsatsen var att alla skogar
            med höga eller snabbt utvecklingsbara naturvärden bör undantas
            från dagens intensiva skogsbruk. är bristanalysen publicerades
            1997 uppskattades dessa skogar till 900 000 hektar. Delmål inom
            miljökvalitetsmålet Levande skogar innebär att 320 000 hektar
            statlig skogsmark ska skyddas i form av naturreservat. Detta ska
            .ompletteras med skydd av ca 425 000 hektar på privat- eller bolagsmark.
            En översikt av miljömålen håller nu på att genomföras och regeringen
            har aviserat att en proposition kommer att läggas fram i frågan
            i början av 2005. nventeringen av statens skogar visar att delmålet
            inte räcker för att skydda de nu kartlagda skogarna med höga naturvärden.
            Om inte delmålet höjs så riskerar skogarna att avverkas. När inventeringarna
            är färdiga på såväl den statliga skogsmarken som den privata samt
            på bolagsskogsmarken bör delmålet korrigeras så att alla skogar
          </p>
          <pb facs="riksdagen-motions-pdf/data/200405/mot_200405_MJ_439/mot_200405_MJ_439-0005.pdf"/>
          <p>
            2004/05:MJ439
          </p>
          <p>
            med höga naturvärden får ett lagstadgat skydd. Detta bör riksdagen
            ge regeringen tillkänna.
          </p>
          <p>
            Akut avverkningsstopp för skyddsvärda naturskogar
          </p>
          <p>
            Det finns akuta problem med fortsatta statliga avverkningar av
            de utpekade skyddsvärda skogarna. Bl.a. har Statens fastighetsverk
            avverkat i två av de utpekade områdena i år. Nyligen avverkade
            Statens fastighetsverk området Mattaureälven Båldakatj i Arjeplog
            trots att skogen har höga naturvärden och att både Naturvårdsverket
            och Länsstyrelsen i Norrbotten avrådde från avverkning. Skogsområdet
            pekades även ut som skyddsvärt i Naturvårdsverkets inventering
            av de statliga skogarna. Efter ett möte i mars 2004, som skogsminister
            Ulrica Messing organiserade tillsammans med miljöminster Lena
            Sommestad, finansminister Bosse Ringholm och näringsminister Leif
            Pagrotsky, uppmanade ministrarna gemensamt Naturvårdsverket att
            i samråd med de statliga skogsförvaltarna välja ut de områden
            som ska avverkas. Uppmaningen gick tvärtemot Naturvårdsverkets
            eget förslag. Trots att rapporten gett oss ny kunskap kommer inte
            ens Naturvårdsverkets rapport ”Skyddsvärda statliga skogar” att
            sändas ut på remiss eller politiskt behandlas i miljömålsarbete.
            Istället bidrar regeringens handlande till att de sista skyddsvärda
            skogarna öppnas för industriellt skogsbruk. Inget avverkningsstopp
            råder nu i de utpekade områdena. Självklart måste ett avverkningstopp
            omedelbart införas i de utpekade områdena. Det logiska är att
            först inventera, sedan får man besluta hur de aktuella skogarna
            ska förvaltas. Det kan finnas flera olika sätt att bevara skogarnas
            värden men en självklarhet är att bevara de mest skyddsvärda områdena.
            Riksdagen bör som sin mening ge regeringen tillkänna att inga
            avverkninger ska ske i områden som Naturvårdsverket bedömer ha
            höga naturskyddsvärden.
          </p>
          <p>
            Riksdagen bör som sin mening ge regeringen tillkänna att inventeringar
            av landets skyddsvärda skogar ska vara avslutade och förvaltningsplaner
            för dem ska vara fastslagna innan bruks- och skyddsåtgärder fastställs.
          </p>
          <p>
            Stockholm den 2 oktober 2004
          </p>
          <p>
            Kjell-Erik Karlsson (v) Owe Hellberg (v) Sten Lundström (v) Sven-Erik
            Sjöstrand (v) Karin Svensson Smith (v) Karin Thorborg (v)
          </p>
        </div>
      </div>
    </body>
  </text>
</TEI>
