<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-02018">
  <teiHeader>
    <fileDesc>
      <titleStmt>
        <title>En inkluderande arbetsmarknad</title>
        <author corresp="i-A9phxhhSVEV1RMX498pFjb">av Alexandra Völker (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2018 av Alexandra Völker (S)</title>
          <idno type="rdwebb">H8022018</idno>
          <rs type="number">2018</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8022018/text</ref>
          <ref type="dokument_url_html">http://data.riksdagen.se/dokument/H8022018</ref>
          <ref type="dokumentstatus_url_xml">http://data.riksdagen.se/dokumentstatus/H8022018</ref>
          <ref type="docx">http://data.riksdagen.se/fil/9F312A4F-AF65-4CAD-B92A-B3A63A514C22</ref>
          <ref type="pdf">http://data.riksdagen.se/fil/D0B16525-2D91-46F7-A851-8A6829E0BFDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A9phxhhSVEV1RMX498pFjb</idno>
            <name>Alexandra Völker</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JeWXuY28gRq6KwrXtaPpnP" type="signed"/>
        <correspContext corresp="i-JeWXuY28gRq6KwrXtaPpnP">
          <note type="signatory" corresp="i-A9phxhhSVEV1RMX498pFjb"/>
        </correspContext>
        <correspAction xml:id="i-GZ9JZphCAUSdTiBeLywppj" type="submitted">
          <date when="2020-10-05"/>
          <time when="08:38:50"/>
        </correspAction>
        <correspAction xml:id="i-CYFeRRyhZLjXBsz34kYJ2x" type="reviewed">
          <date when="2020-10-05"/>
          <time when="09:16:03"/>
        </correspAction>
        <correspAction xml:id="i-GeusGTYNguh83DQeGteNmf" type="referred">
          <date when="2020-10-14"/>
        </correspAction>
        <correspAction xml:id="i-WDD8EBtpAfziWgFykYgd9b" type="assigned">
          <date when="2021-04-28"/>
          <time when="16:55:39"/>
        </correspAction>
        <correspContext corresp="i-WDD8EBtpAfziWgFykYgd9b">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-MRpk9ZCLYu1JYci1pEiCPm" type="behandlas_i"/>
        <correspContext corresp="i-MRpk9ZCLYu1JYci1pEiCPm">
          <ref type="uppgift">2020/21:AU5</ref>
          <ref type="ref_dok_id">H801AU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QJ2JcsT7iAK48cfUeAgYbS" type="behandlas_i"/>
        <correspContext corresp="i-QJ2JcsT7iAK48cfUeAgYbS">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VgLEKR5sAAMwosQNrPbGTB" type="motHeader">
        <div xml:id="i-YSna4gxejFyBE8FnhP5XWk" type="motTitle">
          Motion till riksdagen 2020/21:2018 av Alexandra Völker (S) En
          inkluderande arbetsmarknad
        </div>
      </div>
      <div xml:id="i-XmiCLXTv2swoHnER4cwbhE" type="motBody">
        <div xml:id="i-MouYfjHBQGU5CdM1MA5u85" type="motProposal" subtype="förslag">
          <head xml:id="i-2iCxGjvV6z7JHUQPpnnf5Y">
            Förslag till riksdagsbeslut
          </head>
          <list xml:id="i-9xdtYM57rtD7FdUZCiAKYV" style="ol">
            <item xml:id="i-QaF6TZEtdqWYSdzA1MxGPX">
              Riksdagen ställer sig bakom det som anförs i motionen om att
              det behövs en nationell genomförandeplan med syftet att realisera
              FN:s konvention om rättigheter för personer med funktionsnedsättning
              och tillkännager detta för regeringen.
            </item>
            <item xml:id="i-JDP9H8TfJtDUAZ5U1WUWAV">
              Riksdagen ställer sig bakom det som anförs i motionen om att
              avskaffa begreppet ”nedsatt arbetsförmåga” och tillkännager detta
              för regeringen.
            </item>
            <item xml:id="i-KqvXEV8E7a74LQFV9r1qVQ">
              Riksdagen ställer sig bakom det som anförs i motionen om att
              se över möjligheten att ta initiativ till trepartsavtal i syfte
              att skapa en mer inkluderande arbetsmarknad och tillkännager detta
              för regeringen.
            </item>
            <item xml:id="i-HUBzcMhHx5XzEZeRcrz9uS">
              Riksdagen ställer sig bakom det som anförs i motionen om att
              se över möjligheten att göra socialförsäkringen mer flexibel genom
              att ta bort de fasta stegen och tillkännager detta för regeringen.
            </item>
          </list>
        </div>
        <div xml:id="i-FKchk2JD4H8hxLaLNuuaUt" type="motContent">
          <head xml:id="i-3GGvc6qn9fp81HBu7TxTSH" type="h1">
            Motivering
          </head>
          <p xml:id="i-2pKSTAacoi6vZSd9utvzt9">
            Att ojämlikheten i Sverige ökat under de senaste decennierna
            syns i hela samhället. En grupp som drabbats extra hårt är personer
            med funktionsnedsättning. I den gruppen är risken för fattigdom
            klart högre än bland befolkningen i stort och många har svårt
            att få ett arbete, inte minst ett tryggt och långsiktigt sådant.
            Kombinationen av brister i till­gänglighet, fördomar, diskriminering
            och stelbenta system gör det svårt för många att få en egen försörjning.
            För att skapa ett mer inkluderande och tillgängligt samhälle och
            en tillgänglig arbetsmarknad behöver flera förändringar göras.
          </p>
          <head xml:id="i-Kgt9VqXc1MK6LQ7pQnsTTt" type="h2">
            En nationell genomförandeplan
          </head>
          <p xml:id="i-5ELFgYpnz6kyfP6ToyQGCy">
            Det nationella målet för funktionshinderspolitiken är att, med
            FN:s konvention om rättigheter för personer med funktionsnedsättning
            som utgångspunkt, uppnå jämlikhet i levnadsvillkor och full delaktighet
            för personer med funktionsnedsättning i ett samhälle med mångfald
            som grund. Målet ska bidra till ökad jämställdhet och till att
            barnrätts­perspektivet ska beaktas.
          </p>
          <p xml:id="i-QHXLQoZidn1bgRQ7nmhssv">
            Att genomföra och realisera FN:s konvention om rättigheter för
            personer med funktionsnedsättning är ett av de viktigare stegen
            för att få ett mer inkluderande, till­gängligt och jämlikt samhälle.
            Därför behövs det en tydlig genomförandeplan och en tydlig strategi
            för universell utformning med tydlighet kring hur funktionshinderspolitiken
            ska styras och följas upp.
          </p>
          <head xml:id="i-X3xANYhZyWmbsRsLkBTQvH" type="h2">
            Avskaffa begreppet ”nedsatt arbetsförmåga”
          </head>
          <p xml:id="i-4wB5MGgNSQwFASCo3U2Mvd">
            Idag bygger arbetsmarknadsinsatserna på hur arbetsförmågan är
            nedsatt istället för att fokusera på vilka förmågor individen
            har. Vi behöver hitta en modell som fokuserar på vad var och en
            kan och vad var och en kan tillföra en arbetsplats, snarare än
            vilka förmågor som saknas. I enlighet med vad som förts fram av
            bland annat Funktionsrätt Sverige bör arbetsmarknadspolitiken
            och arbetsmarknadsåtgärderna utgå från vad människor kan i stället
            för vad människor inte kan. Därför behöver begreppet ”nedsatt
            arbetsförmåga” avskaffas. I stället för att ersätta begreppet
            med ett nytt bör, i enlighet med Arbetsförmedlingens eget förslag,
            språkbruket variera utifrån de individuella förutsättningarna.
          </p>
          <head xml:id="i-VgNQEtAuYJcdafzGSxjYv2" type="h2">
            Inför trepartsavtal för att stärka arbetet för en inkluderande
            arbetsmarknad
          </head>
          <p xml:id="i-2eMnkwvqLKefnJNKoKWejP">
            Med tanke på parternas viktiga roll på svensk arbetsmarknad har
            de även ett viktigt ansvar för arbetsvillkoren för personer med
            funktionsnedsättning. I Norge pågår ett arbete där det tagits
            fram ett trepartsavtal (IA-avtal) med målsättningen att skapa
            ett mer inkluderande arbetsliv där alla får plats. Särskilda målsättningar
            är att minska sjukfrån­varon och antalet som lämnar arbetsmarknaden.
            Det är myndigheter och arbets­marknadens parter som tillsammans
            tar fram avtalen och arbetet följs upp av ett partssammansatt
            arbetslivs- och pensionärspolitiskt råd som ligger under arbets-
            och socialdepartementet. Avtalen fokuserar på hela arbetslivet,
            men särskilt på arbets­platserna. De pekar ut arbetsplatsernas
            ledning, företrädare och skyddsombud som särskilt viktiga aktörer.
            Avtalen riktar sig särskilt till de branscher som har störst potential
            att minska sjukfrånvaron och bortfallet från arbetslivet, och
            det är parterna som gemensamt tar på sig ansvaret för vilka branscher
            som ska prioriteras och hur de ska följas upp. Den norska modellen
            är ett intressant exempel på hur parterna gemensamt kan verka
            för att skapa en inkluderande arbetsmarknad. När det är arbets­marknadens
            parter som själva pekar ut vilka branscher som ska prioriteras,
            vilka verktyg som ska användas och hur de ska få in arbetet i
            sin egen organisation har det förutsättningar att verkligen få
            genomslagskraft. Att stötta arbetsgivarna i arbetet för att skapa
            en bättre arbetsmiljö och mer inkluderande och tillgängliga arbetsplatser
            är något även vi i Sverige borde titta närmare på. I likhet med
            den norska modellen bör därför arbetsmarknadens parter, tillsammans
            med Arbetsmarknadsdepartementet, utforma avtal för att ge företagen
            stöd att skapa mer inkluderande arbetsplatser. I en svensk parts­modell
            bör funktionsrättsrörelsen vara delaktig i behovsanalysen samt
            formulerandet av avtal för att få absolut bästa resultat.
          </p>
          <head xml:id="i-9pBHpx4kULcbYcCm3niBcW" type="h2">
            Större flexibilitet i trygghetssystemen
          </head>
          <p xml:id="i-MwKw4aZkz5XVPnTfFum5hH">
            Rent generellt behöver vi se över de system vi har när det kommer
            till arbetsmarknaden, arbetsförmåga och sjukskrivningar. Många
            av våra myndigheter har i dag ett stelbent system som bygger på
            att individen ska passa in i fyrkantiga mallar. Är du sjukskriven
            längre än 14 dagar så kan du antingen vara sjukskriven på heltid,
            75 procent, halvtid eller 25 procent. Det går alltså inte att
            vara sjukskriven på andra nivåer än dessa och det är även svårt
            att variera till vilken grad du är sjukskriven. Det skapar svårigheter
            för personer vars diagnoser exempelvis kommer i skov och där arbetsförmågan
            varierar kraftigt över tid. För att verkligen ge människor möjlighet
            att arbeta så mycket de kan, men utan att behöva slita ut sig
            när kroppen inte klarar det, krävs det mer flexibla system. Utgångspunkten
            för trygghetssystemen måste vara att alla ska kunna jobba så mycket
            som de orkar. För den som behöver vara sjukskriven på deltid behöver
            systemen vara flexibla för att möta de verkliga behoven. Har en
            person möjlighet att arbeta 60 procent bör den inte låsas till
            50 procent på grund av sjukförsäkringens utformning. På samma
            sätt behöver sjukförsäkringssystemet ses över för att bli mer
            flexibelt för den vars arbetskapacitet varierar, exempelvis på
            grund av skov. Med mer flexibla system möjliggör vi för människor
            att arbeta samtidigt som vi minskar risken att människor arbetar
            över sin kapacitet och således kör slut på sig själva. Större
            flexibilitet kan få färre att lämna arbetsmarknaden i förtid.
            Därför behöver ersättningsnivåerna i social­försäkringarna bli
            steglösa så att människor inte är begränsade till just 25, 50,
            75 eller 100 procent.
          </p>
        </div>
        <div xml:id="i-J4TuEYLF8pUgZYpPhaZuzw" type="motSignatures">
          <list xml:id="i-AcJk2vVZjQ1mbgRxhLE6LK">
            <item xml:id="i-E7RchcY1xjppscFbcUNHrC">
              Alexandra Völker (S)
            </item>
          </list>
        </div>
      </div>
    </body>
  </text>
</TEI>
