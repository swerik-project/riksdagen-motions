<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-AU-00417">
  <teiHeader>
    <fileDesc>
      <titleStmt>
        <title>Åtgärder för att främja Sjuhäradsbygdens utveckling</title>
        <author corresp="i-GoPG5SYP7B72kfnF4EmN5b">Lennart Brunander (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att främja Sjuhäradsbygdens utveckling</title>
          <idno type="rdwebb">G902A417</idno>
          <rs type="number">A417</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/G902A417/text</ref>
          <ref type="dokument_url_html">http://data.riksdagen.se/dokument/G902A417</ref>
          <ref type="dokumentstatus_url_xml">http://data.riksdagen.se/dokumentstatus/G902A417</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GoPG5SYP7B72kfnF4EmN5b</idno>
            <name>Lennart Brunander</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AJ7Sb8ecHL889HJ8SdkvJo" type="signed"/>
        <correspContext corresp="i-AJ7Sb8ecHL889HJ8SdkvJo">
          <note type="signatory" corresp="i-GoPG5SYP7B72kfnF4EmN5b"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_a_417/mot_198586_a_417-001.pdf"/>
      <div xml:id="i-NURSDZPcbfWTrWXHVSTcrJ" type="motHeader">
        <div xml:id="i-VAdNN3GTje3cHVWYyiW2S6" type="motTitle"/>
        <div xml:id="i-Ws8D3xJXETBRi4x6vdqhzq" type="motSubmissionInfo"/>
      </div>
      <div xml:id="i-NLPg1fTzHxFsbQC2oyuagG" type="motBody">
        <div xml:id="i-Lv5YLoZvuA4in1STGDiC5">
          <p xml:id="i-5BnBfnS55HAxrua2NqEmmg">
            Motion till riksdagen 1985/86:A417
          </p>
          <p xml:id="i-VgrsPnEcAXoEMNTr686F4o">
            Lennart Brunander (c) Åtgärder för att främja Sjuhäradsbygdens
            utveckling
          </p>
          <p xml:id="i-UuTgT6ZKQpCbJ8ukHRGqDT">
            Sjuhäradsbygden är den sydligaste delen av Älvsborgs län. Efter
            kommun- sammanläggningarna har också vissa delar av det som en
            gång var de sju häraderna hamnat i andra län. Kommunerna Borås,
            Mark, Svenljunga, Ulricehamn och Tranemo är kommunerna i det vi
            brukar kalla Sjuhärads- bygden. Det var knallarna och förläggarverksamheten
            som var det karakteristiska för denna bygd, och den andan lever
            fortfarande kvar i form av postorderfir- mor och en väl utvecklad
            tekoindustri. Den ökande importandelen i den svenska tekokonsumtionen
            har dock inneburit stora omställningssvårigheter för bygden. 1970
            fanns det 27 000 anställda i länets tekoindustri. I dag är siffran
            12 000. En sådan omställning sker inte utan svårigheter. Den bedömning
            som ansvariga myndigheter dessutom gör är att minskningen kommer
            att fortsätta. Jord- och skogsbruk är också för Sjuhäradsbygden
            viktiga näringar. Men den jordbrukspolitik — eller snarare brist
            på jordbrukspolitik — som den socialdemokratiska regeringen för,
            utgör ett stort hot mot bygden. Jordbru- ket är tillsammans med
            teko grunden för sysselsättningen i samtliga kommuner i Sjuhäradsbygden.
            En nedläggning av åkerjord som riksdagsmajoritetens beslut utgår
            ifrån kommer att drabba Sjuhäradsbygden mycket kraftigt, eftersom
            stora delar av vår bygd består av jordbruk som för att kunna fungera
            är beroende av en fortsatt animalieproduktion. En nedläggning
            av åkerjord kommer att innebära igenväxning och därmed också mindre
            förutsättningar för satsning på turism som skulle kunna ge bygden
            nya jobb. En ny livsmedels- och jordbrukspolitik måste utformas
            för att vi rätt skall kunna utnyttja den resurs som vår odlingsvärda
            åker utgör. Sjuhäradsbygden har stora resurser av skogsråvaror,
            och genom att satsa mer på biobränslen — och då i första hand
            på skogsbränslen — kan många arbetstillfällen komma till. Andelen
            offentlig verksamhet är liten i Sjuhäradsbygden. Det gäller speciellt
            den statliga delen, som dessutom har minskat det senaste året.
            Nedläggningar av linjer vid högskolan i Borås är oroande — om
            inte den verksamhet som finns kvar byggs ut och kompletteras.
            Regeringens propåer angående SIFU, statens institut för företagsutveckling,
            är också oroande. Befolkningsutvecklingen i Sjuhäradsbygden är
            nu negativ. Det sker alltså en utflyttning av människor. Länsarbetsnämnden
            kan i dag redovisa en sänkt arbetslöshet, vilket dels beror på
            att vi befinner oss i en högkonjunktur, dels
          </p>
          <pb facs="riksdagen-motions-pdf/data/198586/mot_198586_a_417/mot_198586_a_417-002.pdf"/>
          <p xml:id="i-CQsP8nLbc7dce4ZS6489Be">
            på att arbetssökande flyttat till andra kommuner utanför Sjuhäradsbygden.
            Mot. 1985/86 Detta är en oroande tendens — och inget bra sätt
            att få ned arbetslösheten. — A417
          </p>
          <p xml:id="i-Ro7kcHT9L9sKVGUtGhabtn">
            Befolkningsutvecklingen i Sjuhäradsbygden de senaste tre åren
          </p>
          <p xml:id="i-JbsJvB21WKEDLZQQ6xNtKg">
            1982 1983 1984 1985 Tranemo 12 428 12 342 12 331 12 241 Mark
            31 386 31 573 31 748 31 918 Svenljunga 11 069 11 032 10 985 10
            898 Borås 100 715 100 184 99 945 99 942 Ulricehamn 22 188 22 181
            22145 22 089 Totalt 177 786 177 312 177 154 176 884
          </p>
          <p xml:id="i-H2VPsReDRPbNEwjZTBvGpL">
            I denna motion läggs förslag som är ägnade att förändra utvecklingstrenden
            från den redovisade negativa till en positiv och med en mer allsidig
            arbetsmarknad.
          </p>
          <p xml:id="i-BcVH3depSaWcFGZs7hx3h3">
            Tekoindustrin
          </p>
          <p xml:id="i-XPWdTkvdqwhhV1QGfNJ5d3">
            Som inledningsvis redovisats har minskningen av antalet sysselsatta
            inom tekoindustrin varit mycket kraftig och rimmar dåligt med
            de mål som riksdagen ställt upp. Det är framför allt lågprisimporten
            som varit förödande för den svenska tekoindustrin. För att få
            en bättre konkurrenskraft för de svenska företagen, byggde regeringen
            Fälldin upp ett stöd vars viktigaste ingrediens var äldrestödet.
            Äldrestödet har haft stor betydelse för en majoritet av företagen
            inom tekoområdet och har så än i dag. Även om näringslivet fått
            en ökad konkurrenskraft genom devalveringarna 1982, har denna
            förbättrade konkurrenskraft för tekoföretagens del reducerats
            på grund av neddragningen av äldrestödet. Centerpartiet har motsatt
            sig denna minskning, bl.a. med motiveringen att teko i än högre
            grad än andra industrigrenar hade behov av att få behålla den
            förbättrade konkurrenskraft som devalveringarna gav. 1979 antog
            riksdagen en målsättning för den svenska tekoindustrin som innebar
            att man skulle sträva efter att svenska tekovaror skulle utgöra
            30 Io av tillförseln till den svenska marknaden. Man sa också
            att produktionsvoly- men skulle bevaras på minst 1978 års nivå.
            Industriministerns påpekande i budgetpropositionen är oroande.
            Där påstår industriministern: ”Enligt SIND:s rapport, Teko 85,
            var den inhem- ska marknadsandelen år 1983 för textilvaror 36
            70 och för beklädnadsvaror 23 70. Marknadsandelen 1984 var för
            textilvaror 34 90 och för beklädnadsva- ror 22 70. Jag konstaterar
            att målet således överträffats för textilbranschen men inte uppnåtts
            för konfektionsbranschen.” De procenttal som SIND här talar om
            har inget med målsättningen från 1979 att göra. Man sätter hela
            den svenska tillverkningen i förhållande till vad som säljs på
            den svenska marknaden, alltså även produktion för export. Målsättningen
            gick ut på 30 90 svensktillverkat på den svenska marknaden. De
            aktuella siffrorna ligger vid sådan jämförelse på 25 90 för trikå
            och 15 90 för konfektion. Målsättningen är inte uppfylld. Industriministern
            säger också i budgetpropositionen att det är främst av
          </p>
          <pb facs="riksdagen-motions-pdf/data/198586/mot_198586_a_417/mot_198586_a_417-003.pdf"/>
          <p xml:id="i-ByerQ4ncJWex5XSGp8qdcZ">
            försörjningsberedskapsskäl som det är motiverat att ha en målsättning
            för hur stor tekoindustrin skall vara. Även på denna punkt har
            jag en annan åsikt än industriministern. De skäl som jag tycker
            finns för att slå vakt om och utveckla vår tekoindustri är utöver
            beredskapsskäl också regionalpolitiska, sysselsättningspolitiska
            och kulturella skäl. Riksdagen bör ge regeringen till känna att
            målsättningen för tekopolitiken också fortsättningsvis skall formuleras
            enligt 1979 års riksdagsbeslut. Stödets utformning för de närmaste
            åren presenterar centerpartiet i en särskild motion. Det generella
            stödet ökas och ges en mer framtidsinriktad utform- ning. Samhället
            borde också stödja åtgärder för att stimulera till att köpa svenska
            produkter. Detta gäller då i högsta grad offentlig upphandling.
            Trots att sysselsättningen inom teko minskar är ändå nyanställningsbeho-
            vet ganska stort, beroende på att näringen i dag sysselsätter
            en stor del äldre arbetskraft. Mot denna bakgrund är behovet av
            utbildad arbetskraft stort.
          </p>
          <p xml:id="i-TgGUvnNcGb9q1941gGJcsw">
            Bättre stöd till småföretagen och avveckling av löntagarfonderna
          </p>
          <p xml:id="i-RkWvaBcKr56v1q4f5aCkL1">
            De flesta företagen i Sjuhäradsbygden är små och medelstora.
            Dessa företags möjligheter att utvecklas och överleva är därför
            av stor betydelse för sysselsättning och utveckling i bygden.
            Från centerpartiets sida har vi därför i andra sammanhang fört
            fram förslag om insatser för småföretagen. En sådan åtgärd är
            att differentiera arbetsgivaravgiften så att mindre företag får
            en lägre avgift. Införandet av kollektiva löntagarfonder har varit
            direkt negativt för Sjuhäradsbygden. Den typ av företag som finns
            här har ingen dragningskraft på det kapital som fonderna disponerar.
            En titt på listan över de aktier som fonderna köper ger vid handen
            att våra farhågor på detta område mer än besannats. Bland de företag
            som fonderna köpt aktier i finns inga från Sjuhäradsbygden. Det
            handlar alltså om en miljonrullning från vår bygd till andra regioner.
            Fonderna bör av denna och andra orsaker snarast avvecklas.
          </p>
          <p xml:id="i-7or55d84GntGnhixXcdZ7R">
            Offentlig verksamhet
          </p>
          <p xml:id="i-8WqqcG5jTBa68VScQqnF8Q">
            För att arbetsmarknaden skall bli mer differentierad är det viktigt
            att utöver satsningarna på de traditionella näringarna också försöka
            få kompletterande industri till Sjuhäradsbygden. Offentliga aktiviteter
            är också viktiga för att skapa ett bredare utbud av arbetstillfällen.
            Uppbyggnaden av SIFU och flyttningen av provningsanstal- ten till
            Borås har i detta sammanhang varit viktiga. Kompletterande utflyttningar
            borde göras. För något år sedan var det aktuellt att till Borås
            också flytta den kvarvarande verksamhet som provningsanstalten
            har i Stockholm. En åtgärd som skulle varit bra för verksamheten
            vid provnings- anstalten men som också skulle ha givit nya arbetstillfällen
            till Sjuhärads- bygden. I budgetpropositionen uttalas att kostnaderna
            för SIFU är för stora och måste nedbringas. Man vänder sig speciellt
            mot hyreskostnaderna. Kan
          </p>
          <p xml:id="i-JqYHFdk76Zg1dAwPy9LtYj">
            Mot. 1985/86 A417
          </p>
          <p xml:id="i-NNgTEM9BizZByufKzN5Qf5">
            1
          </p>
          <pb facs="riksdagen-motions-pdf/data/198586/mot_198586_a_417/mot_198586_a_417-004.pdf"/>
          <p xml:id="i-QFEi7jRY52CriHsYdQWMwK">
            dessa kostnader på något sätt nedbringas, är det naturligtvis
            bra men att hyran skulle bli hög, visste man när man flyttade
            in i de nya lokalerna så det kan inte vara någon överraskning.
            Jag har svårt att tro att en flyttning, med allt vad det innebär
            i försvårad verksamhet och även stora kostnader, skulle innebära
            en mindre ekonomisk belastning. Det viktigaste är att SIFU blir
            kvar i Borås. Någon flyttning från Sjuhäradsbygden får inte aktualiseras.
          </p>
          <p xml:id="i-TFrxEeeTQ3JB5JtzNYUCiZ">
            Ortsadresser
          </p>
          <p xml:id="i-GnpAhEghbzSn8rYQbRGvBQ">
            På senare år har de små och medelstora företagens roll i svenskt
            näringsliv alltmer uppmärksammats. Det är viktigt att regering,
            verk och myndigheter underlättar verksamheten för sådana företag.
            I samband med att många mindre postkontor lagts ned har de till
            dem kopplade ortsadresserna försvunnit. Detta förhållande har
            vållat irritation på många orter, speciellt bland företagare.
            Ortsadresserna används också som besöksadresser, och det finns
            många exempel på att representanter, varubi- lar m. fl. kommit
            till en helt annan ort än den avsedda. Det är också angeläget
            att förare av utryckningsfordon snabbt kommer till rätt adress.
            Vi har erfarit att postsortering numera helt sker efter postnumren.
            Det torde därför vara möjligt att återgå till de gamla ortsadresserna
            i de fall en kommun ansöker därom.
          </p>
          <p xml:id="i-M5gjupubwbozGRKWnwbMnu">
            Bevara ortnamnen
          </p>
          <p xml:id="i-54Cw1w8Jco3mYmYB4Gk15H">
            Vårt fastighetsregister håller på att läggas in på data. I detta
            sammanhang är det risk för att ett stort antal ortnamn kommer
            att försvinna. Detta beror på att man ändrat så att kommunen nu
            skall vara registerområde. Tidigare var det socknen som var det.
            Inom varje registerområde får det endast finnas en by eller ort
            med samma namn. Sedan detta arbete började har ändringar gjorts
            så att det nu är lättare att få behålla byns namn. Utvecklingen
            av datorerna har varit sådan att det inte i dag bör vara något
            hinder för att alla ortnamn skall kunna finnas kvar. Jag anser
            att riksdagen bör göra ett uttalande om att ortnamnen skall bevaras.
          </p>
          <p xml:id="i-HdDKt5j1gh7nyYGG37oaUB">
            Kommunikationer
          </p>
          <p xml:id="i-Ug1xsxtL55xPFmbekT9fHA">
            För att en bygd skall förbli levande och utvecklas krävs goda
            kommunikatio- ner. Det gäller både vägar och järnvägar. Järnvägslinjen
            Borås-Varberg har genom riksdagens beslut förra våren räddats.
            Nu återstår också att se till att trafiken blir så bra som möjligt.
            R 41 håller på att byggas om för att bli bättre och trafiksäkrare.
            Sträckan Borås-Kinnarumma är nu klar. Denna sträcka har kostat
            132 milj. kr. men nu stoppas byggandet. Vägverket skulle behövt
            30 milj. kr. under en treårsperiod för att kunna göra färdigt
            sträckan till Kinna, där en naturlig anslutning till befintlig
            väg kan göras. Innan vägen är färdig till Kinna kan inte den första
            delen utnyttjas på ett vettigt sätt. Jag tycker att det är ett
          </p>
          <p xml:id="i-RNvMZ7a3KLVZBsNXmH9wxC">
            Mot. 1985/86 A417
          </p>
          <p xml:id="i-7DuHS1QFqkJLsGDAUbuzdi">
            12
          </p>
          <pb facs="riksdagen-motions-pdf/data/198586/mot_198586_a_417/mot_198586_a_417-005.pdf"/>
          <p xml:id="i-GC5cgrTnkHKEAutS3VFgWL">
            slöseri med statens pengar att inte nu omedelbart fortsätta vägbygget
            fram till Kinna. Vägverket bör ges klartecken att omedelbart fortsätta
            byggandet.
          </p>
          <p xml:id="i-EVm6BiicTVxmdHSuGmSNXQ">
            Järnvägen Borås-Tranås
          </p>
          <p xml:id="i-PKwrvbwgdxcgjxYkgqxGgt">
            En arbetsgrupp inom SJ har presenterat ett idéförslag om att
            anlägga en ny järnväg mellan Borås och Tranås via Ulricehamn och
            Jönköping. Det skulle innebära att invånarna i Ulricehamn och
            större delen av Sjuhäradsbygden kan få snabbare förbindelser med
            Stockholm samtidigt som förbindelserna i västlig-östlig riktning
            förbättras. Förslaget är intressant och bör närmare utredas.
          </p>
          <p xml:id="i-Przq26qCFzPADbfbELKFzv">
            Små skolenheter
          </p>
          <p xml:id="i-EYyn3dymUrJ6t7LSrWVptS">
            Vi anser att det finns många skäl som talar för att behålla de
            små skolenheterna. Kostnaderna blir mindre för skolskjutsar och
            elevvårdsinsat- ser, behovet av förstärkningsresurser och fritidsinsatser
            blir också mindre. Elever löper mindre risk att bli utslagna.
            Dessutom har den lilla skolenheten ofta en större trivsel och
            en vänligare arbetsmiljö. I glesbygden har skolan också ett stort
            värde som kulturbärare. Nedläggning av en skola i glesbygd får
            ofta negativa verkningar för bygden och man riskerar att komma
            in i en ond cirkel med sämre service, färre arbetstillfällen och
            utflyttning som följd. Med anledning av det ovan anförda anser
            vi det befogat med ett särskilt stöd för små skolenheter som en
            särskild post under anslaget B 11. Vi föreslår att riksdagen bör
            uppdra åt regeringen att utforma de närmare reglerna för anslagets
            användning.
          </p>
          <p xml:id="i-DPhy8UdoQwwG8r2GGNSznW">
            Högskolan
          </p>
          <p xml:id="i-7gGcV4GvqfGrJ9YrteHG4G">
            Utbildning och forskning är av stor betydelse för landets ekonomiska
            tillväxt. Högskolorna har en viktig roll i detta sammanhang. Hur
            vår framtid kommer att gestalta sig beror därför mycket på hur
            och om vi satsar på dessa. De mindre högskolorna har dessutom
            en viktig roll i den regionala utvecklingen. En väl fungerande
            högskola är en katalysator som initierar nya grepp och nya satsningar
            och skapar bättre förutsättningar för att utveckla det som redan
            finns. Borås högskola är viktig för Sjuhäradsbygden. Den behöver
            förstärkas både när det gäller utbildning och forskning.
          </p>
          <p xml:id="i-D5A6sHBWEpP8VGVNMsCgCo">
            Tekoutbildningen
          </p>
          <p xml:id="i-PUwKASnAhWNoCA675GUZUt">
            I budgetpropositionen anvisas pengar till utrustning för tekoutbildningen
            och även till ett produktionstekniskt utvecklingscentrum (Proteko)
            för teko. Detta är mycket positivt och efterlängtat. Proteko är
            ett samarbetsprojekt mellan näringslivet, kommunen, utvecklingsfonden,
            länsstyrelsen och hög- skolan. Även textilforskningsinstitutet
            i Göteborg kan komma in i det. Av allt att döma är de resurser
            som ställs till förfogande tillräckliga. Skall den här satsningen
            ge maximal nytta kommer det att krävas att det blir en gemensam
          </p>
          <p xml:id="i-DHjRkRAuSHTujQRHwLxyix">
            Mot. 1985/86 A417
          </p>
          <p xml:id="i-RygeUQNh9SZWYSX6PJ5JGd">
            13
          </p>
          <pb facs="riksdagen-motions-pdf/data/198586/mot_198586_a_417/mot_198586_a_417-006.pdf"/>
          <p xml:id="i-U3NifbnZZn9mvjcA3WUggo">
            satsning där alla hjälps åt. Det behövs därför ett uttalande
            från riksdagen att inriktningen på arbetet skall vara att det
            blir ett tekniskt centrum. Det får inte bli så att högskolan bildar
            ett och att Proteko bildar ett annat.
          </p>
          <p xml:id="i-4v9BNTGYKKchjv9CrNifEQ">
            Förskollärarutbildningen
          </p>
          <p xml:id="i-R73mTqxL6CMevDtK1YrTJh">
            Riksdagsmajoritetens beslut om nedläggning av förskollärar- och
            fritidspe- dagogutbildningen innebär att de sista studerandena
            utexamineras våren 1986. När regeringen förslog denna nedläggning,
            påpekades från flera håll att det därmed kommer att bli brist
            på förskollärare i Borås med omnejd när utbildningen är borta.
            Detta kunde man förstå av att alla som fick sin utbildning i Borås
            också fick anställning. I dag står det klart att det råder brist
            på förskollärare i Borås med omnejd liksom det gör i Göteborgsområdet.
            Detta problem skulle man kunna lösa genom att utöka befintliga
            linjer i Göteborg med en klass. Denna klass kunde sedan utlokaliseras
            till Borås. Då skulle högskolan också kunna fortsätta med sin
            vidareutbildning av förskollä- rare, vilket är en uppdragsutbildning
            till kommunerna.
          </p>
          <p xml:id="i-BS1ffZbhiYCvMXEjY2eG2t">
            Systemvetenskaplig linje
          </p>
          <p xml:id="i-U7CykmFVpZfnb1fa7sFaW9">
            En utökning och utveckling av datautbildningen är viktig för
            näringsliv och samhälle. Regionalt är det också viktigt att utöka
            datakunnandet. Vid högskolan i Borås finns redan nu ett antal
            utbildningar inom data. Därmed finns också de behövliga resurserna
            för att bygga ut verksamheten med en systemvetenskaplig linje
            som högskolan begärt.
          </p>
          <p xml:id="i-AiaREy74HztDqUg5GY3333">
            Biblioteksmuseum
          </p>
          <p xml:id="i-B4G1imjE7GftAiyP7MdmUJ">
            Den biblioteksverksamhet vi har i dag började en gång i ganska
            blygsam skala ute i våra folkrörelser. Biblioteken var en viktig
            del i folkbildningen, kanske t. o. m. en förutsättning. Det var
            nog ofta så att enda möjligheten att få läsa en bok eller skaffa
            fram fakta om något var att det fanns ett bibliotek, oftast då
            administrerat av någon förening eller något studieförbund. Det
            är ur detta som våra nuvarande folkbibliotek har vuxit fram. Det
            som en gång skedde, hur det var och varför det skedde, faller
            alltmer i glömska. Vi riskerar att gå miste om väsentliga fakta.
            Det finns såvitt jag förstår ett stort behov, och även intresse,
            för att vi Sverige får ett riksmuseum för biblioteksverksamhet,
            folkrörelsernas histo- ria och framväxt samt folkbildningens betydelse
            för den enskilda människan och för samhället. Allt detta borde
            kunna samlas i ett riksmuseum, lämpligen lokaliserat till Borås.
            I Borås finns bibliotekshögskolan, vars verksamhet skulle ha nytta
            av ett sådant museum. Ett eventuellt museum borde också vara betjänt
            av närhet till bibliotekshögskolan.
          </p>
          <p xml:id="i-5ztR2eesFpaLdYzsxwEn1f">
            Radio Sjuhärad
          </p>
          <p xml:id="i-KAaN7QtsSukoEBAAZPZJY1">
            Lokalradion är en viktig del av informationen till medborgarna.
            Skall informationen och bevakningen av vad som händer i bygden
            bli bra, måste
          </p>
          <p xml:id="i-Ta9qSiUtQ9nav1cDxyS8ym">
            Mot. 1985/86 A417
          </p>
          <p xml:id="i-Vkcmnyz91SW2hGHmhtHEoF">
            14
          </p>
          <pb facs="riksdagen-motions-pdf/data/198586/mot_198586_a_417/mot_198586_a_417-007.pdf"/>
          <p xml:id="i-YWRp8LDqe3PUscsnMjKffi">
            lokalradion ha ett område att arbeta inom som har en naturlig
            avgränsning. Sjuhäradsbygden är ett sådant naturligt område som
            av hävd har gemensam- ma intressen — både när det gäller arbetsliv,
            föreningsliv, kulturella intressen och mycket annat. Det har därför
            varit naturligt att vi under flera år har krävt att få en egen
            lokalradio i Sjuhäradsbygden. Den koppling som nu finns mellan
            radio Göteborg/Sjuhärad är ingen naturlig avgränsning. Skillnaden
            i intressen är alltför stora. Området blir dessutom alltför stort.
            I en självständig Radio Sjuhärad kunde samarbete etableras med
            angränsande lokalradiostationer för olika intressen. Behovet av
            förbättrad information om landstingsfrågor borde kunna lösas genom
            samarbete med Radio Trestad. Sommarmånaderna borde ett samarbete
            med Radio Halland vara aktuellt. På det här sättet skulle man
            kunna rada upp fler exempel som skulle kunna ge lyssnarna i Sjuhäradsbygden
            en bättre lokalradio. Det finns förslag färdiga på hur en begränsad
            utökning av Radio Sjuhärad skulle kunna förverkligas. När avtalet
            mellan staten och Sveriges Radio skall skrivas om, utgår vi från
            att det inrättas en tjugofemte lokalradiostation, Radio Sjuhärad,
            och att den placeras i Borås.
          </p>
          <p xml:id="i-Kh34HbbKnZx69DLsBqsMp8">
            Hemställan
          </p>
          <p xml:id="i-MLW4GbVci6d9Q6qVU2xWAw">
            Med hänvisning till det anförda hemställs 1. att riksdagen gör
            ett uttalande om tekopolitikens målsättning i enlighet med vad
            som anförts i motionen, 2. att riksdagen som sin mening ger regeringen
            till känna vad som anförts om det statliga upphandlingsreglementet,
            3. att riksdagen som sin mening ger regeringen till känna att
            den svenska jordbrukspolitiken även i fortsättningen utformas
            så att den odlade jorden bevaras, 4. att riksdagen beslutar att
            småföretagens arbetsgivaravgifter sänks, 5. att riksdagen beslutar
            att de kollektiva löntagarfonderna av- skaffas, 6. att riksdagen
            som sin mening ger regeringen till känna att statlig verksamhet
            i större utsträckning placeras i Sjuhäradsbygden, 7. att riksdagen
            som sin mening ger regeringen till känna vad som i motionen anförts
            om postens ortsadresser, 8. att riksdagen gör ett uttalande om
            att den pågående omändringen av fastighetsregistret inte får innebära
            att ortnamn försvinner, 9. att riksdagen som sin mening ger regeringen
            till känna att byggandet av R 41 omedelbart fortsätter fram till
            Kinna, 10. att riksdagen som sin mening ger regeringen till känna
            vad som i motionen anförts om särskilt stöd till små skolor, 11.
            att riksdagen uttalar behovet av samordning vid skapandet av tekniskt
            centrum för teko i Borås, 12. att riksdagen som sin mening ger
            regeringen till känna behovet av utbildning av förskollärare i
            Boråsregionen, 13. att riksdagen som sin mening ger regeringen
            till känna vad som anförts om en systemvetenskaplig linje vid
            högskolan i Borås,
          </p>
          <p xml:id="i-7B4QYuCCr6LGG44kbiQDsP">
            Mot. 1985/86 A417
          </p>
          <p xml:id="i-5v4ZaMj6M1hqR3Vc7HKZdd">
            15
          </p>
          <pb facs="riksdagen-motions-pdf/data/198586/mot_198586_a_417/mot_198586_a_417-008.pdf"/>
          <p xml:id="i-XENiVVrE4o32Z3ZQKPKfSP">
            14. att riksdagen som sin mening ger regeringen i uppdrag att
            utarbeta ett förslag om ett biblioteksmuseum lokaliserat till
            Borås, 15. att riksdagen som sin mening ger regeringen till känna
            vad som anförts om en egen lokalradiostation i Sjuhäradsbygden.
          </p>
          <p xml:id="i-Q54GHCEp2y7pL1p5dBSEdu" type="date">
            Stockholm den 22 januari 1986
          </p>
          <p xml:id="i-8TAnGZdi2GGFzDunsvt57s" type="signatureBlock">
            Lennart Brunander (c)
          </p>
          <p xml:id="i-ERdmSkfc1AH1SK1ZSGML15">
            gotab Stockholm 1986 10112
          </p>
          <p xml:id="i-U45zHbiSGLYTWyHt87A9kH">
            Mot. 1985/86 A417
          </p>
          <p xml:id="i-Basntf8NsMPmHk4bXVJpVk">
            16
          </p>
        </div>
      </div>
    </body>
  </text>
</TEI>
