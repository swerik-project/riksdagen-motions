<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FöU-00224">
  <teiHeader>
    <fileDesc>
      <titleStmt>
        <title>Homosexuellas, bisexuellas och transpersoners situation inom Försvarsmakten</title>
        <author corresp="i-U5MhCo51MGLLY94GAGJZhY">av Johan Linander m.fl. (c, fp, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Homosexuellas, bisexuellas och transpersoners situation inom Försvarsmakten</title>
          <idno type="rdwebb">GU02Fö224</idno>
          <rs type="number">Fö224</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GU02Fö224/text</ref>
          <ref type="dokument_url_html">http://data.riksdagen.se/dokument/GU02Fö224</ref>
          <ref type="dokumentstatus_url_xml">http://data.riksdagen.se/dokumentstatus/GU02Fö224</ref>
          <ref type="doc">http://data.riksdagen.se/fil/D062E337-972D-4981-AD40-79500C271B35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ByvKvk8ffoQwKaFb2qTKHH" type="signed"/>
        <correspContext corresp="i-ByvKvk8ffoQwKaFb2qTKHH">
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-KHCMAhXfV9AMayPdhTXJZz">
          <date when="2006-11-07"/>
        </correspAction>
        <correspAction type="dismissal" xml:id="i-JpLNg7pHpyjP2tKWPTKRNY">
          <date when="2006-11-07"/>
        </correspAction>
        <correspAction type="numbering" xml:id="i-LHsgbaJFs4nFX91FxVchhX">
          <date when="2006-11-02"/>
        </correspAction>
        <correspAction type="submission" xml:id="i-Vg3tKWjPnHnVVc37rMJXmL">
          <date when="2006-10-31"/>
        </correspAction>
        <correspAction type="transfer" xml:id="i-DwhXXET8PNbUKFUqh59VRA">
          <date when="2006-10-31"/>
        </correspAction>
        <correspAction type="assigned" xml:id="i-Gs9dnKvw4rQTqz54istXSx"/>
        <correspContext corresp="i-Gs9dnKvw4rQTqz54istXSx">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XJF2NSWiXRaUCjem3HNL7T">
            Förslag till riksdagsbeslut
          </head>
          <list style="ol">
            <item xml:id="i-TFngiCC3fBeNuWV8SWkB8k">
              Riksdagen tillkännager för regeringen som sin mening vad i motionen
              anförs om situationen för värnpliktiga homosexuella, bisexuella
              och transpersoner, däribland inte minst HBT-personer med utländsk
              bakgrund samt lesbiska och bisexuella kvinnor som fullgör värnpliktstjänstgöring.
            </item>
            <item xml:id="i-DRfgJt1s7ocn7dQCp8TNMK">
              Riksdagen tillkännager för regeringen som sin mening vad i motionen
              anförs om uppmärksammandet av HBT-frågor inom Försvarsmaktens
              internationella samverkan.
            </item>
          </list>
        </div>
        <div type="motContent">
          <head type="h1" xml:id="i-4sRoHceBc3WUWVQPiB8wzp">
            Homosexuellas, bisexuellas och transpersoners situation inom
            Försvarsmakten
          </head>
          <head type="h1" xml:id="i-5RwRqtugonREFgL8wfbXSt">
            Riksdagens HBT-grupp
          </head>
          <p xml:id="i-9JBAH5C9tqUuFjNXfzFvM8">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör homosexuella, bisexuella och transpersoner.
            Totalt deltar ett 60-tal personer i gruppen. Motionen är undertecknad
            av en riksdagsledamot ur varje partigrupp som deltagit i nätverkets
            arbete med motionen.
          </p>
          <p xml:id="i-LgzvUaZ6YXX7AA58ojBCq9">
            HBT är en paraplybeteckning för homosexuella, bisexuella och
            transpersoner. Homosexuella och bisexuella är män och kvinnor
            i olika åldrar med olika etnisk bakgrund, religion och politisk
            uppfattning. De kommer från olika samhällsklasser, från städer
            och från landsbygd. Det enda som skiljer dem från heterosexuella
            är att de har förmågan att älska och känna sexuell attraktion
            till någon av samma kön.
          </p>
          <p xml:id="i-YYETYjqgDuxvyWnZHrXpCh">
            Med transpersoner brukar man avse transvestiter, transsexuella,
            intersexuella, dragkings/queens och andra personer som har en
            könsidentitet eller ett beteende som tidvis eller alltid skiljer
            sig från vad som utifrån stereotypa men utbredda föreställningar
            kan förväntas beroende på deras biologiska kön. Det kan också
            vara individer som av omgivningen uppfattas ha eller ge uttryck
            för en avvikande könsidentitet, till exempel genom att deras könsidentitetsuttryck
            tidvis eller alltid skiljer sig från normen för det kön som registrerats
            för dem vid födseln. Transpersonsbegreppet som politisk term förutsätter
            inte att individen själv identifierar sig som transperson.
          </p>
          <head type="h1" xml:id="i-RvpQ9oCeajmqcDjigT92p5">
            Våra utgångspunkter
          </head>
          <p xml:id="i-Rsx7uC2tPFRFVcu1vpg2Nw">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värd som
            kärlek och sexualitet mellan människor av olika kön. Alla skall
            kunna leva ett värdigt liv, oavsett sexuell läggning eller könsidentitet.
          </p>
          <p xml:id="i-P1v3aLLNywyUdMr7qp8itn">
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering.
          </p>
          <p xml:id="i-Bnek7Nn1FoQsnsZSEMkh8P">
            Riksdagen uttalade redan 1973 i utskottsbetänkande LU 1973:20
            att en samlevnad mellan två parter av samma kön är en från samhällets
            synpunkt fullt acceptabel samlevnadsform. I regeringens proposition
            1986/87:124 heter det att den enda säkra skillnaden mellan homosexuella
            och heterosexuella är att homosexuella känslomässigt dras till
            personer av samma kön. I homosexuellas och heterosexuellas förhållanden
            finns motsvarande känslor av vänskap, omsorg, lojalitet, ömhet,
            kärlek osv.
          </p>
          <p xml:id="i-Phsz3QpkHVv8AJvM9eav7J">
            Trots dessa ställningstaganden finns diskriminering även i lagstiftningen.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet. I denna motion, som är ett resultat av vårt
            samarbete, föreslås sådana förändringar som vi anser är viktiga
            att genomföra för att målsättningen om ett pluralistiskt och mångkulturellt
            samhälle skall kunna uppnås. Denna vision innebär ett samhälle
            fritt från diskriminering, våld och fördomar mot personer på grund
            av deras sexuella läggning eller könstillhörighet.
          </p>
          <p xml:id="i-8xCBs47RS2zyMK1ZDUiWhJ">
            I denna motion tar vi upp sådana frågor som behandlas i försvarsutskottet.
          </p>
          <head type="h1" xml:id="i-TNsUo4ioycqHj1ydnTFm9h">
            Försvarsmaktens attityd till HBT-personer
          </head>
          <p xml:id="i-JyG7Fh35G378K4LyWJmnhE">
            Frågan om HBT-personers situation inom Försvarsmakten har uppmärksammats
            under senare år. På detta område finns flera aspekter på HBT-frågorna
            som är av särskilt intresse.
          </p>
          <p xml:id="i-EDqyDmobn3PvHBMpgRd41F">
            En sådan aspekt är att det finns en pliktlagstiftning som gör
            att värnpliktiga och civilförsvarspliktiga är skyldiga att fullgöra
            tjänstgöring inom Försvarsmakten. Från principiell synpunkt finns
            det då en motsvarande förpliktelse från det allmännas sida att
            se till att ingen diskriminering eller annan negativ särbehandling
            förekommer inom Försvarsmaktens olika verksamhetsgrenar.
          </p>
          <p xml:id="i-SxbVqntgPFTthC6RjJNVEk">
            En annan aspekt är att frågor kring homosexualitet m.m. traditionellt
            har ansetts vara särskilt känsliga inom Försvarsmakten. Det finns
            skäl att anta att det på olika håll inom Försvarsmakten finns
            kvar negativa värderingar om homosexuella, bisexuella eller transpersoner
            som värnpliktiga eller yrkesmilitärer. I länder som Storbritannien
            och USA förs också en intensiv allmän debatt om huruvida öppet
            homosexuella över huvud taget kan tjänstgöra inom det militära.
          </p>
          <p xml:id="i-5m2Bu1AAn8F6MV3gJQzZGp">
            För att belysa den tidigare inställningen kan nämnas att anvisningarna
            från försvarets sjukvårdsstyrelse (MedU) tidigare föreskrev att
            en värnpliktigs homosexualitet skulle medföra ovillkorlig frikallelse
            från militär grundutbildning. Denna bestämmelse ändrades först
            1976. I en skrivelse till den parlamentariska utredning om homosexuellas
            situation i samhället, som framlade sitt betänkande 1984 (SOU
            1984:63), fastslog överbefälhavaren att homosexualitet i sig inte
            skall utgöra någon anledning till särbehandling av något slag
            inom Försvarsmakten. Denna policy har sedan dess varit rådande.
          </p>
          <p xml:id="i-EnYxYXcAinDbDBjtEoAFeK">
            En tredje aspekt är att Försvarsmakten utgör det demokratiska
            samhällets yttersta skyddsvärn. Det är då särskilt angeläget att
            Försvarsmakten själv lever upp till de demokratiska grundvärderingarna
            om alla människors lika värde och rättigheter inklusive rätten
            till erkännande, respekt och lika livschanser oavsett sexuell
            läggning eller könsidentitet.
          </p>
          <head type="h1" xml:id="i-QEEhmnf9mGy2Ttjm5bkDxb">
            Situationen för anställda i Försvarsmakten
          </head>
          <p xml:id="i-WiXxAgeY2pguH5yZFiQvXE">
            Homosexuellas, bisexuellas och transpersoners situation i Försvarsmakten
            har på senare tid uppmärksammats alltmer. Enligt en studie som
            presenterades av Arbetslivsinstitutet i september 2003 präglas
            mansdominerade yrkeskulturer som försvaret och polisen tydligt
            av negativa attityder. Exempelvis uppger 40 % av de tillfrågade
            inom försvaret (oavsett egen sexuell läggning) att de har kollegor
            som anser att homosexuella män egentligen inte är lämpade för
            en tjänst i Försvarsmakten.
          </p>
          <p xml:id="i-CyFGA3ZJFn6DnFWRFE7v1o">
            Diskriminering och trakasserier förekommer, men ett ännu större
            problem är den bristande öppenheten. Arbetsplatsens förväntat
            negativa värderingar gör att många enskilda lever i en påtvingad
            slutenhet.
          </p>
          <p xml:id="i-LG3JTmcg3zhPkATfSuErsc">
            Sedan 2001 finns en särskild personalförening, HoF (Homo-, bi-
            och transpersoner i försvaret), med målet att verka för en förbättrad
            situation för homo- och bisexuella samt transpersoner i försvaret.
            Föreningen syftar till att utgöra informellt nätverk för HBT-personer
            i försvaret, att utgöra en resurs för Försvarsmakten vid behov
            av homokompetens och att delta i den offentliga debatten samt
            vid diverse officiella arrangemang.
          </p>
          <p xml:id="i-H6vYcxV3ViTPbiAjYkDtg5">
            Att anställda inom Försvarsmakten utsätts för diskriminering
            eller känner rädsla för att utsättas för trakasserier på grund
            av sexuell läggning eller könsidentitet är oacceptabelt. Försvarsmakten
            har på senare tid tagit vissa initiativ för att påbörja ett förändringsarbete
            på detta område. Att höja personalens kompetens om homosexualitet,
            bisexualitet och transfrågor, påverka attityder och motverka fördomar
            kommer dock att ta tid. Arbetet bedrivs i projektet Fritt fram
            som avslutas den 31 december 2007. Det är angeläget att detta
            arbete intensifieras och ges en mer permanent form även efter
            2007. Detta bör riksdagen tillkännage för regeringen som sin mening.
          </p>
          <head type="h1" xml:id="i-3UpNPzNEaWEDnCPZhEDGxW">
            Situationen för värnpliktiga
          </head>
          <p xml:id="i-TGCi33P3fNVtXypUiFVfM7">
            Många homosexuella, bisexuella och transpersoner upplever värnpliktstjänstgöringen
            som ett problem på grund av de fördomsfulla och ibland aggressivt
            manlighetsinriktade attityder som de möter inom Försvarsmakten.
            Samtidigt finns det andra värnpliktiga som mötts av öppenhet,
            förståelse och ömsesidig respekt. Det finns dock en stor brist
            på samlad kunskap om situationen för värnpliktiga homosexuella,
            bisexuella och transpersoner ur ett psykosocialt perspektiv.
          </p>
          <p xml:id="i-WeL5Nb1uNmQosgE9rxseBN">
            I september 2001 genomförde dock Temo på Värnpliktsrådets uppdrag
            en opinionsundersökning om attityder till minoritetsgrupper bland
            värnpliktiga. Antalet intervjuade var 500. Resultatet var slående:
            64 % av de intervjuade trodde att öppet homo- och bisexuella diskrimineras
            oftare än andra värnpliktiga. Detta är betydligt högre siffror
            än uppskattningen av förekomsten av diskriminering av kvinnor
            (41 %) eller värnpliktiga av utländsk härkomst (20 %). Var fjärde
            trodde även att befälen utsätter homo- och bisexuella för nedsättande
            kommentarer, och 14 % att det även skedde från annan personal.
            Hela 86 % av de intervjuade trodde att homosexuella och bisexuella
            själva är rädda för att gå ut öppet med sin läggning under värnpliktstjänstgöringen
            eftersom de förväntar sig negativa reaktioner. Senare undersökningar
            som Värnpliktsrådet låtit genomföra 2005 och 2006 har bekräftat
            bilden.
          </p>
          <p xml:id="i-BYxyuov273S9tCYRR1471Y">
            Det är därför viktigt att regeringen ger Försvarsmakten i uppdrag
            att uppmärksamma situationen för värnpliktiga homosexuella, bisexuella
            och transpersoner och vidta de åtgärder som krävs för att motverka
            fördomar, skapa öppenhet och säkerställa att värnpliktiga bemöts
            med respekt och öppenhet oavsett sexuell läggning och könsidentitet.
            Inte minst bör situationen för värnpliktiga HBT-personer med utländsk
            bakgrund, samt lesbiska och bisexuella kvinnor som fullgör värnpliktstjänstgöring,
            uppmärksammas. Detta bör riksdagen som sin mening ge regeringen
            till känna.
          </p>
          <p xml:id="i-FgLdfKEEBSQs5D9TavfXwF">
            Det är också angeläget att lagstiftningen om diskriminering och
            likabehandling blir heltäckande för alla former av diskriminering
            av värnpliktiga på grund av sexuell läggning eller könsidentitet.
            Detta bör ges regeringen till känna.
          </p>
          <p xml:id="i-8kc7PtoabTzEtE4euXro2q">
            Sedan 2002 finns också en lagstiftning mot diskriminering av
            personer som studerar vid universitet och högskolor. Vi menar
            att regeringen borde få till uppgift att se till att även bl.a.
            värnpliktiga och studerande vid militärhögskolorna skall omfattas
            av lagen. Då det gäller värnpliktiga blir det extra viktigt då
            de inte kan välja bort sin situation. Vad som ovan anförts om
            behovet av att inkludera värnpliktiga och studerande vid militärhögskolorna
            i lagstiftningen om diskriminering av personer som studerar vid
            universitet och högskolor bör ges regeringen till känna.
          </p>
          <head type="h1" xml:id="i-XfLweAgcaBz2jjbEzmnECE">
            Internationell samverkan
          </head>
          <p xml:id="i-16yK2jR4uZi7iTp1BpQrZ5">
            Det svenska försvaret inriktas alltmer på internationell samverkan
            och kunskapsutbytet blir allt tätare. Eftersom den svenska Försvarsmakten
            har börjat uppmärksamma HBT-frågor tidigare än vad som skett i
            många andra länder finns också anledning att beakta hur dessa
            frågor kan integreras i det internationella kunskapsutbytet om
            personal- och plikttjänstgöringsfrågor. Som exempel kan nämnas
            att i Förenta staternas försvarsmakt praktiseras med lagens stöd
            en systematisk diskriminering av homo- och bisexuella anställda.
            Varje år avskedas omkring 1 000 män och kvinnor på grund av att
            de inte velat eller kunnat dölja sin sexuella läggning och blir
            i många fall samtidigt återbetalningsskyldiga för den utbildning
            de fått. Liknande lagstiftning eller praktik förekommer även i
            andra länder, även i enstaka EU-länder något som tydligt strider
            mot EU:s värdegrund.
          </p>
          <p xml:id="i-7Ettpsc3GChxvQAR94Qmbv">
            Detta är ett flagrant brott mot något som borde vara en internationellt
            erkänd mänsklig rättighet nämligen alla människors rätt att slippa
            diskriminering på grund av sin sexuella läggning. Det berör också
            direkt Sverige och svenska intressen eftersom svenska soldater
            i internationella insatsstyrkor riskerar att hamna under amerikanskt
            befäl. Det kan inte accepteras att svenska soldater i sin professionella
            roll riskerar att utsättas för kränkande attityder, behandling
            och diskriminering på grund av sin sexuella läggning. Det blir
            än mer angeläget i och med att utlandstjänstgöring inte längre
            är frivillig i den svenska Försvarsmakten.
          </p>
          <p xml:id="i-Rx5XD4hCBN6SA5Bgdbri2X">
            Det bör på lämpligt sätt övervägas hur den svenska Försvarsmakten
            kan bidra till att HBT-frågor uppmärksammas i relevanta sammanhang
            på det internationella planet, t.ex. i planeringen för och uppsättandet
            av Nordic Battle Group. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-4uEVPaSXmjDf1YqQBQiuX9" who="i-U5MhCo51MGLLY94GAGJZhY">
              Johan Linander (c)
            </item>
            <item xml:id="i-6QmtsXEFjZLssNciWggJom" who="i-D8B2Xf6UADbqciPHrqFxSc">
              Birgitta Ohlsson (fp)
            </item>
            <item xml:id="i-9cheh742qteP5Fu6h8AvCr" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-EQQq1FjuZrgfYaJz7hn3eX" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
