<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03076">
  <teiHeader>
    <fileDesc>
      <titleStmt>
        <title>Fågeln skarv</title>
        <author corresp="i-FucmvyHZ22CXcKRGnfjaC4">av Anders Åkesson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3076 av Anders Åkesson (C)</title>
          <idno type="rdwebb">H4023076</idno>
          <rs type="number">3076</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023076/text</ref>
          <ref type="dokument_url_html">http://data.riksdagen.se/dokument/H4023076</ref>
          <ref type="dokumentstatus_url_xml">http://data.riksdagen.se/dokumentstatus/H4023076</ref>
          <ref type="docx">http://data.riksdagen.se/fil/0FE0ECBA-3660-4C9F-885D-9591202A3B68</ref>
          <ref type="pdf">http://data.riksdagen.se/fil/A10B4725-CA23-4F65-AC04-0FF52AC88FB4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GUGPLrX138j5VfKHC4MhJi" type="signed"/>
        <correspContext corresp="i-GUGPLrX138j5VfKHC4MhJi">
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction type="submitted" xml:id="i-WHDqgTe3EqPde5qNRk5Wqx">
          <date when="2016-10-05"/>
          <time when="14:58:26"/>
        </correspAction>
        <correspAction type="reviewed" xml:id="i-NnuybXWU4EsS8hjvCyUXn1">
          <date when="2016-10-05"/>
          <time when="20:37:40"/>
        </correspAction>
        <correspAction type="referred" xml:id="i-NaijBgLmZsxFeQ3RRfLeRF">
          <date when="2016-10-14"/>
        </correspAction>
        <correspAction type="assigned" xml:id="i-7E8EJmq4sc2sPTHSYnKy9U">
          <date when="2017-06-20"/>
          <time when="10:20:09"/>
        </correspAction>
        <correspContext corresp="i-7E8EJmq4sc2sPTHSYnKy9U">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-VC4s5EzATbsHMhJ583pGUc"/>
        <correspContext corresp="i-VC4s5EzATbsHMhJ583pGUc">
          <ref type="uppgift">2016/17:MJU8</ref>
          <ref type="ref_dok_id">H401MJU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU8</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3076 av Anders Åkesson (C) Fågeln skarv</div>
      </div>
      <div type="motBody">
        <div type="motProposal" subtype="förslag">
          <head xml:id="i-XBiHWfcvCk9RWRgFiWQf8u">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TMVPA9iZCexc1zzHHenMXj">
              Riksdagen ställer sig bakom det som anförs i motionen om att
              en allmän jakttid bör medges på skarv och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-Ku82fbMDyeBYgzLv1ihvmc">
            Motivering
          </head>
          <p xml:id="i-VbEWgp7edcmsRfuxtrQWUp">
            Det svenska beståndet av skarv uppgår till många tiotusentals
            häckande par. Ökningstakten och utbredningen i Sverige är mycket
            omfattande. Den stora ökningen av fågeln skarv har lett till omfattande
            klagomål om att skarvarna påverkar fiskbestånden negativt, att
            det skapar olägenheter för friluftslivet och förstör skog och
            natur på de öar och kustområden där fåglarna häckar. Skarvens
            utbredning begränsar sig heller inte enbart till kustzonen utan
            är även förekommande i sjöar och vattendrag i inlandet. I stora
            delar av den svenska skärgården är skarven numera en av de vanligaste
            fågelarterna.
          </p>
          <p xml:id="i-7AXJueKtYCuVuANTkgcoJM">
            Mot bakgrund av detta har till exempel Länsstyrelsen i Kalmar
            län tidigare beslutat att meddela berörda fastighetsägare, jakträttsinnehavare
            och deras jaktgäster tillstånd till skyddsjakt efter storskarv/mellanskarv
            i Kalmar läns bräckvattenområden. Motivet för beslutet är den
            stora förekomsten av skarv, som lokalt förorsakar allvarlig skada
            på fiskeredskap och fiskbestånd. Trots dessa tillstånd att bedriva
            skyddsjakt i de berörda områdena kommer det ständigt rapporter
            från yrkesfiskare och närboende om problemen med skarvens ökning
            och utbredning utmed hela kusten. Allt fler kommuninvånare upplever
            att deras närmiljöer och fritidsmiljöer förfulas och blir otillgängliga
            genom skarvens utbredning.
          </p>
          <p xml:id="i-3azKgiLKBYZcEcoQ6t3FSh">
            Mot bakgrund av ovanstående begärdes hos Länsstyrelsen i Kalmar
            län tillstånd om fortsatt skyddsjakt för innevarande år, 2016,
            vilket länsstyrelsen meddelade.
          </p>
          <p xml:id="i-W52q6mGhtVEzdLxD7nJQ2K">
            Länsstyrelsen i Kalmar län beslutade den 29 februari i år att
            meddela tillstånd till skyddsjakt på storskarv under delar av
            år 2016. Tillståndet omfattade dels berörda fastighetsägare, jakträttsinnehavare
            och deras jaktgäster, dels utökad skyddsjakt för yrkesfisket.
            För fastighetsägare, jakträttsinnehavare och deras jaktgäster
            omfattar beslutet skyddsjakt efter storskarv under tiden 1 mars–15
            april och 21 augusti–31 december 2016 inom Västerviks, Oskarshamns,
            Mönsterås, Kalmar, Torsås, Borgholms och Mörbylånga kommuner.
            För fiskare med yrkeslicens eller särskilt fartygstillstånd gäller
            utökad skyddsjakt under tiden 1 mars–31 december 2016 inom 300
            meter från fasta fiskeredskap inom berörda kommuner. Områden som
            är undantagna för jakten är särskilt redovisade i beslutet.
          </p>
          <p xml:id="i-QEvfmDfsmqYezmke46PqrM">
            Naturvårdsverket har därefter, den 12 april i år, efter överklagande
            av länsstyrelsens beslut, beslutat om inhibition av den del av
            beslutet som berör skyddsjakt för fastighetsägare, jakträttsinnehavare
            och deras jaktgäster. Både länsstyrelsens och Naturvårdsverkets
            beslut har på olika sätt motiverats utifrån skarvens påverkan
            på fiskbestånd och skador på fiskeredskap.
          </p>
          <p xml:id="i-5NAbdcgu3NRcAWdwbsKXrT">
            Smålandskusten består till stora delar av en förhållandevis grund
            moränskärgård med många små trädbevuxna öar. Det lokala fisket
            är till stor del beroende av dessa områden och deras fiskbestånd.
            Det lokala fisket utförs till största delen inte med yrkesfiskelicens
            eller med särskilt fartygstillstånd utan av fastighetsägare som
            har fisket som en del i kustsamhällets näring.
          </p>
          <p xml:id="i-FZHBA7SUhzp1efwmRdW2bY">
            Dessa grunda skärgårdsområden är också mycket viktiga förynglingsområden
            för gädda och abborre. Bland annat Mönsterås kommun bedriver och
            stöder projekt både i kustbäckarna och i skärgårdsområdet för
            att anordna nya och förbättra befintliga reproduktionsområden
            för framför allt gädda men också för andra fiskarter. Kommunen
            har med hjälp av fastighetsägare, betydande egna insatser och
            med statliga bidrag tillskapat större våtmarker och lekområden
            med mycket goda resultat för minskad miljöpåverkan och fiskreproduktion.
          </p>
          <p xml:id="i-2dEgu6DZ8CpsCaCM4wf78k">
            Dessa satsningar har uppmärksammats både regionalt och nationellt,
            inom statliga verk och i naturvårdskretsar. Bestånden av gädda
            och abborre i Mönsterås kustområden och Kalmarsund har i flera
            år varit och är fortfarande så pass hotade att statliga myndigheter
            har beslutat om fiskeförbud på dessa arter under lektid, från
            den 1 april till den 31 maj årligen.
          </p>
          <p xml:id="i-P3rpTzkB8wKBMvTRBjAGaQ">
            Mot bakgrund av ovanstående beskrivning av hur den svenska staten
            agerar i sin regionala respektive nationella roll är det svårt,
            för att inte säga omöjligt, att förstå Naturvårdsverkets beslut
            att köra över den lokala och regionala nivån och inhibera Länsstyrelsen
            i Kalmar läns beslut att medge fortsatt skyddsjakt. En sådan myndighetshantering
            är knappast ägnad att förstärka allmänhetens, lokala och regionala
            beslutsfattares respekt för och tillit till landets jaktlagstiftning.
          </p>
          <p xml:id="i-DC3k58MrZVHRntXE6PFuyz">
            I syfte att komma till rätta med problematiken med den allt mer
            utbredda förekomsten av fågeln skarv samt i syfte att återvinna
            förtroende för jaktlagstiftning bör en allmän jakttid på skarv
            medges. Att inte medge allmän jakttid på fågeln skarv riskerar
            leda till att respekten för lagstiftningen på det jaktliga området
            urholkas. Jag förordar därför att en allmän jakttid medges på
            skarv. Vad som ovan anförts om att införa allmän jakttid på skarv
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-GqVNomfyD7mQu8M1rsvskp">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
