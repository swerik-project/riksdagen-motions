<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-04038">
  <teiHeader>
    <fileDesc>
      <titleStmt>
        <title>med anledning av prop. 2020/21:183 Utfodring av vilt</title>
        <author corresp="i-D6V9ti7ETxin1WbJjDaShE">av Nina Lundström m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4038 av Nina Lundström m.fl. (L)</title>
          <idno type="rdwebb">H8024038</idno>
          <rs type="number">4038</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8024038/text</ref>
          <ref type="dokument_url_html">http://data.riksdagen.se/dokument/H8024038</ref>
          <ref type="dokumentstatus_url_xml">http://data.riksdagen.se/dokumentstatus/H8024038</ref>
          <ref type="docx">http://data.riksdagen.se/fil/61346C76-A2C9-4833-B9D4-2E69BF9DA999</ref>
          <ref type="pdf">http://data.riksdagen.se/fil/22E304F4-803B-445F-AAEE-BA025A29E791</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Upvnj4pCx4ErrjzmDD3zPG" type="basedOn"/>
        <correspContext corresp="i-Upvnj4pCx4ErrjzmDD3zPG">
          <ref>Proposition 2020/21:183</ref>
        </correspContext>
        <correspAction xml:id="i-MUqe1qW2Se65xEe8MrhSrF" type="signed"/>
        <correspContext corresp="i-MUqe1qW2Se65xEe8MrhSrF">
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-M84RBJtEqqCJJghSfheyJy" type="submitted">
          <date when="2021-05-05"/>
          <time when="12:12:30"/>
        </correspAction>
        <correspAction xml:id="i-Kagh7rJaszmX8M8A1fbu62" type="reviewed">
          <date when="2021-05-10"/>
          <time when="12:56:42"/>
        </correspAction>
        <correspAction xml:id="i-J2Tx5imHofxmsr6F41TurA" type="dismissed">
          <date when="2021-05-18"/>
        </correspAction>
        <correspAction xml:id="i-8HSDmP36GtX1qaAo5GHLLv" type="referred">
          <date when="2021-05-19"/>
        </correspAction>
        <correspAction xml:id="i-5A6sjzJQMeqHJUw7ianJi9" type="assigned">
          <date when="2021-06-22"/>
          <time when="17:07:58"/>
        </correspAction>
        <correspContext corresp="i-5A6sjzJQMeqHJUw7ianJi9">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Ga2fsTfacKxhHJMUFJT4mC" type="behandlas_i"/>
        <correspContext corresp="i-Ga2fsTfacKxhHJMUFJT4mC">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:4038 av Nina Lundström m.fl. (L)
          med anledning av prop. 2020/21:183 Utfodring av vilt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WzizuNBRjK8X9BYBq4MCDk">
            Förslag till riksdagsbeslut
          </head>
          <list style="ol">
            <item xml:id="i-6WotJEUHT4h9WrgzobXCmC">
              Riksdagen ställer sig bakom det som anförs i motionen om utfodring
              och utvärdering och tillkännager detta för regeringen.
            </item>
            <item xml:id="i-CEQVeC2F5KiQJ92bQmZATL">
              Riksdagen ställer sig bakom det som anförs i motionen om att
              förebygga smitta och tillkännager detta för regeringen.
            </item>
            <item xml:id="i-JoPyzLhLk7aeLfAxLxaPyB">
              Riksdagen ställer sig bakom det som anförs i motionen om likvärdig
              bedömning och vägledning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-KoaKaHqTmVWzfgb4po4GJ8" type="h1">
            Motivering
          </head>
          <p xml:id="i-R4ifFSoiMqCtXz8zib3UJP">
            Möjligheten att begränsa utfodring av vilt är en nödvändig åtgärd.
            Riksdagen beslutade den 26 oktober 2016 att avslå det förslag
            till reglering om utfodring av vilt som reger­ingen hade lagt
            fram i propositionen Vildsvin och viltskador (prop. 2015/16:199).
            Samtidigt tillkännagav riksdagen att regeringen borde återkomma
            med nya lagförslag i frågan (bet. 2016/17:MJU4, rskr. 2016/17:26).
          </p>
          <p xml:id="i-sXKBQDwtf1hDyBEx4x35c">
            Efter riksdagens beslut 2016 om att avslå förslag om begränsning
            av utfodring är det uppenbart att andra åtgärder inte har varit
            tillräckliga för att få bättre balans i ekosys­temet. Trots en
            rad andra åtgärder för att öka jakten på vildsvin i syfte att
            minska utvecklingen av vildsvinsstammen fortsätter vildsvinsstammen
            att öka. Inom livsme­delsstrategin har åtgärder vidtagits för
            att öka avsättningen och efterfrågan på vild­svinskött, detta
            för att åstadkomma en ökad avskjutning i enlighet med tidigare
            tillkännagivanden i riksdagen. Men insatserna för att göra det
            mer attraktivt att konsumera vildsvinskött har ännu inte lett
            till önskade effekter på vildsvinsstammen. Liberalerna har därför
            aktivt arbetat för en ökad jakt på vildsvin, t.ex. genom vårt
            förslag om ekonomisk ersättning för trikintester. Vi ser det som
            angeläget med ytterligare åtgärder för att vildsvinspopulationens
            utbredning ska kunna begränsas. Skadorna inom lantbruket, men
            även risken för spridning av sjukdomar som afrikansk svinpest
            (ASF), gör det angeläget att ta till fler metoder. Jakten räcker
            inte för att skapa balans i ekosystemet. Det finns även andra
            problem med vilt, t.ex. de skador hjortdjur orsakar på skog. Ett
            högt betestryck kan ge en artfattigare skog genom att markägare
            väljer träslag som gran som bättre klarar sig från viltskador.
          </p>
          <p xml:id="i-R2RA7icFcAu2UnyQnXjPsx">
            Det är nödvändigt att vidta åtgärder avseende den utfodring som
            sker i syfte att öka viltstammen. Propositionen är ett steg i
            rätt riktning även om det finns utestående frågor som bör hanteras
            i det fortsatta arbetet med en mer effektiv viltförvaltning. Denna
            följdmotion lyfter några av dessa frågor.
          </p>
          <p xml:id="i-uPVQEhJk9TaFehUjTrYP3">
            År 1981 beslutade riksdagen om en försöksverksamhet med frilevande
            vildsvin i Sverige. Rymningar från vilthägn innebar en spridning
            av vildsvin i landet. År 1987 beslutade riksdagen att vildsvin
            ska betraktas tillhöra Sveriges fauna och att jägare och markägare
            ska ansvara för att vildsvinsstammen hålls under kontroll. Det
            är i dag svårt att uppskatta hur populationen ser ut men år 1996
            uppskattades vildsvinsstammen till närmare 5 000 individer. Populationen
            uppskattas nu vara i storleksordningen 300 000 vildsvin. Vildsvinspopulationen
            har därmed ökat markant. Viltet, och i synnerhet det ökande antalet
            vildsvin, orsakar stora kostnader genom skador på jordbruk och
            marker. Utöver skador på jordbruk orsakar vilt också skador på
            annan egendom, som skog, hustomter och golfbanor. Viltet är också
            inblandat i ett stort antal trafikolyckor. Enligt statistik i
            från Nationella Viltolycksrådet i propositionen har antalet viltolyckor
            ökat under de senaste fem åren. Vildsvin är i ökande grad inblandade
            i olyckorna. Under 2019 uppgick antalet trafikolyckor där vildsvin
            var inblandade till nära 7 700. Motsvarande siffra för 2015 var
            drygt 4 200. Vildsvinen har numera etablerat sig i nästan hela
            södra och mellersta Sverige upp till och med Gävleborgs län. Under
            jaktåret 2019/20 sköts drygt 146 000 djur. Trots en omfattande
            jakt har nettotillväxten tidigare uppskattats till omkring 30
            procent per år, vilket motsvarar en fördubbling av antalet vildsvin
            på tre år. Den höga tillväxttakten är unik och skiljer vildsvin
            från annat klövvilt. Förklaringen är att vildsvin har en hög reproduktiv
            förmåga med många ungar per år.
          </p>
          <p xml:id="i-PqtQ7u2GAiHXB4VrTLBXEH">
            Liberalerna har redan i kommittémotion i motion 2020/21:3273,
            Hållbar förvaltning av djur och natur, beskrivit vikten av åtgärder
            för att begränsa utbredningen av vilt­stammen. Den afrikanska
            svinpesten sprids av smittade vildsvin. Utbrott kan uppstå om
            vildsvinskött hanteras felaktigt. Sjukdomen sprids också genom
            att människor bär med sig smitta eller genom kontaminerade matrester
            som slängs i naturen. Vid jakt måste åtgärder vidtas för att förhindra
            att smittan sprids lokalt eller förs med till vildsvins­populationer
            i andra jaktområden eller länder eller sprids till tamgrisbesättningar.
            Det finns tyvärr omfattande erfarenhet från andra EU-länder av
            spridning av afrikansk svinpest. Vi måste ta vara på de lärdomar
            som dragits där och implementera de metoder som visat sig fungera
            för att begränsa smittspridningen.
          </p>
          <p xml:id="i-NzmVGnmARSbBZJrGhrroHQ">
            Åtgärderna för att hindra spridning av sjukdom ska kombineras
            med andra åtgärder som antingen begränsar vildsvinens rörlighet
            eller som lockar dem att stanna kvar. Det kan vara nödvändigt
            att genom jakt utrota vildsvinen lokalt för att skapa ett område
            där vildsvin saknas och virus och sjukdomen inte kan spridas.
            De ekonomiska konsekven­serna av ett utbrott i Sverige kan bli
            mycket stora. Vildsvinen drabbar också många mark- och skogsägare
            ekonomiskt genom sin framfart. Grödor äts upp eller skadas, vilket
            påverkar jordbrukets förutsättningar.
          </p>
          <head xml:id="i-M5dZeQQwKnouAgs7qEEvg" type="h2">
            Utfodring och utvärdering
          </head>
          <p xml:id="i-WjqfU4FHL9b7pHGiMBtbw9">
            Jaktlagsutredningen, som bl.a. hade uppdragit åt Sveriges lantbruksuniversitet
            (SLU) att undersöka utfodringens omfattning och effekter på vilt,
            bedömde att en kombination av god förekomst av naturlig föda under
            vissa år och utfodring under perioder med lägre produktion kan
            vara bidragande faktorer när det gäller de snabbt växande populatio­nerna
            av främst vildsvin, men även hjort (SOU 2014:54 s. 197).
          </p>
          <p xml:id="i-9B7MG2eyfZk3jMxLg172LN">
            Den föreliggande propositionen anför att det förekommer att jakträttshavare
            utfodrar vilt med stora mängder foder för att förbättra jaktmöjligheterna.
            Under senare år ska utfodring, främst av klövvilt, ha blivit vanligare.
            Till skillnad från tidigare, då stödjande utfodring främst skedde
            utanför den s.k. vegetationsperioden, sker utfodring numera året
            runt, även när det finns gott om naturlig föda att tillgå. Liberalerna
            anser att detta är problematiskt. Staten har vidtagit åtgärder
            i syfte att minska stammarnas utbredning, åtgärder som finansieras
            genom statsbudgeten. Samtidigt pågår utfodringen. Det är inte
            rimligt om utfodring sker i syfte att öka den jaktbara stammen
            samtidigt som statliga åtgärder genomförs för att minska t.ex.
            vildsvinsstammen för att minska de skador som viltet åsamkar.
          </p>
          <p xml:id="i-SHBHxEVNwQrtPRrC2eY5Y2">
            Utfodring av vilt kan dock ha andra syften, som att avleda viltet,
            att underlätta jakt på viltet eller att stödja viltet under svåra
            vintrar. Utfodring kan också användas för att locka vilt för viltskådning.
            Åtling, utsättning av foder för att locka viltet till en specifik
            plats för jakt, är ett jaktmedel.
          </p>
          <p xml:id="i-QvLxmaBsPkniJBq8m6HV98">
            Propositionens förslag om ett system med enskilda tidsbegränsade
            beslut gällande specifika områden kan innebära en ökad administrativ
            börda för länsstyrelserna. Det är angeläget att bristen på definitioner
            inte bidrar till tillämpningsproblem hos myndig­heterna, eller
            en stor arbetsbörda på grund av tidsbegränsade beslut i specifika
            områden.
          </p>
          <p xml:id="i-KqQXLuY7p3h4ZcASz3rJC">
            Remissinstanserna har anfört att det område som omfattas av ett
            förbud eller av ett villkor inte bör vara mindre än en kommun
            eller en del av en kommun och att giltig­hetstiden för beslut
            om förbud och villkor bör uppgå till minst ett år. Skälet anges
            vara att viltstammarnas antal och reproduktiva förmåga förändras
            långsamt. Skog är långsamväxande och i vissa faser kan den vara
            extra känslig för viltets skadegörelser. Dessa faser kan pågå
            i flera år, varför beslut om förbud kan behöva gälla under lika
            lång tid. Vad gäller frågan om att stödja viltet är det viktigt
            att följa upp att eventuella utfodringsförbud inte begränsar viltvårdande
            stödutfodring till hjortdjur under vintrar med svåra snöförhållanden
            och kyla.
          </p>
          <p xml:id="i-WezSa16Sw2WLoFJ33HFmAu">
            Liberalerna anser att propositionens förslag om möjlighet att
            begränsa utfodring ska utvärderas efter att regelverket har varit
            i bruk två år eller när det finns tillräckligt underlag för en
            utvärdering. Det bör finnas beredskap för att vidta ytterligare
            åtgärder vad gäller den geografiska avgränsningen och giltighetstiden
            för besluten om utvär­deringen visar att detta är nödvändigt.
            Detta bör ges regeringen till känna.
          </p>
          <head xml:id="i-QNuusLQHWBHBA5SmEorVRm" type="h2">
            Smittsamma sjukdomar
          </head>
          <p xml:id="i-S4NvPNT6z52brbtNVuyzdG">
            Förbud mot utfodring bör kunna meddelas om det är motiverat av
            angelägna allmänna intressen, såsom att det finns risk för spridning
            av smittsamma sjukdomar. Utfodring bör även kunna förbjudas i
            eller i närheten av tätort. Beslut bör också kunna fattas i andra
            syften, såsom att förhindra allvarliga störningar i hälsa och
            djurvälfärd hos viltet. Spridningen av afrikansk svinpest beskrivs
            i denna motion och har skett genom att kontaminerad mat och foder
            har konsumerats av vildsvin som sedan spritt smittan vidare. Därför
            råder i flera EU länder strikta regler kring vildsvinens åtkomst
            till mat. Detta bör även beaktas för utfodring. Möjligheten att
            förebygga spridning av smitta kan förbättras genom förebyggande
            åtgärder. Detta bör ges regeringen till känna.
          </p>
          <head xml:id="i-VrZL8qJs6irFWS9norynWC" type="h2">
            Likvärdig bedömning och vägledning
          </head>
          <p xml:id="i-TKGAy2EKyq3Prq66Zbk747">
            En återkommande fråga som rör myndigheternas beslut generellt
            sett handlar om likvärdighet för att bedömningen inte ska skilja
            sig åt mellan olika länsstyrelser. Flera remissinstanser efterlyser
            en definition av vad som avses med en allvarlig skada på egendom.
            Enligt regeringens mening är det dock inte möjligt att lämna en
            enhetlig beskrivning av vad som utgör en allvarlig egendomsskada.
            Detta bör enligt regeringen i stället bedömas med utgångspunkt
            i vilken typ av egendom det är som riskerar att skadas och vilken
            skadenivå som får anses överstiga vad som kan anses normalt eller
            rimligt att tolerera. Skador som klart överstiger denna nivå bör
            anses vara allvarliga. Denna bedömning kommer se olika ut beroende
            på om den egendom som ska skyddas utgörs av växande gröda, skog
            eller trädgårdar i ett villaområde.
          </p>
          <p xml:id="i-W5w9V2arxBxTgimSbPKfA9">
            Flera remissinstanser, däribland flera länsstyrelser, påpekar
            att det finns behov av att nationella riktlinjer tas fram för
            länsstyrelsernas arbete med ärenden om förbud mot och villkor
            för utfodring av vilt. Länsstyrelserna har själva visserligen
            möjlighet att ta fram gemensamma rutiner för hur ärenden av detta
            slag ska handläggas men en vägledning är ett nationellt verktyg
            som även kan bidra i arbetet i delar av landet som ännu inte har
            stora behov av åtgärder men kan behöva ett stöd i att förebygga
            skador. En vägledning kan även omfatta tillsynsarbetet även om
            länsstyrelserna själva har möjlighet att ta fram gemensamma rutiner
            för arbetet med tillsynsärenden. Liberalerna anser att en vägled­ning
            bör tas fram av Naturvårdsverket. Det är angeläget att det skapas
            förutsättningar för likvärdighet i bedömningar om allvarlig skada
            på egendom. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-A29pFKykHByB2j7xXR53jb">
              Nina Lundström (L)
            </item>
            <item xml:id="i-HDV8WkRBXUdoNdJfwW6f3W">
              Johan Pehrson (L)
            </item>
            <item xml:id="i-CUnsfxLzUkbPSe5HgCENNR">
              Maria Nilsson (L)
            </item>
            <item xml:id="i-AvMVBkEoGTaiWuajSwJnAM">
              Lina Nordquist (L)
            </item>
            <item xml:id="i-Lj3SKKqc5hQCdSvc72zAgG">
              Gulan Avci (L)
            </item>
            <item xml:id="i-VcfRyQXwV4yeGuKBVAe1Mo">
              Christer Nylander (L)
            </item>
            <item xml:id="i-Q625d4tQgwXAnuBQeatiuE">
              Mats Persson (L)
            </item>
            <item xml:id="i-Egj5yuiGrRpq7ior6Gginc">
              Allan Widman (L)
            </item>
          </list>
        </div>
      </div>
    </body>
  </text>
</TEI>
