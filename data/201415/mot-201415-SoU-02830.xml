<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02830">
  <teiHeader>
    <fileDesc>
      <titleStmt>
        <title>Skärpta krav för att driva HVB-hem</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2830 av Hillevi Larsson (S)</title>
          <idno type="rdwebb">H2022830</idno>
          <rs type="number">2830</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022830/text</ref>
          <ref type="dokument_url_html">http://data.riksdagen.se/dokument/H2022830</ref>
          <ref type="dokumentstatus_url_xml">http://data.riksdagen.se/dokumentstatus/H2022830</ref>
          <ref type="docx">http://data.riksdagen.se/fil/F1E70CDC-F9C1-4584-B645-7F0FF0DF9501</ref>
          <ref type="pdf">http://data.riksdagen.se/fil/193D3CA6-97F8-4D96-BD84-D14F50531155</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3AEjxCEZZ7HdWzDWWYq2rn" type="signed"/>
        <correspContext corresp="i-3AEjxCEZZ7HdWzDWWYq2rn">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="submitted" xml:id="i-WGEBGmAT4MReSJXwQtvHov">
          <date when="2014-11-10"/>
          <time when="17:10:49"/>
        </correspAction>
        <correspAction type="reviewed" xml:id="i-QJAWJ9M2xV62pzp4w3arLR">
          <date when="2014-11-10"/>
          <time when="22:05:12"/>
        </correspAction>
        <correspAction type="referred" xml:id="i-XuiVEacFu8DiyJCPZzkqV4">
          <date when="2014-11-12"/>
        </correspAction>
        <correspAction type="assigned" xml:id="i-nxVbbjzoapZJzgGopYmFA">
          <date when="2019-01-22"/>
          <time when="16:37:10"/>
        </correspAction>
        <correspContext corresp="i-nxVbbjzoapZJzgGopYmFA">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-MwnU8Nx9av9xG3uKxewspf"/>
        <correspContext corresp="i-MwnU8Nx9av9xG3uKxewspf">
          <ref type="uppgift">2014/15:SoU10</ref>
          <ref type="ref_dok_id">H201SoU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU10</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2830 av Hillevi Larsson (S) Skärpta krav för att driva HVB-hem</div>
      </div>
      <div type="motBody">
        <div type="motProposal" subtype="förslag">
          <head xml:id="i-vaiY55N6jECYnC3JAVyWt">
            Förslag till riksdagsbeslut
          </head>
          <list style="ol">
            <item xml:id="i-4u9pXXwEb8kHLRX5si1zaT">
              Riksdagen tillkännager för regeringen som sin mening vad som
              anförs i motionen om att se över möjligheterna att införa tillståndsgivning
              för offentligt drivna HVB-hem.
            </item>
            <item xml:id="i-XAm6XZFUgt3iz5em12h165">
              Riksdagen tillkännager för regeringen som sin mening vad som
              anförs i motionen om att se över möjligheterna att skärpa kraven
              för tillståndsgivning gällande alla HVB-hem.
            </item>
            <item xml:id="i-KVjMV91pjFABvBagK2QhHf">
              Riksdagen tillkännager för regeringen som sin mening vad som
              anförs i motionen om att tillståndet att driva HVB-hem ska kunna
              upphävas vid återkommande brister på HVB-hem som inte rättas till.
            </item>
          </list>
        </div>
        <div type="motContent">
          <head type="h1" xml:id="i-NGc3p8T8pf3UkbGfbjn12S">
            Motivering
          </head>
          <p xml:id="i-QpjNkPXX1HSXT6p47HgikT">
            HVB-hem är behandlingshem för enskilda som bedöms behöva vård
            kombinerat med boende. De kan drivas av privata aktörer, kommuner
            eller landsting. Det krävs tillstånd från Socialstyrelsen för
            att starta privata HVB-hem, däremot inte för offentliga HVB-hem.
            Från 2010 står verksamheten även under Socialstyrelsens tillsyn.
          </p>
          <p xml:id="i-SijSAUSEBcuUHCceuBBUY9">
            Redan 2005 berättade barn på ett av de största HVB-hemmen att
            de blivit inlåsta och misshandlade på behandlingshemmet. Trots
            det har verksamheten kunnat bedrivas vidare utan att något hänt.
          </p>
          <p xml:id="i-ViFVCnmoioK7jBp18ogtGh">
            Återigen har flera barn trätt fram och berättat om våld och kränkningar
            de ska ha utsatts för så sent som 2011 och 2012. Barnen känner
            inte varandra men berättar ändå samma historia: hur de utsatts
            för polisgrepp där armen tvingats bak på ryggen, hur de brottats
            ned, hur personalen satt sig på dem, hur de släpats i väg utan
            skor utomhus och hur de blivit inlåsta i ”Timeout-rummet” i upp
            till två timmar.
          </p>
          <p xml:id="i-7VCst28AEM1gq4YMPjqyEH">
            Det finns också exempel på barn med mycket traumatisk erfarenhet
            som berättat om misshandel, upprepad inlåsning och andra former
            av våld. Föräldrar har vidare uppgett att de förhindrats att hjälpa
            sina barn.
          </p>
          <p xml:id="i-5d2igZzsPVXon1R6PFvVNx">
            Det finns uppgifter om att så kallad teckenekonomi används som
            ett bestraffningssystem mot barnen. Det innebär att barnen måste
            följa en mängd detaljerade regler som till exempel handlar om
            att man måste äta upp allt på tallriken, aldrig får tappa humöret
            och att man ska ha ett vårdat språk. Detta kan leda till att barn
            med Tourettes syndrom bestraffas om de säger ett fult ord. Autistiska
            barn har en mycket jobbig situation med dessa regler då kommunikationen
            oftast är ett problem. Metoden saknar evidens, det vill säga vetenskaplig
            grund, och är direkt kontraproduktiv när den används mot barn
            med neuropsykiatriska funktionshinder.
          </p>
          <p xml:id="i-F8yDEiAi3CfqSvnPjySwsV">
            Samtidigt som redan traumatiserade barn berättat om att de utsatts
            för inlåsning och misshandel och barn med psykiska diagnoser berättat
            om bestraffningar för sina sjukdomar tjänar ledningen för företaget
            stora belopp på familjer och barn som vistas i ”hemmet”.
          </p>
          <p xml:id="i-NFzeLvWEZZ1euazTZhPLxL">
            Ett annat exempel gäller berättelsen om Nora, flickan som våldtogs
            av dåvarande polischefen Göran Lindberg. Hon var tvångsomhändertagen
            på ett HVB-hem där hon började prostituera sig, dricka och använda
            droger. Hon och de andra tonårsflickorna var utan tillsyn trots
            att det skulle finnas personal dygnet runt. Hon skulle också få
            skolgång och psykoterapi, men fick ingetdera. Trots det fakturerade
            behandlingshemmet 4 800 kronor per dygn för att ha henne där.
          </p>
          <p xml:id="i-JWcU2bHj1poGCHpTybWnvp">
            Barnombudsmannen har mött många barn som beskrivit att de fått
            en dålig vård på HVB-hem. Även om det också finns bra verksamhet
            och barn som mår bra, så är det mycket allvarligt att så många
            barn far illa.
          </p>
          <p xml:id="i-TMPY18mwz9ToWT8bn3u6Cy">
            Otillräcklig bemanning och personal utan rätt utbildning och
            med fel förhållningssätt till barn i en utsatt situation kan göra
            mer skada än nytta. Särskilt när de tar till auktoritära och bestraffande
            metoder mot trasiga barn. I Barnombudsmannens rapport ”Bakom fasaden”
            berättade barn och unga om sin situation på HVB-hem. Många barn
            vittnar om bristande stöd från personalen och missförhållanden.
          </p>
          <p xml:id="i-3D7cMDY37tEQRZn3MJPz1B">
            Socialstyrelsens senaste tillsynsrapport, från 2012, visar att
            myndigheten krävde åtgärder av 42 procent av de offentliga HVB-hemmen
            och 30 procent av de privata. Bristerna handlade bland annat om
            brister i genomförandeplaner, planer som inte följs upp, bristfällig
            dokumentation och att alla barn inte får vara delaktiga. Frågor
            om bemanning och kompetens hos personalen togs inte ens upp till
            granskning, trots att dessa frågor är helt centrala för kvaliteten
            i verksamheten.
          </p>
          <p xml:id="i-RrmgmWiE97k9U8uZ4adbxS">
            Det värsta är att det inte finns någon utvärdering av vilken
            vård och omsorg barnen får och effekterna av insatserna. Det finns
            över 500 HVB-hem i Sverige men endast en hade gjort en tillräcklig
            utvärdering av verksamheten, enligt Socialstyrelsens granskning.
          </p>
          <p xml:id="i-EwJpxo5CBEv9SJHQPg83Bt">
            Med tanke på de enorma konsekvenserna för de barn, och deras
            familjer, som får felaktig omsorg och vård och med tanke på samhällets
            kostnader för barn intagna på HVB-hem är det obegripligt att inte
            mer görs för att förebygga och rätta till de missförhållanden
            som finns.
          </p>
          <p xml:id="i-9ZW3eg4GSnuwnBv2o7ErM8">
            Det måste krävas tillståndsgivning för alla HVB-hem. Därför bör
            reglerna ändras så att tillståndsplikt införs även för att starta
            offentligt drivna HVB-hem. Kraven är idag alldeles för lågt ställda
            och måste skärpas i lagstiftningen gällande alla HVB-hem, både
            privata och offentliga. Det gäller innehållet i vården, personalens
            kompetens och lämplighet och att verksamhetens resultat utvärderas.
          </p>
          <p xml:id="i-Ku7ntvrEQG3AbsfUyD3Npa">
            Det finns alltför många barn som inte får en bra skolgång, inte
            får den hälso- och sjukvård de behöver och som utsätts för direkt
            skadliga och kontraproduktiva åtgärder inom ramen för vården på
            HVB-hem. Många barn får inte heller komma till tals eller vara
            delaktiga i behandlingen.
          </p>
          <p xml:id="i-8iu5LrcJooiBSD12nTUbRa">
            När barn förvägras grundläggande rättigheter och utsätts för
            kränkande behandling borde det rimligtvis leda till att tillståndet
            att driva HVB-hem dras in. Men så enkelt är det inte. Hittills
            har det krävts riktigt grova överträdelser för att stänga ner
            en verksamhet. Som exempel kan nämnas ett HVB-hem som tog emot
            barn som omhändertagits enligt LVU utan att ha tillstånd för det
            och som använde bad i isvak som bestraffningsmetod. Om bristerna
            och kränkningarna av barnen inte är fullt lika uppseendeväckande
            utdelas istället kritik, det gäller även verksamhet där bristerna
            varit återkommande. Men förekommer återkommande brister som inte
            rättas till borde det leda till att tillståndet för verksamheten
            upphävs.
          </p>
          <p xml:id="i-NFe5PQdNwonyrLnGGMQfoS">
            Ett stort problem i sammanhanget är de barn som flyttas runt,
            från det ena ”hemmet” till det andra. Dessa barn får ingen kontinuitet
            och riskerar att må ännu sämre under resans gång. Det krävs en
            långsiktig behandlingsplan som följs upp och utvärderas. De berörda
            barnen ska vara delaktiga i detta arbete. Helt avgörande är möjligheten
            att bygga upp en positiv relation mellan barnet och behandlande
            personal. Genom att höja kraven på den verksamhet som bedrivs
            på HVB-hemmen ökar chansen för goda relationer och kontinuitet
            i behandlingen.
          </p>
        </div>
        <div type="motSignatures">
          <list>
            <item xml:id="i-Hr86kDCeE6UFEUq1aGKGLd">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
