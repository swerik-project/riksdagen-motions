<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01631">
  <teiHeader>
    <fileDesc>
      <titleStmt>
        <title>Viss ändring av radiolagen</title>
        <author>Bertil Hansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Viss ändring av radiolagen</title>
          <idno type="rdwebb">G5021631</idno>
          <rs type="number">1631</rs>
          <ref type="dokument_url_text">http://data.riksdagen.se/dokument/G5021631/text</ref>
          <ref type="dokument_url_html">http://data.riksdagen.se/dokument/G5021631</ref>
          <ref type="dokumentstatus_url_xml">http://data.riksdagen.se/dokumentstatus/G5021631</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6urxgdf58MtCjRKnNx4LtW</idno>
            <name>J. BERTIL HANSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="woman">
            <idno>i-UX4D3JJdrTjFBf2zyfHx5t</idno>
            <name>MARIE NORDSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EQyVd2wB9BQoQ2LmCHHfcu" type="signed"/>
        <correspContext corresp="i-EQyVd2wB9BQoQ2LmCHHfcu">
          <note type="signatory" corresp="i-6urxgdf58MtCjRKnNx4LtW"/>
          <note type="signatory" corresp="i-UX4D3JJdrTjFBf2zyfHx5t"/>
          <note type="signatory" corresp="i-CP1NFcCA4knd73wq3oaYZW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1631/mot_198182__1631-001.pdf"/>
      <fw xml:id="i-DwuMZjFhFjz2vaKdFiT5Ss">
        Motion 1981/82: 1631
      </fw>
      <div xml:id="i-ShBfyxdnhwSLR6eAab4ViL" type="motHeader">
        <div xml:id="i-U6eqNckzi18GHwRtPeyTKs" type="motTitle"/>
        <div xml:id="i-5MFDd7TtqsUHz3Cv3jKTXw" type="motSubmissionInfo"/>
      </div>
      <div xml:id="i-CGWbT71V48iPgKHVUfMtGe" type="motBody">
        <div xml:id="i-Gfr21re3cT6zVtCiRHg9v8">
          <p xml:id="i-MnT3K1RvdoJNtuKcz8Bj5o">
            Bertil Hansson m. fl. Viss ändring av radiolagen
          </p>
          <p xml:id="i-J6pCQ1cLx95yCB9brwnuyP">
            Alltsedan radions tillkomst har rätten att sända radioprogram
            i radio och trådsändning till allmänheten styrts genom särskilda
            regler. Den ensamrätt till rundradiosändning som Sveriges Radio
            AB (tidigare AB Radiotjänst) hade var, fram till 1967, en följd
            av att Kungl. Maj:t inte gav tillstånd till någon annan än bolaget
            att ha rundradiosändare. I radiolagen, som trädde i kraft den
            1 juli 1967, bekräftades Sveriges Radio AB:s ensamrätt till rundradiosändning.
            Genom radioansvarighetslagen (1966:756), som trädde i kraft samtidigt
            med radiolagen, blev villkoren för yttrandefriheten i Sveriges
            Radio AB:s rundradiosändningar särskilt reglerade. Efter den av
            riksdagen beslutade omorganisationen av Sveriges Radio AB tillkommer
            sändningsrätt vart och ett av programföretagen inom Sveriges Radio.
            De grundläggande reglerna om rundradio återfinns i radiolagen.
            Enligt 5 $ har endast de företag som regeringen bestämmer rätt
            att sända radioprogram i rundradiosändning från sändare här i
            landet. Från denna regel görs undantag för försöksverksamhet med
            närradio och för rätten att sända radiotaltidningar. Grundlagsregleringen
            av yttrandefriheten innebär att varje medborgare gentemot det
            allmänna tillförsäkras bl. a. yttrandefrihet och informations-
            frihet. Dessa friheter får begränsas genom lag men endast för
            att tillgodose vissa särskilda ändamål. Begränsningar får ske
            med hänsyn till bl. a. rikets säkerhet, allmän ordning och säkerhet,
            privatlivets helgd men även om särskilt viktiga skäli övrigt föranleder
            det. Radiolagens regler om tillstånd att sända radioprogram i
            rundradiosändning vilar på den sistnämnda förutsätt- ningen och
            är alltså föranledd av ”särskilt viktiga skäl”. Den snabba tekniska
            utvecklingen, främst på elektronikens område, inom informationssektorn
            motiverar att de system som nu reglerar möjligheten att utnyttja
            olika informationsbärare anpassas till de krav som yttrandefriheten
            och informationsfriheten fortlöpande ställer. En sådan anpassning
            har förberetts genom utredningar som nyligen genomförts på detta
            område. Sålunda har informationsteknologiutredningen i sitt slutbetänkande
            Nya medier —text-TV, teledata (SOU 1981:45) gjort en samlad bedömning
            av nya elektroniska informationsbärare. Efter remissbehandling
            av betänkandet har utbildningsministern i 1982 års budgetproposition
            anslutit sig till utredningens förslag beträffande organisation
            och finansiering av text-TV. Förslaget innebär att denna verksamhet,
            även i fortsättningen, under innevarande avtalsperiod skall bedrivas
            av Sveriges Radio-koncernens programföretag inom gällande regelsystem.
          </p>
          <pb facs="riksdagen-motions-pdf/data/198182/mot_198182__1631/mot_198182__1631-002.pdf"/>
          <fw xml:id="i-7xtZrBrryit746hof362BN">
            Mot. 1981/82:1631 10
          </fw>
          <p xml:id="i-QABkigjjsUjoQKwjg4SKus">
            Sommaren 1979 tillkallades en särskild utredare för att göra
            en översyn av radiolagen i olika hänseenden. Uppdraget avsåg bl.
            a. att överväga om alla sändningar som nu kräver regeringens medgivande
            är sådana att denna begränsning av sändningsmöjligheten är sakligt
            motiverad. I direktiven (1979:55) anfördes som exempel att såväl
            den tekniska utformningen av sändningen som storleken av den grupp
            människor som sändningen riktar sig till, liksom sändningens innehåll
            och syfte, kan föranleda sådana övervägan- den. Främst avsågs
            trådöverföring av evenemang genom ljudradio- eller televisionssändning
            samt sändningar som exempelvis de synskadades eller hörselhandikappades
            organisationer ville bedriva som ett led i sin verksam- het för
            de handikappade. Utredaren avlämnade sitt slutbetänkande (SOU
            1981:19) Översyn av radiolagen i april 1981. Betänkandet har remissbehand-
            lats. Utbildningsministern har tillkännagivit att han har för
            avsikt att tillsätta en kommitté med uppgift att följa den tekniska
            och marknadsmässiga utveck- lingen på massmedieområdet och bedöma
            i vad mån denna bör påverka den statliga medie- och kulturpolitiken.
            Det bör enligt utbildningsministern ingå i uppdraget för en sådan
            kommitté att behandla trådöverföringar i ett vidare sammanhang.
            Vi ser positivt på tillkomsten av en sådan kommitté med de angivna
            uppgifterna. Det bör dock inte hindra att riksdagen redan nu får
            möjlighet att ta ställning till förslag om att vissa trådsändningar
            som inte riktas till bostäder undantas från kravet på etableringstillstånd.
            Ett beslut i denna fråga bör kunna fattas oberoende av övriga
            i detta sammanhang aktuella mediepoli- tiska frågor med hänvisning
            till att det inte föregriper övriga beslut. Etableringskravet
            bör kunna slopas i sådana situationer där själva trådsänd- ningens
            funktion närmast kan liknas vid funktionen hos t. ex. en högtalar-
            anläggning. Det gäller t. ex. sändningar från en idrottstävling,
            en gudstjänst eller annat liknande tillfälle som gör det möjligt
            att ta del av arrangemanget på en annan plats än där det äger
            rum. Förslaget tar i första hand sikte på att utan onödigt dröjsmål
            undanröja de praktiska olägenheter som tillståndskravet i de av
            förslaget berörda situationerna visat sig innebära. Tillståndskravet
            för trådsändningar motive- ras inte av tekniska skäl. Också andra
            skäl som brukar anföras för ett särskilt tillståndsförfarande
            när det gäller trådsändningar av det slag som vårt förslag avser
            saknar enligt vår uppfattning saklig motivering. Förslaget i betänkandet
            Översyn av radiolagen innebär i etableringshän- seende att alla
            sådana trådsändningar som inte är avsedda för bostäder skall få
            förekomma utan krav på tillstånd. Den förändring av radiolagens
            tillståndskrav som vi förordar är av mindre långtgående natur
            än vad som följer av det remissbehandlade förslaget. Vårt förslag
            avser endast vissa slags trådsändningar, nämligen sådana som anordnas
            för att göra det möjligt för människor att ta del av olika slags
            tillställningar på annan plats än den där själva tillställningen
            äger rum. Härtill
          </p>
          <pb facs="riksdagen-motions-pdf/data/198182/mot_198182__1631/mot_198182__1631-003.pdf"/>
          <fw xml:id="i-8kEpYXhBV2LJxb7zbt2kWn">
            Mot. 1981/82:1631 11
          </fw>
          <p xml:id="i-XnxzdGw8yVWt9zM6fXAm5u">
            kommer att sändningen skall ske direkt, dvs. samtidigt med att
            tillställningen pågår. Sveriges Radio har i sitt remissyttrande
            pekat på riskerna för att kabelföretag på kommersiella grunder
            köper ensamrätten och därmed utestänger den stora allmänna TV-publiken
            från att ta del av såväl idrottsevenemang som opera- och teaterföreställningar
            och olika former av underhållning. I betänkandet har den särskilde
            utredaren pekat på att det inte f. n. finns något hinder mot att
            någon köper ensamrätten till ljud- eller bildvisning från ett
            evenemang. Det finns inte heller något hinder mot att någon köper
            rätten att visa evenemanget på videogram eller film på villkor
            att evenemanget inte får visas i TV. Enligt utredarens mening
            har dessa förhållanden inte försvårat för Sveriges Radio-koncernen
            att sända från de evenemang som den bedömt lämpliga. Man bör vidare
            i detta sammanhang ta hänsyn till det internationella samarbetet
            mellan olika länders radio- och televisionsföretag. Det gemen-
            samma uppköp av internationella evenemang som sker genom radioföreta-
            gens samarbetsorgan försvårar för utomstående att köpa visningsrätt.
            Förhandlingsläget bör generellt sett vara annorlunda för ett radio-
            och televisionsföretag som bedriver en stadigvarande verksamhet
            än för den som vill överföra ett enstaka evenemang. Utredaren
            anför vidare att man bör ta hänsyn till att intresset för kabelöverföring
            till olika samlingslokaler ofta finns därför att Sveriges Radios
            programföretag inte sänder ljudradio- eller TV-program från evenemanget.
            Den som anordnart. ex. religiösa, politiska, vetenskapliga eller
            andra icke-kommersiella sammankomster skulle säkert hellre se
            att evenemanget sänds i radio eller TV till alla svenska hem än
            att ett begränsat antal personer kan se eller höra sändningen
            i en samlingslokal. Det är säkert ett mycket begränsat antal evenemang
            som är av den karaktären att det skulle vara av kommersiellt intresse
            att i konkurrens med Sveriges Radio-koncernen köpa ensamrätt till
            visning i direktsänd TV. För de begränsade sändningsmöjligheter
            som vi föreslår finns det enligt vår mening än mindre anledning
            att befara någon allvarlig konkurrens med den nationella programverksamheten.
            I lagen bör begreppen allmän sammankomst och offentlig tillställning
            kunna användas. Med dessa begrepp bör förstås detsamma som i lagen
            (1956:618) om allmänna sammankomster resp. allmänna ordningsstadgan
            (1956:617). Även då det gäller sändningar från utländska tillställningar
            bör dessa begrepp kunna ge erforderlig vägledning för frågan om
            arrangemanget kan sändas. Det ligger i sakens natur att några
            krav på mera omfattande utredning inte kan uppställas. Vårt förslag
            innebär vidare att programmet skall sändas i direktsändning och
            inte kunna mottas i bostäder. Kravet på direktsändning medför
            att uppspelning av film eller videogram även i fortsättningen
            omfattas av radiolagens krav på tillstånd. Den nya sändningsmöjligheten
            gäller vid samtidig vidarebefordran av vad som händer på en plats
            till en annan plats
          </p>
          <pb facs="riksdagen-motions-pdf/data/198182/mot_198182__1631/mot_198182__1631-004.pdf"/>
          <fw xml:id="i-7X4BWv2YgFUukW4aVENoDF">
            Mot. 1981/82:1631 12
          </fw>
          <p xml:id="i-NxJSsLMFqF66dXAZUBWG7S">
            och innebär alltså inte utrymme för någon programverksamhet i
            egentlig mening. I enlighet med vad vi nu har anfört bör en ny
            paragraf, 7 a $, tas in i radiolagen. Paragrafen bör utformas
            som en undantagsbestämmelse från radiolagens tillståndskrav. Undantaget
            skall gälla trådsändningar med sådant innehåll som vi nyss har
            angivit. Vidare bör bestämmelsen gälla endast om programmet inte
            kan tas emot i bostäder. Betänkandet Översyn av radiolagen innehåller
            en redogörelse för begreppet bostad. Av redogörelsen framgår att
            begreppet bostad har skiftande betydelse i olika författningar.
            Utredaren avser för sin del med bostad vad som i allmänt språkbruk
            betecknas som sådan, dvs. främst villor, hyreslägenheter, bostadsrättslägenheter
            och fritidsbostäder. I fråga om tänkbara gränsfall finner utredaren
            att bostadsbegreppet inte bör omfatta rum på hotell, långvårdsinrättningar
            eller ålderdomshem. Begreppet ålder- domshem kan stå för olika
            slags boendeformer. Det finns bl. a. pensionärs- bostäder eller
            servicehus med tillgång till olika tjänster i fråga om bl. a.
            sjukvård enligt de boendes eget val och med vissa gemensamma utrymmen.
            Avgörande för om det i dessa och liknande fall skall anses vara
            frågan om bostad i radiolagens mening bör vara hur de utrymmen
            som är avsedda för privat bruk disponeras. I de fall då upplåtelseformen
            innebär en rätt för de boende att disponera över dessa utrymmen
            på samma sätt som gäller för vanliga lägenheter får de anses utgöra
            sådan bostad som avses här. Av det nu föreliggande förslaget följer
            att även sådana inslag i en tillställning som innehåller reklam
            kan förekomma i programmet. Kravet på direktsändning innebär att
            det i programmet inte får förekomma något annat än vad som faktiskt
            har förekommit på den plats där själva tillställningen äger rum.
            Det bör alltså inte vara tillåtet att i pauser eller liknande
            visa t. ex. filmade inslag som har producerats enbart för rundradiosändning.
            Med hänvisning till vad ovan anförts hemställs att riksdagen beslutar
            om ändring i radiolagen i enlighet med till motionen fogat förslag
            till lagtext.
          </p>
          <p xml:id="i-SdRQVYTbVavHTTgGs55kqf" type="date">
            Stockholm den 26 januari 1982
          </p>
          <p xml:id="i-KWuWMBBTpYJZBG7G1bW2qY">
            J. BERTIL HANSSON (fp) MARIE NORDSTRÖM (fp) BÖRJE STENSSON (fp)
          </p>
          <pb facs="riksdagen-motions-pdf/data/198182/mot_198182__1631/mot_198182__1631-005.pdf"/>
          <fw xml:id="i-V4XDWeXVxSSj1dBtjJAaaH">
            Mot. 1981/82:1631 13
          </fw>
          <p xml:id="i-BiN95Mm7BZwBJsRuzaZGsr">
            Bilaga Lagförslag Förslag till Lag om ändring i radiolagen (1966:755)
          </p>
          <p xml:id="i-DHwqLEGjNYF7qkAixstMVH">
            Härigenom föreskrivs i fråga om radiolagen (1966:755)! att i
            lagen skall införas en ny paragraf, 7 a $, av nedan angivna lydelse.
          </p>
          <p xml:id="i-BEFrzoSVMgKd3iqwP1L1JT">
            7a$ Bestämmelserna i 5-7 $$ gäller ej trådsändning av radioprogram
            i rundradiosändning om programmet består i direktsändning av allmän
            sammankomst eller annan offentlig tillställning och inte kan mottagas
            i bostäder.
          </p>
          <p xml:id="i-XSNsbiPd5gLYmJKUN9vXBz">
            ! Lagen omtryckt 1972:240.
          </p>
        </div>
      </div>
    </body>
  </text>
</TEI>
