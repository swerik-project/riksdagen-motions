<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__433/mot_1954__fk__433-001.pdf"/>
      <div type="motHeader" xml:id="i-DJXxQjgNrC9AxauD8fH4XC">
        <div type="motTitle" xml:id="i-Wyv669dyuqLTdeGyYAqi5n"/>
        <div type="motSubmissionInfo" xml:id="i-6cfP5NfDVNxk6wgW4Xna7k"/>
      </div>
      <div type="motBody" xml:id="i-NaTsXWRCLc3B9emFAeBiNx">
        <div xml:id="i-4ZmWf7T6PXW4Nu9pzaLUgv">
          <p xml:id="i-5r7oSbWJzs153gDbCaMisc">
            Nr 433—439. Motioner i Första kammaren, nr 433. 1
          </p>
          <p xml:id="i-BFJkZMG9XcKrXrW7inb4NH">
            Nr 433.
          </p>
          <p xml:id="i-4vd5jirM7ChpUfmAsK4dfA">
            Av herr Bengtson m. fl., i anledning av Kungl. Maj:ts pro- position
            angående riktlinjerna för den framtida nykterhetspolitiken m.m.
          </p>
          <p xml:id="i-Xx2Fmi5GxzTq54vwfzwZXD">
            Den svenska ölkonsumtionen företer en större skillnad i fördelningen
            på huvudstad och riket i övrigt än spritförbrukningen. Av spritdryc-
            kerna falla endast 21 Z på huvudstaden och det omgivande länet,
            av ölet däremot 33 Zo. Kunde Göteborg och Malmö på samma sätt
            utskiljas, skulle olikheten i fråga om ölkonsumtionen mellan storstäderna
            och riket i övrigt med säkerhet vara ännu bjärtare. Att ölkonsumtionen
            på landsbygden sålunda är låg, är en fördel ur samhällets synpunkt.
            För den som icke sätter likhetstecken mellan standardstegring
            och konsumtionsstegring, oavsett vilka varor och tjänster denna
            konsumtionsstegring inriktar sig på, utan i ordet inrym- mer en
            värdering av utökningen, måste det framstå som angeläget, att
            samhället icke utformar sina åtgärder så, att landsbygden i fråga
            om sin ölkonsumtion rycker upp i bredd med huvudstaden. år den
            fria företagsamheten inom ölhanteringen fritt spelrum, kan det
            antagas, att den, sin natur likmätigt, kommer att inrikta sig
            på att genomföra denna nivellering. Att denna icke redan kommit
            till stånd beror med säkerhet på samhällets åtgärder, främst på
            kommunernas befogenhet att hindra inrättandet av ställen för utminutering
            och ut- skänkning av pilsnerdricka, det s. k. kommunala vetot.
            Vill man hindra en ogynnsam utveckling på förevarande område synes
            man kunna välja två olika framgångsvägar. Man kan genom- föra
            en sådan begränsning av handlingsutrymmet för det enskilda vinstintresset
            i ölhanteringen, att enskild vinst icke längre kan skapas genom
            ökad omsättning, eller man kan även framgent söka nå sitt syfte
            genom spärrar för denna företagsamhet av den hittills använda
            typen. Nykterhetskommittén har som ett möjligt steg i den första
            rikt- ningen antytt möjligheten att föreskriva en representation
            för stats- makten i styrelserna för de bryggerier, som av Kungl.
            Maj:t meddelas tillstånd att tillverka starköl (del VII s. 116).
            Statsrådet tar för när- varande avstånd från denna tanke (prop.
            s. 491) men förordar i an- slutning till en minoritet inom nykterhetskommittén,
            att frågan om en begränsning av den enskilda företagsamheten i
            ölhanteringen göres till föremål för utredning (prop. s. 501).
            Statsrådet finner det emellertid
          </p>
          <p xml:id="i-D7JqL2K7SwM25F8P3dfph">
            1. Bihang till riksdagens protokoll 1954. 3 saml. Nr 433—439.
          </p>
          <pb facs="riksdagen-motions-pdf/data/1954/mot_1954__fk__433/mot_1954__fk__433-002.pdf"/>
          <p xml:id="i-D66F6Egq21wf3BZ9KsLWf5">
            2 Motioner i Första kammaren, nr 433.
          </p>
          <p xml:id="i-KzHDX6YoqCNj1ZfsreHWnN">
            icke erforderligt att avvakta denna utrednings resultat, innan
            ny öl- försäljningsförordning utfärdas. Till sistnämnda mening
            kunna vi icke ansluta oss. Det val, man träffar i fråga om företagsformen,
            är nämligen bestämmande för om- fattningen och strängheten av
            de föreskrifter, som i övrigt bli erfor- derliga. Är tillverkningen
            desintresserad kan förordningen begränsas till några få schematiska
            regler, är den fortfarande lika fri som nu, är det icke tillrådligt
            att avveckla de nuvarande föreskrifterna så långt som finansministern
            föreslagit. Om rationaliseringen får genomföras av industrien
            själv i samråd med statsmakterna på det sätt, som skedde inom
            spritindustrien i Dan- mark vid den stora konsumtionsminskningen
            1917—18, synes den kunna genomföras inom så begränsad tidrymd,
            att större uppskov knappast blir erforderligt. Skulle denna väg
            visa sig oframkomlig, nödgas vi föreslå, att vissa centrala detaljer
            i den nuvarande pilsnerdricksför- säljningsförordningen upptagas
            i den nya ölförsäljningsförordningen. Till dessa hör bl. a. det
            lokala vetot i fråga om utminuteringen. Det är icke riktigt, att
            fasta försäljningsställen innebära framsteg gentemot kringföring.
            Fasta försäljningsställen bli på ett helt annat sätt än kringföringen
            incitament till nybildning av vanorna inom en bygd och stegra
            därmed förbrukningen. Det är också angeläget, att kommunalfullmäktige
            få behålla sin rätt att med för länsstyrelsen förpliktande verkan
            ge inskränkande bestäm- melser för utskänkningen. Den av finansministern
            utnyttjade analo- gien med rusdrycksförsäljningsförordningen är
            icke riktig. I denna har kommunen visserligen berövats möjligheten
            att ge sådana regler, men de försvinna därför icke utan utfärdas
            i stället av en central in- stans. Och även om man nu är beredd
            att till en del avveckla dessa inskränkningar, är detta på ett
            avgörande sätt beroende av den trygg- het som den desintresserade
            driften inom den nykterhetspolitiskt öm- tåligaste delen av utskänkningen,
            folkrestaurangernas, ger mot urartning.
          </p>
          <p xml:id="i-4wJcStZsawJd28oXGdUKbz">
            Man behöver i fråga om olägenheterna av den obegränsade utskänk-
            ningen inte nöja sig med osäkra förmodanden. Man kan vid varje
            veckoskifte studera dem i storstäderna. Och om majoriteten i många
            kommunalfullmäktige icke velat ha sådan utskänkning i kommunen,
            så är det icke därför att de ledas av någon principiell, i sin
            ensidighet förkastlig, vilja att ingripa i medborgarnas konsumtionsvanor.
            In- greppen äro tvärtom vållade av en från kommun till kommun
            uppre- pad erfarenhet av den otrivsel, som gärna drabbar ett samhälle
            med sådana utskänkningsrättigheter. De utanför det kommunala vetot
            lig- gande stationsrättigheterna ha exempelvis av detta skäl genom
            åren
          </p>
          <pb facs="riksdagen-motions-pdf/data/1954/mot_1954__fk__433/mot_1954__fk__433-003.pdf"/>
          <p xml:id="i-MMg1mwzk9Y92aqYtYUStAj">
            Motioner i Första kammaren, nr 433. 3
          </p>
          <p xml:id="i-M9uT1M8BTrHmeuAyQjs122">
            vållat strider vid flera av de större stationerna efter norra
            stambanan, såsom Krylbo, Bollnäs, Ljusdal, Ånge och Jörn. I allmänhet
            ha således de kommunala fullmäktigeförsamlingarna ut- nyttjat
            sin befogenhet på förevarande område väl. Berövar man dem nu denna
            befogenhet och samtidigt behåller det nuvarande utrymmet för det
            enskilda vinstintresset inom ölhanteringen, kan det befaras att
            bruk och missbruk komma att öka. En sådan åtgärd står också i
            strid mot de synpunkter på de medborgerliga befogenheternas fördelning
            på stat och kommun, vilka när det gäller andra spörsmål än alkohol-
            frågan åtnjuta allmän anslutning. Med stöd av vad som sålunda
            anförts få vi hemställa, att riksdagen ville hos regeringen anhålla
            om skynd- sam utredning rörande en rationalisering av bryggeri-
            industrien och en sådan samtidig begränsning i det en- skilda
            vinstintresset inom denna industri, som vid utred- ningen ur nykterhetspolitiska
            synpunkter kan finnas er- forderlig, att riksdagen ville besluta
            att i avvaktan på resultat av denna utredning uppskjuta behandlingen
            av förslaget till ny ölförsäljningsförordning samt att riksdagen,
            därest sistnämnda yrkande icke vinner bifall, måtte besluta att
            så ändra Kungl. Maj:ts förslag till ny ölförsäljningsförordning,
            att stads- och kommunal- fullmäktige bibehållas vid sin nuvarande
            befogenhet i fråga om tillkomsten av och reglerna för utminutering
            och utskänkning av pilsnerdricka.
          </p>
          <p xml:id="i-RS5Xyzps8jQ35WQRbGxap">
            Stockholm den 16 mars 1954.
          </p>
          <p xml:id="i-H1gxwWtn3ZSXupNpcGsWAF">
            Torsten Bengtson. Eric Holmqvist. Johan Sunne. Hj. Weiland. P.
            J. Näslund. Nils G. Strandler. Gunnar Spetz. B. A. Nilsson. E.
            A. Lindblom.
          </p>
          <p xml:id="i-MEbyq8mvDp98sxC8bD2HKY">
            Lars E. Andersson. Gunnar Lodenius.
          </p>
        </div>
      </div>
    </body>
  </text>
</TEI>
