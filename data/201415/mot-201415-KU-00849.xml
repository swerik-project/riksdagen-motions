<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-00849">
  <teiHeader>
    <fileDesc>
      <titleStmt>
        <title>Samers rättigheter</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:849 av Mia Sydow Mölleby m.fl. (V)</title>
          <idno type="rdwebb">H202849</idno>
          <rs type="number">849</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H202849/text</ref>
          <ref type="dokument_url_html">http://data.riksdagen.se/dokument/H202849</ref>
          <ref type="dokumentstatus_url_xml">http://data.riksdagen.se/dokumentstatus/H202849</ref>
          <ref type="docx">http://data.riksdagen.se/fil/75EACBBC-0962-49D4-BD15-6680AEAEAE62</ref>
          <ref type="pdf">http://data.riksdagen.se/fil/76D4CBD3-054A-4B99-8134-7239CDE560A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LqZnBDRs6zSbmENivjEayC" type="signed"/>
        <correspContext corresp="i-LqZnBDRs6zSbmENivjEayC">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-6bww1qUKt9GpAZ2671mq5B" type="submitted">
          <date when="2014-11-06"/>
          <time when="15:05:36"/>
        </correspAction>
        <correspAction xml:id="i-HxouNyRoysd68HwzTjnTMc" type="referred">
          <date when="2014-11-12"/>
        </correspAction>
        <correspAction xml:id="i-LZ9hS7dJZE4Z9eByrgjEaK" type="assigned">
          <date when="2016-05-09"/>
          <time when="16:11:47"/>
        </correspAction>
        <correspContext corresp="i-LZ9hS7dJZE4Z9eByrgjEaK">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-3sdSZryjTYXHuU8yTBX3CV" type="behandlas_i"/>
        <correspContext corresp="i-3sdSZryjTYXHuU8yTBX3CV">
          <ref type="uppgift">2014/15:KU16</ref>
          <ref type="ref_dok_id">H201KU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU16</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:849 av Mia Sydow Mölleby m.fl.
          (V) Samers rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-E8AYbrXnsyb6m6cSkcVMat">
            Förslag till riksdagsbeslut
          </head>
          <list style="ol">
            <item xml:id="i-YNA9BcQr944q2w49PF3UGh">
              Riksdagen tillkännager för regeringen som sin mening vad som
              anförs i motionen om att regeringen bör se till att det tas fram
              en vitbok om övergreppen mot samerna och på lämpligt sätt förmedla
              en officiell ursäkt.
            </item>
            <item xml:id="i-Mpx32JH1jsuQxVhujYjvBx">
              Riksdagen tillkännager för regeringen som sin mening vad som
              anförs i motionen om att regeringen bör ta nya initiativ för att
              Sverige ska ratificera ILO-konvention 169.
            </item>
            <item xml:id="i-DVyNaBJ5nVmAawEGdgKkPY">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en parlamentariskt
              sammansatt utredning för att utreda ett utökat samiskt självstyre.
            </item>
            <item xml:id="i-PQdHbL5R5nbBdgVJUmafTV">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som skyndsamt ska återkomma med ett förslag om en samlad samepolitik.
            </item>
          </list>
        </div>
        <div type="motContent">
          <head xml:id="i-47DDW2qmLrufJvqy59tZgE" type="h1">
            Det historiska förtrycket av samer
          </head>
          <p xml:id="i-PEyZ35RhHpy3zJwKXbNkEn">
            Samerna är Sveriges enda ursprungsfolk och har som sådant en
            särställning bland Sveriges fem nationella minoriteter. I Sverige
            har det länge setts ner på det traditionella samiska levnadssättet
            och den samiska kulturen. Från det att den svenska majoritetsbefolkningen
            började befolka och bruka marken i de inre delarna av Norrland,
            i strid med den s.k. Lappkodicillen från 1751, försvårades samers
            möjligheter att använda marken för renbete, jakt och fiske. Samer
            har använts för tvångsarbete och de har tvångsförflyttats.
          </p>
          <p xml:id="i-qJ4SZvXHL8toXHypF5vHh">
            Mot slutet av 1800-talet började rasbiologin också få fäste i
            Sverige. Offentliga forskningsanslag användes för att mäta och
            jämföra kraniers form hos den svenska majoritetsbefolkningen,
            samer och sverigefinnar. Mätningen gjordes både på levande människor
            och genom att gräva upp gravar. ”Långskallar” ansågs högre stående
            än ”kortskallar”, dit samer räknades. Samer ansågs endast lämpade
            för att leva på det traditionellt samiska sättet och man införde
            bestämmelser som inskränkte samers möjligheter att bosätta sig
            och arbeta hur och var en ville. Samer skulle inte bygga hus eller
            bedriva jordbruk. Även samiska barns skolgång inskränktes.
          </p>
          <p xml:id="i-KiLiFL2nFaRvryukFEhwFL">
            År 1922 grundades det offentligt finansierade rasbiologiska institutet
            i Uppsala, det första i världen. Institutionen hade politikernas
            uppdrag att upprätthålla ”hög kvalitet på den svenska folkstammen”,
            vilket innebar att rasblandning skulle undvikas. Även om samer
            inte var direkt utpekade som en grupp som skulle utsättas för
            tvångssterilisering så är det ändå tydligt att många samer utsattes
            för dessa övergrepp som utfördes från mitten av 1930-talet till
            mitten av 1950-talet.
          </p>
          <p xml:id="i-SaCrRT1prwj84b2w2CEcCE">
            Samers rättigheter har stärkts de senaste decennierna, men det
            har aldrig getts en officiell ursäkt av den svenska majoritetsbefolkningen.
            Arbetsmarknadsdepartementet har tagit fram en vitbok om övergreppen
            mot Sveriges romer, efter ett förslag från utredningen ”Delegationen
            för romska frågor”. På samma sätt bör det tas fram en vitbok om
            övergreppen mot samerna. Därefter bör regeringen förmedla en ursäkt
            under lämpliga former. Regeringen bör tillse att det tas fram
            en vitbok om övergreppen mot samerna och på lämpligt sätt förmedla
            en officiell ursäkt. Detta bör riksdagen som sin mening ge regeringen
            till känna.
          </p>
          <head xml:id="i-Ho6dKptHFH1Bn7uXKPgDPP" type="h1">
            Ratificera ILO-konvention 169
          </head>
          <p xml:id="i-T94AdjafiwuFh48NYVWw9d">
            ILO:s (International Labour Organization) konvention nr 169 innehåller
            ett antal bestämmelser och åtaganden till skydd för ursprungsfolken.
            Ett grundläggande krav enligt konventionen är att ursprungsfolken
            till fullo ska åtnjuta mänskliga rättigheter och grundläggande
            friheter. Det måste vidtas åtgärder mot diskriminering samt utformas
            särskilda insatser som främjar de berörda folkens sociala och
            ekonomiska rättigheter och som skyddar deras andliga och kulturella
            värden. Detta innebär bl.a. att det måste vidtas konkreta åtgärder
            för att skydda samers land, vatten, kultur och miljö.
          </p>
          <p xml:id="i-6eNqNGzUJPJZSJwLefG9vb">
            Det borde vara självklart att Sverige ska ratificera ILO 169
            och garantera samer de rättigheter som anges där. Så ser det tyvärr
            inte ut. Att Sverige inte lyckats ratificera ILO 169 är förstås
            inte heller bra för konventionens ställning och för möjligheterna
            att sätta tryck på alla länder i världen att ratificera den.
          </p>
          <p xml:id="i-5rALJ53CwT5pcpXBUHbV3H">
            Det som hindrat en ratificering är framför allt att frågor kring
            samernas rättigheter till land och vatten inte har lösts. Motsättningarna
            ökar mellan samerna och den bofasta befolkningen när renarna under
            vintern söker bete på privatägd mark. Det finns också problem
            i relationerna mellan renskötande och icke renskötande samer,
            där den senare gruppen utgör flertalet. Även jakt- och fiskerätten
            i fjällen diskuteras i förhållande till samernas rättigheter som
            urbefolkning. Här står olika starka intressen och olika rättigheter
            mot varandra. Med beaktande av att rennäringen är en central del
            av samernas kulturutövning har FN:s rasdiskrimineringskommitté
            uttalat sin oro över förmodade begränsningar i den traditionella
            nyttjanderätten till betesmark för renskötseln. Den sammantagna
            situationen för samerna kräver att regeringen på allvar tar tag
            i problemen för att kunna garantera samerna deras rättigheter
            som urbefolkning, men tyvärr händer väldigt lite i frågan. Det
            s.k. Nordmalingsmålet från 2011, där Högsta domstolen gav samebyar
            rätt till vinterbete på privat mark, ses visserligen som ett mycket
            viktigt steg för renskötande samer. Utfallet av domen löser dock
            inte alla problem – vissa menar att det bara löst ett av problemen
            just i Nordmaling.
          </p>
          <p xml:id="i-R2fpfD3njzhrGxQ2yqDBji">
            Givetvis får inte ortsbefolkningen inom de områden som berörs
            av renbetet känna sig åsidosatt och kränkt genom de lösningar
            som ska garantera renskötande samers rättigheter. Icke renskötande
            samers rättigheter som urbefolkning måste också tillgodoses. Samförstånd
            och samråd måste därför utgöra grunden för den väg framåt som
            leder till en ratificering av ILO-konventionen. Det krävs dock
            att regeringen tar förnyade initiativ som kan leda framåt, så
            att motsättningarna mellan samtliga parter löses.
          </p>
          <p xml:id="i-KN13Um3mGaZmKZtTG9tYS">
            År 2011 inleddes förhandlingar om en nordisk samekonvention,
            som många hoppades skulle vara en väg ur det dödläge som uppstått.
            Förslaget till konvention togs fram av en expertgrupp och remissbehandlades
            sedan i Sverige, Norge och Finland. Konventionen är tänkt som
            en nordisk tillämpning av ILO 169. Tyvärr har en sådan konvention
            ännu inte kommit på plats, vilket är beklagligt. Vi hoppas givetvis
            på att denna konvention ska bli verklighet och leda till framsteg,
            men den nya konventionen förändrar inte behovet av att ratificera
            ILO 169.
          </p>
          <p xml:id="i-VZrqVziF6bbtzKhgrBaAKv">
            FN:s rasdiskrimineringskommitté har vid ett flertal tillfällen
            kritiserat Sverige för brister när det gäller samernas rättigheter
            som urfolk. Förra året kritiserades Sverige för att inte ta tillräcklig
            hänsyn till samebyarna i samband med gruvetableringar, och kommittén
            uppmanade då även den svenska regeringen att stoppa processen
            kring en etablering av en nickelgruva i Rönnbäcken, söder om Tärnaby,
            i väntan på att kommittén har utrett frågan om gruvplanerna strider
            mot FN:s rasdiskrimineringsregler. I tidigare rapporter har kommittén
            bl.a. uttryckt oro över att den svenska minerallagen tillåter
            stora industriprojekt och andra aktiviteter inom samiskt område,
            utan samernas fria och förhandsinformerade samtycke.
          </p>
          <p xml:id="i-AFqrYsPHJuW2kmpqVgk5Nr">
            Gruvindustrin är en strategiskt viktig näring för Sverige. Inte
            minst i regioner som tidigare drabbats av hög arbetslöshet och
            utflyttning. Samtidigt har gruvbrytning en mycket stor påverkan
            på miljön och omgivande samhällen. Det finns en stark opinion
            för att bevara ovärderliga naturvärden och framtida välmående
            för lokalsamhälle och ursprungsbefolkning. Den svenska minerallagen
            är exceptionellt förmånlig för gruv- och prospekteringsbolag,
            samtidigt som alltför lite hänsyn tas till dem som påverkas av
            verksamheten. Vänsterpartiet menar därför att det är rimligt att
            ställa krav på gruvans ekonomi så att det finns pengar även för
            miljökostnaderna, att de som bor i eller använder området, t.ex.
            samebyarna, får större inflytande i tillståndsprocessen samt att
            det införs ett stopp för prospektering i naturreservat, Natura
            2000-områden och världsarvsområden.
          </p>
          <p xml:id="i-B8xkaL419kpdmVzA9LZdkW">
            FN:s rasdiskrimineringskommitté har dessutom rekommenderat Sverige
            att ändra lagstiftningen för att ge samerna ett större inflytande
            över sitt landområde så att samernas rättigheter kommer att överensstämma
            med FN:s konventioner.
          </p>
          <p xml:id="i-RXs5QRkNyyYGpd6E2q723K">
            Regeringen bör ta nya initiativ för att Sverige ska ratificera
            ILO-konvention 169. Detta bör riksdagen som sin mening ge regeringen
            till känna.
          </p>
          <head xml:id="i-FhPhfgugTzShV2Wkfo96rS" type="h1">
            Öka det samiska självstyret
          </head>
          <p xml:id="i-VPwnwx2Rv3P53AscQfyNec">
            Sametinget bildades 1993 som en officiell representant för den
            samiska befolkningen och för att förbättra möjligheterna att förvalta
            och bevara den samiska kulturen. Det är dock inget organ för självstyre.
            Sametinget är ett framröstat parlament, men också en myndighet
            under Landsbygdsdepartementet med förvaltande uppgifter.
          </p>
          <p xml:id="i-ByeypPrUWcGXy6pytjSan">
            Sedan 1993 har samernas folkrättsliga ställning utvecklats och
            Sverige erkänner i dag en rätt till kulturell autonomi, vilket
            förutsätter visst självstyre. Rätten till självstyre står dock
            i konflikt med rollen som förvaltningsmyndighet under regeringen.
            Det innebär bl.a. att Sametinget inte fritt förfogar över sina
            ekonomiska medel och i princip har en lydnadsplikt gentemot regeringen.
            Detta konstaterades bl.a. i utredningen ”Sametingets roll i det
            svenska folkstyret” (SOU 2002:77). Utredningen föreslog att frågan
            om ett stärkt självstyre skulle utredas vidare i en parlamentariskt
            sammansatt kommitté, ett förslag som tillstyrktes av de flesta
            remissinstanserna.
          </p>
          <p xml:id="i-56UoxyfXkQPSQRA9j4FgJv">
            Utredningen hade flera andra förslag om hur Sametingets ställning
            skulle kunna stärkas och några av dem har förverkligats i och
            med beslut i riksdagen 2006. I proposition 2005/06:86 skriver
            den dåvarande regeringen att det samiska självbestämmandet tillsvidare
            ska ökas genom att Sametinget som myndighet successivt ges fler
            myndighetsuppgifter som berör samiska förhållanden. Det finns
            därmed inte anledning att utreda om Sametinget kan vara ett organ
            för självstyre. Regeringen avser att även fortsättningsvis samråda
            med Sametinget om det närmare innehållet i det samiska självbestämmandet.
          </p>
          <p xml:id="i-WTHjTcV7m5MBsW6p8d7mpH">
            I en utvärdering av handlingsplanen för de mänskliga rättigheterna
            (SOU 2011:29) framgår att FN:s särskilda urfolksrapportör 2011
            påpekade behovet av att stärka Sametingets självständighet som
            självstyrande organ. Rapportören rekommenderade regeringen att
            tillsammans med Sametinget överväga flera områden där Sametinget
            kan ges ökad eller t.o.m. ensam beslutanderätt. Rapportören bedömde
            även Sametingets dubbla roller som både folkvald församling och
            statlig förvaltningsmyndighet som särskilt problematiska eftersom
            de innebär att tinget i sin roll kan tvingas genomföra beslut
            i konflikt med vad det i sin roll som folkvald församling anser
            vara bäst för samerna.
          </p>
          <p xml:id="i-H7F9L4tjJfQcY4kDiXiCTH">
            Vi anser att det nu är hög tid att en ordentlig genomlysning
            görs i frågan om ett utökat samiskt självstyre och Sametingets
            dubbla roller. Regeringen bör därför tillsätta en parlamentariskt
            sammansatt utredning för att utreda ett utökat samiskt självstyre.
            Detta bör riksdagen som sin mening ge regeringen till känna.
          </p>
          <head xml:id="i-9xwLn8k2GY877v9bA4vnej" type="h1">
            Rennäringslagen
          </head>
          <p xml:id="i-DdpjsED5garjq5EQqdmY4t">
            Rennäringslagen, som reglerar villkoren för samebyar och renskötsel,
            innehåller många gamla uttryck, såsom ”husfolk”, och ett gammaldags
            tänkande som har tagits bort i all annan lagstiftning. Även könsdiskriminerande
            förhållanden uttrycks i rennäringslagen. Kvinnors villkor för
            eget företagande och ekonomisk självständighet påverkas negativt
            av juridiken kring samebyn och av rennäringslagstiftningen. Vänsterpartiets
            uppfattning är att rennäringslagen ska vara könsneutral.
          </p>
          <p xml:id="i-6rXoiqmd3oo2ttua13Ukza">
            För 13 år sedan presenterades betänkandet ”En ny rennäringspolitik”
            (SOU 2001:101) som innehöll förslag på att rennäringslagen skulle
            ersättas av två nya lagar. I förslaget har uttryck som renskötande
            medlem och husfolk rensats bort, men det förekommer fortfarande
            könsdiskriminerande inslag. Exempelvis anges det i förslaget till
            bestämmelse om vem som kan bli medlem i sameby att det antingen
            är en same som kan härleda sitt ursprung till samebyn eller make
            till medlem. Huruvida en maka kan bli medlem genom sitt äktenskap
            med en medlem framgår inte. Vidare används pronomenet han uteslutande
            i lagtextförslaget. Utredningen föreslog även att varje myndig
            medlem ska få en röst, men en medlem kan begära att röstning efter
            renantal ska ske i vissa frågor. Vi anser dock att det är rimligt
            att den demokratiska principen om en röst per person även ska
            gälla i samebyn.
          </p>
          <p xml:id="i-GuiHUbtbiVQHMNQ1P7bG4r">
            Regeringen har vid flera tillfällen under de senaste två mandatperioderna
            hänvisat till att förslagen i betänkandet, liksom andra betänkanden
            och förslag inom rennäringsområdet, bereds inom Regeringskansliet
            med syfte att lägga fram en samlad samepolitisk proposition. Någon
            sådan proposition har dock inte lagts fram. Vänsterpartiet anser
            att utredningen visserligen innehöll förbättringar jämfört med
            den nuvarande ordningen, men eftersom mycket har hänt sedan utredningen
            presenterades och vi dessutom anser att bl.a. författningsförslaget
            är bristfälligt ur jämställdhetssynpunkt så bör det tas ett nytt
            samlat grepp ifråga om samepolitiken. Det är inte minst mycket
            angeläget att söka minska de spänningar och konflikter som finns
            dels mellan renägande samer och icke renägande samer, dels mellan
            samers intressen av tillgång till betesmark och dylikt och företags
            m.fl. intresse av marktillgångar för exempelvis gruvbrytning och
            prospektering.
          </p>
          <p xml:id="i-8eXzTgR1nsjqqy2JDFbVss">
            Regeringen bör därför tillsätta en utredning som skyndsamt ska
            återkomma med ett förslag om en samlad samepolitik. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-HCbEZNh9dBgmiJKM75RqRs" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-VpzRmKarJi4PQTFbMCSh5a" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-WuwuhjNEnbkD4fZCqURBiw" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-WjFYX2Q32sMzNdnqbt5Gp2" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-PKJCJ6NAU6TnLXAxj36LfD" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-6zQEYyXq6MyEkL3KVFs9iF" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-6j7xE8FKxRmFBxq94ShkPm" who="i-PAfMpaW8KP2UfRTBpXARTc">
              Linda Snecker (V)
            </item>
          </list>
        </div>
      </div>
    </body>
  </text>
</TEI>
