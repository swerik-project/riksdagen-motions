<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00208">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__208/mot_1939__fk__208-001.pdf"/>
      <fw xml:id="i-6kKva3xaiLrHgUNRW3tUBk">
        Motioner i Första kammaren, Nr 208. 7
      </fw>
      <div xml:id="i-VeT3bpK1sCKbkggFQ7BtN3" type="motHeader">
        <div xml:id="i-JELrFXYCK42oz1bNduCiN5" type="motTitle"/>
        <div xml:id="i-UbwoBkpQZ82StxUGKic4Hx" type="motSubmissionInfo"/>
      </div>
      <div xml:id="i-Luue3NUD4mefyothkr8cZM" type="motBody">
        <div xml:id="i-5BRZ6PsqntrJEz8dr4LVvB">
          <p xml:id="i-TCXDdHYHgkyV9j7N4RxLZi">
            Nr 208.
          </p>
          <p xml:id="i-7saq7iyZosVTRNahC9GcYq" type="titleString">
            Av herr Svedberg, om beredande åt landsbygdens barn av möjlighet
            till bästa möjliga folkskolundervisning.
          </p>
          <p xml:id="i-EmsX7GAwbqXCCjbG52HFnD">
            Trots de betydande insatser, som under senare tid blivit gjorda
            för att utbygga och förbättra vårt folkskoleväsen, kvarstå fortfarande
            inom be- tydande områden av vårt land mycket stora brister, hänförande
            sig till skoltyperna, lärarpersonalens kvalitet, skollokalernas
            beskaffenhet m. m. Förhållandena skifta avsevärt i olika delar
            av landet, men nästan gene- rellt gäller att landsbygdens barn
            fortfarande få hålla till godo med skolor av lägre kvalitet än
            dem som stå städernas och de tättbefolkade samhäl- lenas barn
            till buds. Åtgärder för att förbättra förhållandena hava icke
            saknats. Här må pekas på statens medverkan för anordnande av skolhem,
            inackordering av skolbarn samt skolskjutsar. Dessa åtgärder ha
            främst syftat till att bereda mycket avlägset boende skolbarn
            tillfälle till skol- undervisning utan allt för kännbara ekonomiska
            uppoffringar för föräldrar och skoldistrikt och hava mindre betingats
            av en strävan att ifrågava- rande barn skola erhålla den allra
            bästa skolundervisning. En strävan att på skolväsendets område
            utplåna skillnaden mellan land och stad kräver förvisso reformer
            av betydligt mera omfattande natur. En genomgripande omorganisation
            inom folkskoleväsendet anmäler sig. Inom ett par kommuner i Västerbottens
            län har denna fråga diskuterats utan att dock ännu leda fram till
            positiva resultat. Vid av en för frågan intresserad skolman gjord
            undersökning i Nysätra kommun framgick, att skolbyggnadsbeståndet
            till mycket stor del var både undermåligt och oän- damålsenligt
            och att det i en snar framtid skulle komma att kosta stat och
            kommun stora belopp att sätta dem i stånd. Vidare visade sig skol-
            formerna vara otillfredsställande. Den frågan inställde sig nu
            om man i samband med vissa ofrånkomliga nybyggnader kunde åstadkomma
            förbätt- ringar, som så småningom skulle kunna bli märkbara inom
            hela skoldi- striktet, varvid som vägledande princip borde uppställas,
            att då alla skatt- skyldiga inom kommunen få i förhållande till
            sin inkomst betala lika myc- ket för skolväsendet, borde också
            alla barn inom kommunen om möjligt få lika god och bästa möjliga
            undervisning. Efter övervägande av alla på frågan inverkande faktorer
            kvarstod som resultat, att en centralisering av skolväsendet innebar
            den rationella lös- ningen av problemet. På lämpliga platser inom
            kommunen, där olika vägar sammanlöpa, skulle uppföras skolhus
            för A-skolor. Inom Nysätra kommun skulle erfordras tre dylika
            skolor, som komme att ersätta de nuvarande 10—12 skolorna. Genom
            skolskjutsar kunde alla skolbarn efter nuvarande eller planerade
            vägar och med genomförd vinterplogning av vägarna utan
          </p>
          <pb facs="riksdagen-motions-pdf/data/1939/mot_1939__fk__208/mot_1939__fk__208-002.pdf"/>
          <fw xml:id="i-HV8AXH7a53sK5ZMHc3Upft">
            8 Motioner i Första kammaren, Nr 208.
          </fw>
          <p xml:id="i-WP2pA1fDTyiwS1JFGPLQFN">
            svårigheter transporteras till centralskolorna. En sådan organisation
            förut- sätter genomförande av skolbarnsbespisning. Även i en annan
            kommun i Västerbotten, nämligen Burträsk, har på enskilt initiativ
            en undersökning verkställts rörande möjligheterna att ge- nomföra
            ett centraliserat skolväsen för att bereda landsbygdens barn till-
            gång till de högsta skolformerna. Genom ett sammanförande av Lapp-
            vattnets, Mjödvattnets, Tjärns, Bursiljums och Renfors skolor
            skulle man i en centralskola 1944 erhålla 13 elever i lägsta och
            23 i högsta klassen. Siffrorna belysa hur ringa antal skolbarn,
            som för närvarande undervisas i de olika skolorna. Vid ett sammanförande
            av skolrotarna Övre Äbyn, Järvtjärn, Ljusheden och Nedre Äbyn
            skulle elevantalet 1944 bli 18 i lägsta klassen och 19 i den högsta.
            Inom de båda här angivna områdena tillåter vägväsendet anordnande
            av skolskjutsar för skolbarnens transport till centralskolorna.
            En undersökning av förhållandena inom landets samtliga skoldistrikt
            skulle förvisso giva vid handen, att en omorganisation av skolväsendet
            enligt principen få men goda skolor låter sig genomföras utan
            att kostna- derna mera avsevärt stiga för det allmänna och utan
            att barn och föräldrar beredas några oöverkomliga svårigheter.
            Vinsten skulle bli att skillnaden i skolformer mellan större samhällen
            och landsbygd utplånas och att under- visningen kunde ställas
            på en högre standard. Redan nu förefinnes givetvis möjlighet för
            skoldistrikt, som så önskar, att genomföra större centralisation
            av sitt skolväsen. Strävanden i dylik riktning möta emellertid
            ofta starkt motstånd från lokala intressen, och när dessa förenas
            komma reformatorerna oftast till korta. Endast genom ett ingripande
            av statsmakterna lär en rationell lösning av frågan kunna åstadkommas.
            Med vad sålunda anförts har endast en antydan lämnats om syftet
            med den framställning jag härmed gör. Det utförligare material,
            varöver jag förfogar, kommer att ställas till vederbörande utskotts
            förfogande. I första hand torde en utredning av frågan böra komma
            till stånd och jag tillåter mig alltså hemställa att riksdagen
            måtte besluta att i skrivelse till Kungl. Maj:t hemställa om utredning
            av frågan om folkskolväsendets omorganisation i sådan riktning,
            att skolor av A-typ, centralskolor, ersätta lägre skoltyper inom
            skoldistrikten, varvid samtidigt systemet med skolskjutsar utvidgas,
            allt i syfte att bereda lands- bygdens barn möjlighet till bästa
            möjliga folkskoleunder- visning, samt att Kungl. Maj:t sedermera
            för riksdagen framlägger det förslag, som av utredningen kan föran-
            ledas.
          </p>
          <p xml:id="i-5dXgwrqKKyDmHcsG6EstLT">
            Stockholm i januari 1939. Lage Svedberg.
          </p>
        </div>
      </div>
    </body>
  </text>
</TEI>
