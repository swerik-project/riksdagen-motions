<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-00341">
  <teiHeader>
    <fileDesc>
      <titleStmt>
        <title>med anledning av skr. 2016/17:213 Nationell strategi för samhällets informations- och cybersäkerhet</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:341 av Hans Wallmark m.fl. (M)</title>
          <idno type="rdwebb">H502341</idno>
          <rs type="number">341</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H502341/text</ref>
          <ref type="dokument_url_html">http://data.riksdagen.se/dokument/H502341</ref>
          <ref type="dokumentstatus_url_xml">http://data.riksdagen.se/dokumentstatus/H502341</ref>
          <ref type="docx">http://data.riksdagen.se/fil/35203682-6AB7-4308-A154-C7E0DC421E8C</ref>
          <ref type="pdf">http://data.riksdagen.se/fil/DCF71D27-7FDF-4BB6-9747-69996B9F4192</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MvtueCqXEtMA1qymmmnHWQ</idno>
            <name>Lena Asplund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UN2yUiBdgSDPJiqaTizjtf</idno>
            <name>Dag Klackenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-W1M33ei6f4agiyuoFukXAw"/>
        <correspContext corresp="i-W1M33ei6f4agiyuoFukXAw">
          <ref>Skrivelse 2016/17:213</ref>
        </correspContext>
        <correspAction xml:id="i-4Sir3PxPYApYz5UjNiCatA" type="signed"/>
        <correspContext corresp="i-4Sir3PxPYApYz5UjNiCatA">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-MvtueCqXEtMA1qymmmnHWQ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-UN2yUiBdgSDPJiqaTizjtf"/>
        </correspContext>
        <correspAction type="submitted" xml:id="i-HdcAMWt4W8eGmtHBYaS4Dc">
          <date when="2017-09-27"/>
          <time when="13:39:45"/>
        </correspAction>
        <correspAction type="dismissed" xml:id="i-UttUysma9whDiYVKn1NXjN">
          <date when="2017-09-28"/>
        </correspAction>
        <correspAction type="reviewed" xml:id="i-9kpki4GPvuNtWN2y2YHHH4">
          <date when="2017-09-28"/>
          <time when="12:11:34"/>
        </correspAction>
        <correspAction type="referred" xml:id="i-EZriscxoXmoAbv2geVpD4p">
          <date when="2017-09-29"/>
        </correspAction>
        <correspAction type="assigned" xml:id="i-65sWs6iKceEq9QaBoXFdzc">
          <date when="2018-02-20"/>
          <time when="18:45:46"/>
        </correspAction>
        <correspContext corresp="i-65sWs6iKceEq9QaBoXFdzc">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-D8oKjpD3MoSQz6kEu2Jp53"/>
        <correspContext corresp="i-D8oKjpD3MoSQz6kEu2Jp53">
          <ref type="uppgift">2017/18:FöU4</ref>
          <ref type="ref_dok_id">H501FöU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU4</ref>
          <ref type="ref_dok_titel">Nationell strategi för samhällets informations- och cybersäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:341 av Hans Wallmark m.fl. (M) med anledning av skr. 2016/17:213 Nationell strategi för samhällets informations- och cybersäkerhet</div>
      </div>
      <div type="motBody">
        <div type="motProposal" subtype="förslag">
          <head xml:id="i-BL7qhDa1W9iwvZ8mzBbfpb">
            Förslag till riksdagsbeslut
          </head>
          <list style="ol">
            <item xml:id="i-TDybtEkhqs1kM96hc3RWwT">
              Riksdagen ställer sig bakom det som anförs i motionen om att
              samla och tydliggöra ansvaret för it-säkerheten och tillkännager
              detta för regeringen.
            </item>
            <item xml:id="i-KnTw745KSxZgDfs2qWeKGj">
              Riksdagen ställer sig bakom det som anförs i motionen om att
              se över möjligheten att använda lagen om upphandling på försvars-
              och säkerhetsområdet i större utsträckning och tillkännager detta
              för regeringen.
            </item>
            <item xml:id="i-NWKG5DnjuNoyWzFWUTgZAY">
              Riksdagen ställer sig bakom det som anförs i motionen om vikten
              av att införa ett sanktionssystem för överträdelser mot säkerhetsskyddslagen
              och tillkännager detta för regeringen.
            </item>
            <item xml:id="i-1SZn8tgArwLt1u8jo3CJH">
              Riksdagen ställer sig bakom det som anförs i motionen om att
              utreda behovet av ett svenskt myndighetsmoln och tillkännager
              detta för regeringen.
            </item>
            <item xml:id="i-SvoXMGo7VnDe9kLNd1u4V7">
              Riksdagen ställer sig bakom det som anförs i motionen om aktiv
              cyberförmåga och tillkännager detta för regeringen.
            </item>
            <item xml:id="i-Jt5fZZmzrW6fvtz2pXMfJx">
              Riksdagen ställer sig bakom det som anförs i motionen om behovet
              av en ökad samverkan med näringslivet för att åstadkomma en bättre
              cybersäkerhet och tillkännager detta för regeringen.
            </item>
            <item xml:id="i-WEdbmzqLruS2m8JsWfaskC">
              Riksdagen ställer sig bakom det som anförs i motionen om behovet
              av en tydlig svensk linje i det internationella arbetet med it-säkerhet
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-QdhUu1YfWPHjJVKp5Y79pg">
            Inledning
          </head>
          <p xml:id="i-91ZYZCUy38yXPZLfJtvhHa">
            En väl fungerande informations- och cybersäkerhet är helt grundläggande
            för att samhället ska kunna fungera såväl i fred som i kris och
            krig. Under de senaste åren har flera granskningar pekat på allvarliga
            brister i säkerhetsskyddsarbetet hos både offentliga och privata
            aktörer. De brister som identifierats i årsrapporterna från Säkerhetspolisen
            (Säpo), Militära underrättelse- och säkerhetstjänsten (Must) och
            Försvarets radioanstalt (FRA) pekar på svagheter i säkerhetskulturen,
            bristande säkerhetsanalyser och brister i de fysiska infrastrukturerna
            på it-säkerhetsområdet bland svenska myndigheter. Vidare innehöll
            Riksrevisionens granskning av it-säkerheten på nio svenska myndigheter
            bitvis svidande kritik mot flera av dessa myndigheter.
          </p>
          <p xml:id="i-Qtg4nNW19rpHiuh895ZM1U">
            De stora brister som finns beträffande säkerhetskulturen på svenska
            myndigheter har med all tydlighet även framgått genom det haveri
            som uppdagats på Transportstyrelsen under det senaste året samt
            regeringens hanterande av denna fråga. Det understryker även att
            Regeringskansliet så som det är organiserat för närvarande inte
            klarar av att hantera säkerhetsskyddsfrågor som berör rikets säkerhet
            på ett adekvat sätt.
          </p>
          <p xml:id="i-AD3npcpVQbkkZU8MEwjP4b">
            Under det senaste året har även bristerna i säkerhetsskyddet
            åskådliggjorts genom ett antal omfattande cyberangrepp. I april
            framkom det att Sverige var ett av de länder som under en längre
            tid drabbats av cyberangreppet Cloud Hopper. Detta angrepp var
            framför allt inriktat på drifts- och tjänsteleverantörer och syftade
            till att få tag på känslig information. I maj genomfördes ett
            stort ransomware-angrepp på global nivå som enligt uppgifter i
            medier även drabbade Timrå kommun. Ransomware-angreppen är ett
            sätt att kunna begära lösensummor av de som drabbas.
          </p>
          <head type="h2" xml:id="i-NQPEZxmeg7A7oCPCAEkjim">
            Hot, risker och sårbarheter
          </head>
          <p xml:id="i-17nb4u9RKzSbEYj3Qbegc">
            Det finns en rad hot, risker och sårbarheter i cybermiljön som
            behöver hanteras. Regeringens it- och cybersäkerhetsstrategi berör
            ett antal av dessa, men analysen försämras av att det saknas ett
            tydligt aktörsperspektiv i regeringens skrivelse. Aktörsperspektivet
            påverkar vilket lagrum som ska användas i syfte att förhindra
            eller hantera ett cyberangrepp. I grunden bör en väsentligt tydligare
            avgränsning göras för vad som är statssanktionerade cyberangrepp
            mot samhällsviktig verksamhet samt vad som kan beskrivas som it-relaterad
            brottslighet.
          </p>
          <p xml:id="i-RHbFgdCE7j6QCJ9PyZeGnm">
            Olika former av cyberangrepp från statssanktionerade aktörer
            har ökat högst avsevärt under de senaste åren enligt svensk säkerhets-
            och underrättelsetjänst. Enligt FRA utsätts svenska myndigheter
            för ca 10 000 it-angrepp i månanden från främmande makt. Statssanktionerade
            angrepp kan innefatta t.ex. cyberspionage, påverkansoperationer
            i cybermiljön samt cyberoperationer i form av angrepp mot samhällsviktig
            verksamhet.
          </p>
          <p xml:id="i-TnZHYD2GvZFQZhQLVZk3dt">
            It-relaterad brottslighet utförs i allmänhet av individer, grupperingar
            eller nätverk. Det kan innefatta cyberaktivism och cybervandalism
            men även cyberkriminalitet driven av ekonomiska incitament. Den
            it-relaterade brottsligheten har ökat med närmare 900 procent
            under det senaste årtiondet och då framför allt kopplat till olika
            former av bedrägeribrott på nätet. Svenska rättsvårdande myndigheters
            förmåga att utreda och lagföra denna form av brottslighet är mycket
            begränsad enligt Brottsförebyggande rådet.
          </p>
          <head type="h2" xml:id="i-7iKQeYe4BQkJej8kCYrAqf">
            Regeringens nationella strategi
          </head>
          <p xml:id="i-EDvQnc4UkAABwhQNYUxj6Z">
            Regeringens nationella strategi för samhällets informations-
            och cybersäkerhet utgår från målen för Sveriges säkerhet så som
            de är beskrivna i den nationella säkerhetsstrategin samt målsättningen
            att Sverige ska bli bäst i världen på att utnyttja digitaliseringens
            möjligheter. För att uppnå detta har regeringen identifierat sex
            generella målsättningar relaterat till it- och cybersäkerhet.
            En strategi bör normalt sett innefatta tre M: Mål, Medel och Metod.
            Regeringens skrivelse kan dock mer liknas vid en vision än en
            strategi. Bredd sker på bekostnad av djup i analysen, och skrivelsen
            saknar besked om hur målsättningarna i strategin ska uppnås. Vidare
            belyser inte skrivelsen heller vilka medel som ska tillföras för
            att stärka Sveriges informations- och cybersäkerhet.
          </p>
          <p xml:id="i-KJ8YMh9v1BPyTtUai8BGcJ">
            Slutligen är det viktigt att påpeka att regeringens strategi
            inte heller för en diskussion om hur förtroendet för samhället
            och vårt demokratiska system riskerar att påverkas om det skulle
            förekomma påverkanskampanjer och it-angrepp i syfte att störa
            de svenska valen under 2018. De internationella erfarenheterna
            från ett flertal länder där främmande makt har försökt påverka
            debatten och valutgången visar vilken sprängkraft som ligger i
            detta hot. Sverige måste vara rustat för eventuella försök att
            påverka den demokratiska processen.
          </p>
          <head type="h2" xml:id="i-WGMJeDLqRxSHPh7pzA2S3G">
            Moderata förslag
          </head>
          <p xml:id="i-HFVNMkUVuUwMVJiQaPJhoo">
            I flera av de moderata kommittémotionerna i år läggs ett antal
            förslag fram i syfte att förbättra den svenska it-säkerheten,
            såväl den militära som den civila. Vi föreslår t.ex. etablerandet
            av ett cybercentrum inom Försvarsmakten som ska ha särskilda it-förband
            underställda, satsning på att rekrytera civil it-kompetens till
            försvaret, ökade krav på civila leverantörer av tjänster och produkter
            inom it-området samt satsningar på att höja kunskapen om it-säkerhet
            hos medborgarna.
          </p>
          <p xml:id="i-QUhdCJ4NiGw6GCn8GR3WRi">
            I denna följdmotion lägger Moderaterna fram ytterligare förslag
            för att stärka arbetet med den svenska it- och informationssäkerheten.
          </p>
          <head type="h2" xml:id="i-GvBX7PCuJY7JmqKNK2eKNS">
            Samlat ansvar för it-säkerheten
          </head>
          <p xml:id="i-52Y8i41hCiQrgnJGu2mBb2">
            Ansvaret för it-säkerheten ligger i dag på ett flertal ställen,
            och Myndigheten för samhällsskydd och beredskap (MSB) har ansvaret
            för att koordinera detta arbete samtidigt som såväl Säpo och Must
            har tillsynsansvar. Denna styrningsmodell, med ett till stora
            delar delegerat ansvar, är i linje med den svenska förvaltningsmodellen.
            I praktiken har detta betytt att varje offentlig aktör har fått
            ansvar för att skapa sin egen lösning för it-driften. Vi ser också
            i dag en bred palett med olika lösningar för hur arbetet med it-drift
            och it-säkerhet bedrivs.
          </p>
          <p xml:id="i-Gv4Z7QrEh1Agy7tWqiAe1v">
            Detta kan vara en styrka då varje aktör kan skräddarsy sin lösning
            efter sina behov. Men det kan också vara en källa till problem
            då upphandling av komplexa it-system är något som kräver en mycket
            hög upphandlingskompetens och ett kontinuerligt arbete med it-frågorna
            som är förankrat i respektive organisations ledningsgrupp. De
            granskningar som gjorts av bl.a. Riksrevisionen pekar på att säkerhetskulturen
            uppvisar stora brister på många håll och att det i princip är
            omöjligt att få en helhetsbild av it-säkerhetsarbetet hos svenska
            myndigheter och statliga bolag.
          </p>
          <p xml:id="i-Nu2nXUryg5vfBu3suNEBAm">
            Ett konkret exempel där det i dag behövs en ökad styrning är
            hur olika offentliga aktörer behandlar säkerhetsklassad information
            och använder krypton. Skyddsvärd information behandlas i dag på
            olika sätt hos olika myndigheter, när olika aktörer ska dela information.
            Här finns behov av tydligare regelverk och möjligheter att följa
            upp att regelverket åtföljs.
          </p>
          <p xml:id="i-P699TmY7sFMkJaCcBKpivt">
            Moderaterna vill därför se en tydligare styrning och stöd för
            arbetet med it-säkerhet hos svenska offentliga aktörer. Den samlade
            utmaningen från hybridhoten, däribland cyberhot, kräver också
            ett samlat ansvar. Erfarenheterna från bl.a. Transportstyrelsen
            visar även på att koordineringen inom Regeringskansliet på cybersäkerhetsområdet
            försämras av att ansvaret delvis är delat mellan fyra ministrar
            och sex myndigheter.
          </p>
          <p xml:id="i-QhhvBaHQcZkBRwMMa83Wqu">
            Alliansregeringen inrättade ett kriskansli på Statsrådsberedningen
            som den nuvarande regeringen flyttade till Justitiedepartementet.
            Moderaterna anser att detta var ett misstag. För att stärka kompetensen
            i krishanteringsarbetet kring statsministern bör kansliet flyttas
            tillbaka till Statsrådsberedningen, och man skulle även kunna
            överväga att utöka kansliets mandat för att stärka den nationella
            krisledningen, och särskilt när det gäller it-säkerheten. En nationell
            koordinator för it-säkerhet på kriskansliet skulle bidra till
            ökad tydlighet.
          </p>
          <p xml:id="i-NjYAdWM6dYC3RApJcmuG13">
            Det finns många aktörer som skulle kunna bidra till att utveckla
            en tydligare styrningsmodell för krisledning på nationell nivå.
            Till exempel hos Försvarshögskolan (FHS) finns en stor sakkunskap
            i frågor som rör krishantering och krisledning.
          </p>
          <p xml:id="i-PKL2DSdzLYbQZttcgXPtTK">
            Moderaterna vill även stärka och fördjupa myndighetssamverkan
            inom informationssäkerhetsområdet. Detta skulle kunna göras genom
            att inrätta ett myndighetsråd, som i så fall skulle ersätta det
            myndighetssamarbete som i dag sker inom ramen för Samverkansgruppen
            för informationssäkerhet (Samfi). Samfi består i dag av Försvarsmakten,
            Försvarets materielverk, Försvarets radioanstalt, Post- och telestyrelsen,
            Polismyndigheten, Säkerhetspolisen och Myndigheten för samhällsskydd
            och beredskap.
          </p>
          <p xml:id="i-AhjDobeRTMnVkUUVvSMZLb">
            Genom att formalisera gruppen i ett myndighetsråd skulle den
            kunna hantera regeringsuppdrag och arbeta mer metodiskt med frågor
            som bl.a. upphandling och certifiering. Bland annat Riksrevisionen
            har pekat på att det finns brister när det gäller hur olika myndigheter
            tillämpar MSB:s föreskrifter och arbetar generellt med informationssäkerhet.
          </p>
          <p xml:id="i-Mp4HdnX2dVdrZLTZQZCNpa">
            Myndighetsrådet skulle ha som uppgift att förebygga, följa och
            åtgärda brister i statens informationssäkerhet. MSB bör med tanke
            på myndighetens särskilda ansvar för informationssäkerhetsfrågorna
            leda myndighetsrådet och sköta administrationen. Förslaget om
            inrättandet av ett myndighetsråd återfinns i Utredningen om informations-
            och cybersäkerhet i Sverige, SOU 2015:23 (kapitel 9.2.2).
          </p>
          <head type="h2" xml:id="i-RT9gcL9deMoMRqx3eVLoKc">
            Förändrade upphandlingsrutiner
          </head>
          <p xml:id="i-P5wcjFhuRbu3Znp5p6XwMJ">
            Utredningen om informations- och cybersäkerhet i Sverige (SOU
            2015:23) pekar även på att lagen om offentlig upphandling (LOU)
            kan vara ett problem vid offentliga aktörers upphandling av it-drift
            då frågor om it- och informationssäkerhet kan prioriteras ned
            på bekostnad av ett lägre pris.
          </p>
          <p xml:id="i-M1jTvF2Xcxokx7iKrTfwmC">
            Vi vill därför att regeringen ser över hur offentliga aktörer
            ska kunna använda sig av lagen (2011:1029) om upphandling på försvars-
            och säkerhetsområdet (LUFS) i större utsträckning. LUFS innehåller
            till skillnad från LOU bestämmelser om bl.a. informationssäkerhet
            och stärker därmed möjligheterna för bl.a. myndigheter att kravställa
            utifrån nödvändiga säkerhetshänsyn.
          </p>
          <head type="h2" xml:id="i-SXKesGYHis8Y7LD7PsQB7j">
            Sanktionssystem kopplat till säkerhetsskyddslagen
          </head>
          <p xml:id="i-KoBvCszkz8xw6bYGenur3R">
            Säkerhetsskyddslagen syftar till att säkerställa skydd för det
            allra mest skyddsvärda i samhället. I lagen finns bestämmelser
            om åtgärder som ska vidtas för att skydda säkerhetskänslig verksamhet,
            tillträdesbegränsning till känsliga byggnader och områden, säkerhetsprövning
            av personal och informationssäkerhet.
          </p>
          <p xml:id="i-5DiCjXKeDT4XarpCYybDbB">
            I dag saknas sanktionsmöjligheter mot den aktör som har brutit
            mot säkerhetsskyddslagens bestämmelser. Detta är en brist som
            måste åtgärdas. Det räcker inte med att det finns relevanta bestämmelser
            om säkerhetskänslig verksamhet. För att skapa en större tyngd
            i lagstiftningen måste den även innehålla möjligheten att vidta
            sanktioner mot dem som bryter mot bestämmelserna.
          </p>
          <p xml:id="i-Cv98HWoQLsZ1vXWewCwGro">
            För närvarande pågår utredredningsarbete (kommittédir. 2017:32)
            när det gäller möjligheten att införa ett sanktionssystem kopplat
            till säkerhetsskyddslagen. Utredningen ska presentera sina förslag
            senast den 1 maj 2018.
          </p>
          <p xml:id="i-9ctZtTM9rkAgwuW6tyFKAk">
            Moderaterna vill peka på vikten av att det snarast kopplas sanktionsmöjligheter
            för att ingripa mot de som inte följer säkerhetsskyddslagens bestämmelser.
          </p>
          <head type="h2" xml:id="i-FCe39bm5ChnDQ9WnN4PwhT">
            Utredning om ett svenskt myndighetsmoln
          </head>
          <p xml:id="i-129fMVMwm2Ran19KiYSCG1">
            Frågan om en gemensam statlig molntjänst för myndigheternas it-drift
            har lyfts av flera aktörer. Tidigare under året redovisade Statens
            servicecenter ett förslag om att en statlig molntjänst bör införas
            där merparten av de statliga myndigheternas it-drift bör samordnas.
            Enligt utredningen skulle en statlig montjänst hantera många av
            de utmaningar som finns när det gäller myndigheternas it-drift.
          </p>
          <p xml:id="i-CuGm5yKK6BWrcwBysvhJRX">
            Det skulle innebära samordningsvinster och i förlängningen besparingar
            för myndigheterna, en förenkling för myndigheterna och viktigast
            av allt – att it-säkerheten och driftssäkerheten skulle förstärkas
            kraftigt.
          </p>
          <p xml:id="i-U8JqQmX5t6SxJE4AxFTVv6">
            Även FRA har förordat en molntjänst för Sveriges myndigheter
            och de statliga bolagen. FRA pekar på att många av de avtal som
            statliga aktörer har slutit med andra aktörer om it-drift har
            varit mycket undermåliga ur it- och informationssäkerhetssynpunkt.
            Anledningen till detta är ofta att det brister i upphandlingskompetens.
          </p>
          <p xml:id="i-9P2qD6e5cP4jEAf4UoDMq5">
            Därför landar FRA i slutsatsen att ett statligt myndighetsmoln
            med en egen driftcentral skulle kunna vara en bra lösning. Myndigheter
            och statliga bolag skulle då ha tillgång till en enkel lösning
            som skulle kunna skräddarsys efter de it-säkerhetsbehov som finns
            hos statliga aktörer. Dock betonar FRA att outsourcing av it-drift
            inte per definition är dåligt så länge avtalen är tillräckligt
            bra, och så länge ingen känslig information läggs ut i molnet.
          </p>
          <p xml:id="i-LCe54Gr3rWqzea12hdC6ff">
            Även andra som Säkerhets- och försvarsföretagen (Soff) och IIS-stiftelsen
            har pekat på att de vill se ett statligt myndighetsmoln. Detta
            utifrån de anledningar som anges ovan. Man lyfter även fram möjligheten
            att en statlig molntjänst skulle minska den Stockholmskoncentration
            som i dag finns inom myndigheternas it-drift och därmed skapa
            kvalificerade arbetstillfällen på andra platser i Sverige och
            dessutom minska sårbarheten vid t.ex. ett större strömavbrott
            i Stockholmsområdet.
          </p>
          <p xml:id="i-QEEY7MJh6hHegsKc8GhcTC">
            Med anledning av att det finns ett stort behov av att stärka
            statliga aktörers it-säkerhet och då flera viktiga aktörer inom
            it-säkerhetsområdet vill se att det etableras ett myndighetsmoln
            anser Moderaterna att denna möjlighet bör utredas.
          </p>
          <head type="h2" xml:id="i-8rsZWyahRUXjP2dazNDX7b">
            Bättre samarbete med näringslivet
          </head>
          <p xml:id="i-AQHpm9yi7cYsz5YZ6wycZA">
            It-säkerhetsfrågor skär över såväl gränser som sektorer, och
            därför är det viktigt med ett helhetstänkande när strategier för
            it-säkerhet tas fram. Samhällets funktionalitet är i dag starkt
            beroende av näringslivet för att betalningsströmmar, elförsörjning
            och informationsflöden ska fungera, bara för att ta några exempel.
          </p>
          <p xml:id="i-Wf8FSsqeJrhFvgxXYAqSSr">
            I princip all produktutveckling inom it-säkerhetsområdet sker
            inom det privata näringslivet, och den teknikkompetens som finns
            bland dessa företag är ofta väsentligt högre än den som finns
            på statliga myndigheter. Men för att uppnå en fungerande marknad
            som kan leverera de lösningar och produkter som statliga myndigheter
            behöver i framtiden krävs det en långsiktig strategisk dialog
            mellan myndigheter och företag om teknikutvecklingstrender samt
            hot, risker och sårbarheter i cybermiljön.
          </p>
          <p xml:id="i-31Wr8jjrqcsZrJmhKVknz3">
            Genom en sådan dialog kan svensk underrättelse- och säkerhetstjänst
            få en bättre överblick över hur tekniktrender på cybersäkerhetsområdet
            kommer att påverka behovet av säkerhetsskydd. Formerna för en
            sådan dialog bör avgöras efter behov och är avhängiga att den
            personal som medverkar från företagen är säkerhetsklassad.
          </p>
          <p xml:id="i-GjYGymHVFXeg2a7dNWUCwf">
            Regeringens nationella strategi för samhällets informations-
            och cybersäkerhet innehåller dock inga konkreta förslag på hur
            samverkan med näringslivet kan förbättras och hur samhällets it-säkerhet
            som helhet kan dra nytta av den teknikkompetens som finns på området
            i Sverige. Till exempel skulle en utökad användning av Näringslivets
            säkerhetsdelegation i cybersäkerhetsfrågor kunna främja en effektivare
            samverkan med näringslivet.
          </p>
          <p xml:id="i-9zkkxUwEyEr5XsxzpsEVL1">
            Det finns en stor vilja hos flera aktörer inom näringslivet att
            i ökad utsträckning ta samhällsansvar genom att bidra till arbetet
            med att stärka totalförsvaret, detta inte minst inom it-säkerhetsområdet.
            Vi måste ta vara på det samhällsengagemanget genom att skapa bättre
            samverkan mellan näringsliv, stat och samhälle i syfte att öka
            skyddet mot olika former av cyberhot.
          </p>
          <p xml:id="i-DwccCni9WV2rXmnaTmP8wo">
            I Moderaternas försvars- och krisberedskapsmotioner läggs ett
            antal förslag fram för att stärka it-säkerheten i Sverige. Bland
            annat vill vi se att det etableras ett frivilligt nätverk där
            it-kompetens från såväl offentlig som privat sektor samverkar
            för att stärka it-säkerheten.
          </p>
          <p xml:id="i-U8Xo5njAcDikxyPso5k5Db">
            På EU-nivå slöt kommissionen 2016 avtal med näringslivet om it-säkerhet
            för att möta de ökade hoten. Detta avtal är ett offentlig-privat
            partnerskap som syftar till att främja samarbete och skapa it-säkerhetslösningar
            för olika sektorer, t.ex. energi, hälsa, transport och finans.
            Samarbetet finansieras av EU tillsammans med marknadsaktörer.
          </p>
          <p xml:id="i-KYVtePB3GqtTUNyfNUicbX">
            Moderaterna vill att det görs en särskild översyn av hur samverkan
            med näringslivet kan förbättras och bli mer effektiv inom it-säkerhetsområdet.
            Den bör se på hur relevanta konkreta samverkansformer kan etableras
            och på vilka områden som bör omfattas. Relevanta internationella
            exempel bör beaktas.
          </p>
          <head type="h2" xml:id="i-Enb8Q68YjfZXXyCKhe7mdb">
            Aktiv cyberförmåga
          </head>
          <p xml:id="i-Wczm7gmCiyr4xqeKRZr4Kk">
            I regeringens inriktningsproposition för försvaret beskrivs den
            svenska cyberförmågan. Inriktningspropositionen bygger på den
            försvarsuppgörelse som träffades i april 2015 mellan Moderaterna,
            Centerpartiet och Kristdemokraterna samt Socialdemokraterna och
            Miljöpartiet.
          </p>
          <p xml:id="i-Uv5DUrgDh4LLKApEcvsp2W">
            I propositionen står det:
          </p>
          <p xml:id="i-JnGn9Ms6gPivfrdeAG3HFc">
            ”I det nya osäkrare säkerhetspolitiska läget är försvarsunderrättelse-
            och cyberförsvarsförmåga centralt. Grunden för denna förmåga är
            att kunna skydda vitala system från angrepp. För det krävs att
            även kunna genomföra aktiva operationer i cybermiljön.”
          </p>
          <p xml:id="i-BdZ3eGi7SpQAiutQJNhV8r">
            Den svenska försvarsmaktens militärstrategiska doktrin från 2016
            beskriver också vikten av en god cyberförmåga. ”Cyberrymden innebär
            strategiskt ett globalt gränslöst utrymme för att på distans genomföra
            attacker, underrättelsetjänst, påverkan, opinionsbildning och
            propaganda. Försvarsmaktens resurser ska stödja defensiva och
            offensiva operationer i syfte att stärka skyddet av Sverige i
            cyberrymden.”
          </p>
          <p xml:id="i-V33iymRwXp82DXnHjUCfgw">
            Sverige ska med andra ord ha en aktiv (offensiv) förmåga att
            genomföra cyberattacker mot andra aktörer. Försvarsminister Peter
            Hultqvist lyfte också frågan i media i samband med att inriktningspropositionen
            presenterades, och pekade ut Danmarks arbete med att skapa en
            aktiv cyberförmåga som en förebild.
          </p>
          <p xml:id="i-BvoaGQY3KEykEFwB5cKuAs">
            Konceptet med en aktiv cyberförmåga är dock inte oproblematiskt
            och kräver att centrala frågor om hur, när och var förmågan ska
            kunna användas besvaras. Rättsläget när det gäller huruvida krigets
            lagar och internationell rätt är tillämpbara på cyberkrigföring
            är oklart även om dessa lagar rent generellt ska tillämpas teknikneutralt
            baserat bl.a. på principerna om proportionalitet om urskiljning.
            Aktiv cyberförmåga är dessutom ett instrument som kan ha långtgående
            konsekvenser på samhällets funktionalitet hos det land som utsätts
            för det. Vissa menar därmed att det är att jämställa med massförstörelsevapen.
          </p>
          <p xml:id="i-NzkxZ1BffzGyTiBLW5kno6">
            Ytterst handlar den aktiva cyberförmågan om att avhålla andra
            aktörer från att genomföra cyberangrepp mot samhällsviktig verksamhet
            eftersom Sverige då har en förmåga till vedergällning. Men för
            att denna förmåga ska vara effektiv och inte behöva användas krävs
            det att den kommuniceras på ett tydligt och vederhäftigt sätt.
            Regeringen bör därför återkomma med en inriktning eller doktrin
            för när, var och hur den aktiva cyberförmågan eventuellt ska användas.
            Alternativt bör detta bli föremål för ett kompletterande uppdrag
            för Försvarsberedningen i syfte att uppnå en bred politisk samsyn
            i frågan.
          </p>
          <p xml:id="i-YH2tGh3EzDXphdwDMMUByr">
            Med anledning av ovanstående bör regeringen klargöra den svenska
            positionen när det gäller användandet av en aktiv cyberförmåga.
            Regeringen bör dessutom verka för att driva frågan om hur cyberkrigföringen
            förhåller sig till krigets lagar i internationella forum som FN:s
            säkerhetsråd.
          </p>
          <head type="h2" xml:id="i-N7MfSt7Fd1dA7F8bxA51h7">
            Internationell samverkan
          </head>
          <p xml:id="i-4btHrkEsKnQrn7JeZioFQr">
            It-frågor är per definition internationella och gränsöverskridande.
            Våra it-system i Sverige är sammankopplade med system i andra
            länder i ett globalt nätverk. Detta skapar stora möjligheter att
            ha kontakt och handla med hela världen, men det exponerar oss
            även för hot från andra delar av världen. Det kan röra sig om
            en lång rad aktörer som av olika orsaker vill skada Sverige och
            svenska intressen.
          </p>
          <p xml:id="i-TED1BGBZsccmAvjax88T34">
            På grund av den gränsöverskridande dimensionen i it-frågorna
            är det internationella samarbetet för att stärka it-säkerheten
            centralt. För svenskt vidkommande måste vi ha en tydlig position
            kring hur vi ser på frågorna och hur vi vill agera i internationella
            forum. Det kräver att Sverige kan definiera vad vi anser vara
            mest skyddsvärt, var de främsta samarbetsvinsterna finns och med
            vilka aktörer Sverige vill samverka.
          </p>
          <p xml:id="i-QNktFSBxfhKXEPt7VzzR1z">
            Det internationella samarbetet kring cybersäkerhet bedrivs framför
            allt inom EU och Nato. Sverige deltar t.ex. vid Nato Cooperative
            Cyber Defence Centre of Excellence i Tallinn samt återkommande
            inom ramen för EU:s samarbete med arbetet att ta fram en ny cybersäkerhetsstrategi
            för unionen.
          </p>
          <p xml:id="i-W4KBf75zntKZkB1pizjg79">
            Regeringen säger sig vilja verka för ett starkare internationellt
            samarbete på detta område men klargör inte hur den avser att driva
            dessa frågor inom dessa organisationer eller vad den vill åstadkomma.
            Regeringen bör därför återkomma med en redovisning av hur den
            vill utveckla det internationella samarbetet på detta område.
          </p>
        </div>
        <div type="motSignatures">
          <list>
            <item xml:id="i-VmJdVva9Lrsp9TjWNvcCp9">
              Hans Wallmark (M)
            </item>
            <item xml:id="i-HwhatvBQxzdvnNA3aFNMhf">
              Lena Asplund (M)
            </item>
            <item xml:id="i-XPDVfVHCoY6V6kHvTTCZGv">
              Jan R Andersson (M)
            </item>
            <item xml:id="i-PuLJb6uqbWUfMyTNRyMkn8">
              Lotta Olsson (M)
            </item>
            <item xml:id="i-BpEBidUiwZfa3WBPu9uGLX">
              Dag Klackenberg (M)
            </item>
          </list>
        </div>
      </div>
    </body>
  </text>
</TEI>
