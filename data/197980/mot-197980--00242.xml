<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00242">
  <teiHeader>
    <fileDesc>
      <titleStmt>
        <title>om kristendomsundervisningen i skolan</title>
        <author>av Mårten Werner och Gunnar Oskarson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kristendomsundervisningen i skolan</title>
          <idno type="rdwebb">G302242</idno>
          <rs type="number">242</rs>
          <ref type="dokument_url_text">http://data.riksdagen.se/dokument/G302242/text</ref>
          <ref type="dokument_url_html">http://data.riksdagen.se/dokument/G302242</ref>
          <ref type="dokumentstatus_url_xml">http://data.riksdagen.se/dokumentstatus/G302242</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AUocZy5YDqXmCwrRq6eGaW</idno>
            <name>MÅRTEN WERNER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SxwHMhiFBYFCHkB9qbhDdh" type="signed"/>
        <correspContext corresp="i-SxwHMhiFBYFCHkB9qbhDdh">
          <note type="signatory" corresp="i-AUocZy5YDqXmCwrRq6eGaW"/>
          <note type="signatory" corresp="i-TPFPkNeAnPLVG6gbmTwyFe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__242/mot_197980__242-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80: 242
          </p>
          <p>
            av Mårten Werner och Gunnar Oskarson om kristendomsundervisningen
            i skolan
          </p>
          <p>
            En historiker har spått att det gångna 1970-talet kommer att
            gå till historien som det decennium under vilket vårt folk förlorade
            sin framtidstro. Det har visat sig att många av efterkrigstidens
            reformer inte förmått materialisera samhällsförbättringarnas visioner.
            Konfrontationen med verk- ligheten har betytt idéernas nederlag.
            De felslagna förhoppningarna kan på goda grunder antas ha bidragit
            till defaitismen och till den avtagande framtidstron. Man har
            sett alltför många av de ståtliga tankebyggnaderna falla sönder.
            Exempel kan hämtas bl. a. från arbetslivets område och från vårdsektorn.
            Måhända har idéernas delvisa misslyckanden på skolans område medfört
            de allvarligaste konsekvenserna för vårt folks hela framtid. Man
            ville skapa en skola, där barnen fostrades till självständigt
            tänkande, demokratiska, ansvarskännande och samhällstillvända
            människor. De skulle alltså lära sig att tänka fritt och kritiskt,
            att ifrågasätta auktoriteter och träffa egna val. I ivern att
            realisera dessa goda idéer frigjorde man sig från mycken nedärvd
            kunskap om den mänskliga naturen. Man ville sålunda inte längre
            erkänna vad erfarenheten lärt föräldrar och pedagoger i generationer,
            nämligen att barn och ungdomar har ett naturligt behov av auktoriteter
            och ideal, att de söker normer för sitt handlande och känner sig
            rotlösa och vilsna dem förutan. Med detta sammanhänger intimt
            människans medfödda religiösa behov. Det torde vara oomtvistligt
            att alla människor inom sig har en religiositet, en drift att
            tro. Denna gamla erfarenhet har de nya idéerna också gjort rent
            hus med. ”Objektiv”, historiskt inriktad undervisning om olika
            religioner som ersättning för den gamla kristendomsundervisningen
            har i många fall lämnat de ungas troslängtan obeaktad. Att denna
            de nya idéernas skola inte motsvarat förhoppningarna är uppenbart.
            Vi har i dag ett stort antal ungdomar som är utslagna vid mycket
            unga år, som rotlöst driver omkring och som i sin normlöshet inte
            kan anpassa sig till rättssamhället, vilket kräver hänsyn i samlevnaden
            människor emellan. Den vilsna längtan efter något att hålla sig
            till stillas kanske med underkastelse under gängledare och gängförtryck.
            Religiösa behov kanali- seras ofta genom ytterlighetssekterism,
            religiös och politisk, eller ockultism. Rotlösheten dövas i alltför
            många fall med narkotika. Det är en klen tröst för dessa ungdomar
            och en dålig ursäkt för fostrarna, att den ”objektiva” undervisningen
            gett ungdomarna så stora valmöjligheter. De hade varit mera betjänta
            av att man fortsatt att bygga på de gamla erfarenheterna och kunskaperna
            om den mänskliga naturen och gett dem en fast grund att stå på,
          </p>
          <pb facs="riksdagen-motions-pdf/data/197980/mot_197980__242/mot_197980__242-002.pdf"/>
          <p>
            Mot. 1979/80:242 10
          </p>
          <p>
            normer för samlevnaden mellan människor och en religion att lita
            till. Detta kan givetvis ske utan att andra religiösa åsiktsriktningar
            kommer i kläm. Vårt lands kultur och hela västerlandets bygger
            på kristendomen. Vi kan inte fortsätta att försvaga dess ställning
            i vårt land, bland vår ungdom, utan att riskera att så småningom
            göra oss kulturellt urarva. De värden vi på detta sätt kommer
            att avhända oss som nation, som kulturmedlem, är omätliga. Vi
            kommer att lämna fältet öppet för sekter och religioner, främmande
            för vårt kulturarv, och detta i en tid, då exempelvis islam befinner
            sig i stark expansion, pådriven och understödd av statsbildningar
            med lavinartat växande ekonomisk makt och därav följande inflytande.
            Vi lämnar vår unga utan det stöd en kristen tro kan ge i svåra
            livssituationer. Det kan erinras om att, enligt ett uttalande
            nyligen från en specialist på alkoholistvård, en omvändelse till
            kristen tro kan vara en räddning för svårt alkoholiserade ur missbruket.
            Det var i insikten om att en gudstro är bäst för samhället och
            lyckligast för individen som Voltaire yttrade att om Gud inte
            hade funnits hade man måst uppfinna honom. Om denna den föga religiöst
            ”belastade” upplysningsfilo- sofens insikt hade delats av dem
            som format vår nuvarande skola, hade misstaget att avskaffa den
            gamla kristendomsundervisningen inte begåtts. Vi är inte försvarade
            med att överlåta denna undervisning till hemmen eller till den
            korta konfirmationsundervisningen. Det måste vara skolans uppgift
            att ge de unga en fast tro att lita till. För att nå detta mål
            synes det oss nödvändigt att låta kristendomsunder- visningen
            åter bli ett enskilt läroämne på skolschemat, avskiljt från övriga
            s. k. orienteringsämnen. Med hänvisning till ovanstående hemställs
            att riksdagen som sin mening ger regeringen till känna vad i motionen
            anförts om kristendomsundervisningen i skolan.
          </p>
          <p>
            Stockholm den 15 januari 1980
          </p>
          <p>
            MÅRTEN WERNER (m) GUNNAR OSKARSON (m)
          </p>
        </div>
      </div>
    </body>
  </text>
</TEI>
