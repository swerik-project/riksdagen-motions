<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__232/mot_1931__ak__232-001.pdf"/>
      <div type="motHeader" xml:id="i-DhJEVZUY31xyN8AZm3CTRC">
        <div type="motTitle" xml:id="i-JBrwJ5cyeCfrJixaL8P1cu"/>
        <div type="motSubmissionInfo" xml:id="i-3VZFLNatx3uABXdtc54Gko"/>
      </div>
      <div type="motBody" xml:id="i-YPdkE1cqKtJYsWnQee3SE7">
        <div xml:id="i-NAMSe1ACjdA6zazbAQsVQ9">
          <p xml:id="i-85YRn3neBX7upv9Cbte5Fe">
            Motioner i Andra kammaren, Nr 232. 3
          </p>
          <p xml:id="i-8dMTQj6JGfosL9sjoPLHer">
            Nr 232.
          </p>
          <p xml:id="i-5rgW3nn4QCNWy39jeuGARU">
            Av herr Carlström, angående en enhetlig och rationell upplägg-
            ning av pågående utredningar om den sociala försäk- rings- och
            hjälpverksamheten.
          </p>
          <p xml:id="i-9QjUY9gpvJG6X49RkvKNU2">
            Flertalet av våra sociala försäkringsfrågor står f. n. på dagordningen.
            Pen- sionsförsäkringen är föremål för omläggning, sjukkassefrågan
            har åtskilliga gånger under senare åren varit uppe i riksdagen,
            arbetslöshetshjälpen har länge varit ett trängande spörsmål, och
            frågan om moderskapsskydd ligger utredd och väntar på sin lösning.
            Därjämte pågår ett flertal utredningar, som syfta till dels en
            enhetligare organisation av kommunernas hjälpverksamhet, dels
            till en utjämning av skattebördan dem emellan och dels till en
            lämpligare för- delning av dessa bördor mellan kommunerna och
            staten. Utredningarna i dessa spörsmål hava anbefallts och igångsatts
            under skilda tider och utan den sam- lade överblick av frågorna,
            som ovedersägligen tarvas. Riksdagen begärde visser- ligen 1920,
            med anledning av motioner i båda kamrarna, »utredning rörande
            hu- ruvida och i vad mån en enhetlig organisation av den svenska
            socialförsäkringens olika grenar skulle kunna genomföras», och
            en kommitté tillsattes samma år för utredning i ärendet. Denna
            drabbades emellertid ett par år senare av den Thorssonska geddesyxan
            och kom aldrig i tillfälle att framlägga något för- slag. Uppdraget
            överfördes sedermera till statens besparingskommitté, som i februari
            1925 framlade ett betänkande med »utredningar och förslag angåen-
            de socialförsäkringens organisation». Och detta betänkande innehåller
            otvi- velaktigt en mängd värdefulla uppslag gående ut på att samordna
            en del av de skilda försäkrings- och understödsorganisationerna,
            även om besparings- tanken ifråga om förvaltningen varit den egentliga
            utgångspunkten. Något resultat ledde dock utredningen ej till,
            utan frågorna ha ånyo i »spridd ord- ning» ställts under omprövning.
            Detta har givit till följd, att de sakkunniga, som fått i uppgift
            att utreda de skilda spörsmålen, ej sällan haft att hand- lägga
            samma frågor som en annan sakkunnigegrupp samtidigt haft att ut-
            reda. Så t. ex. torde frågan om sammanslagning av kommuner till
            större en- heter nu föreligga hos pensions- och organisationskommittéerna,
            skatteutjäm- ningsberedningen och vägsakkunniga. Men det är ej
            endast i dylika, merå detaljartade frågor, som en bristande översyn
            gör sig märkbar. Frågorna i sin helhet torde även kunna sägas
            äga det inbördes sammanhang, som nödvändig- gör en klarare, mera
            planmässig uppläggning av utredningsarbetet och en fastare siktpunkt
            i fråga om vart man vill komma hän med det hela.
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-002.pdf"/>
          <p xml:id="i-LxuR4mXvrRDMY2dBk1gM6k">
            4 Motioner i Andra kammaren, Nr 232.
          </p>
          <p xml:id="i-DYHf47ouU5q1jd2iyw8Syt">
            På tal om socialförsäkringens organisation yttrade andra kammarens
            talman, hr Bernhard Eriksson, i ett föredrag, som han höll 1928
            om den svenska so- cialförsäkringens brister, följande: »För alla,
            som något studerat denna fråga, bör dock framstå som ofrånkomligt
            att i det kaos, som nu råder, måste bringas reda och samverkan.
            De olika socialförsäkringsgrenarna skola täcka varandra utan att
            dubbelförsäkring sker och organisationen göras så enkel och de-
            centraliserad som är görligt utan att kontrollen eftersättes».
            Nu hålla vi emel- lertid alltfort på med att lösa den sociala
            hjälpverksamhetens problem »styc- kevis» utan reda och samverkan.
            Denna metod är lättare att gå fram efter för stunden; kostnaderna
            sedda var för sig te sig icke så avskräckande, men i själva verket
            är detta intet annat än ett självbedrägeri, som i det långa loppet
            kommer att på ett obehagligi sätt straffa sig. Pensionsförsäkringen
            löstes, som man trodde, på ett »billigt sätt&gt; 1913. För en kostnad
            för det allmänna av vid denna tid — 1930 — omkring 30 mil- joner
            kronor hoppades man inte blott på ett humanare sätt ha tagit sig
            an den, som stodo på gränsen mellan egen och allmän försörjning
            utan jämväl även ha avlyftat en väsentlig del av fattigvårdstungan
            från kommunerna. Nu veta vi att detta hopp kommit på skam. Fattigvårdsbördan
            har ökats oer- hört under dessa år sedan 1913, och tilläggspensioner
            och understöd från för- säkringen sluka över 50 miljoner kronor
            om året. Den sammanlagda utgiften för försörjningen från det allmännas
            sida har stigit från omkring 28 milj. kr. 1913 till bortåt 130
            miljoner kronor 1930. Även om de härtill påvisbart med- verkande
            faktorerna — pensionstilläggets utgående utan egentlig behovspröv-
            ning, fattigvårdens humanisering, penningvärdets fall och stegrad
            arbetslös- het — tagas i beräkning, synes ökningen oväntat stor.
            Och ändock stå vi nu i begrepp att ytterligare reformera denna
            försäkring på grund av densammas otillräcklighet för försörjningen
            åt de behövande. Om sjukkassefrågan nu kommer att lösas fristående,
            såsom många anse nödvändigt, så tror man sig därmed ha löst problemet
            på ett tämligen billigt sätt för det allmänna. Åtta å tio miljoner
            låter inte så avskräckande; men var och en, som vågar tänka sig
            litet närmare in i saken, måste väl ha klart för sig, att detta
            endast är en god början. Skall sjukförsäkringen verkligen kunna
            fylla en allmän mission, så kommer den framdeles att kosta mångdub-
            belt den summa, som nu beräknas. Och man skall vara mycket kortsynt,
            om man inte har på känn, att krav i den riktningen snarligen anmäla
            sig. Frågan om arbetslöshetsförsäkring var för endast några år
            sedan en ganska billig fråga. I det utkast till proposition, som
            dåvarande socialministern år 1925 lät uppgöra för frivillig försäkring,
            beräknades kostnaderna för det allmänna endast till ett par miljoner
            kronor om året. 1926 års sakkunnige- förslag voro ej heller så
            avskräckande till sina kostnader för staten, men då man vet, att
            i de senare årens budgeter — trots den jämförelsevis ringa ar-
            betslöshet vi här i landet haft att dragas med under dessa år
            — 3 å 4 miljoner upptagits årligen till lindring av sådan arbetslöshet,
            som i stort sett legat
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-003.pdf"/>
          <p xml:id="i-3EDpVXvzHJb2Q26SAc8Dsp">
            Motioner i Andra kammaren, Nr 232. 5
          </p>
          <p xml:id="i-PWVso8qdiTezgxG7jvTo1m">
            utanför en försäkrings klientel, så förstår man, att en försäkring,
            som skulle ha betydelse av att lösa frågan, måste bli ganska kostsam
            för det allmänna. Ingen må heller tro, att det förslag till moderskapsskydd,
            som nu bebådas skola bli löst i samband med sjukförsäkringen,
            kommer att stanna vid de blygsamma 3.5 miljoner för staten, som
            förslaget nu räknar med. Det ligger i sakens natur, att varje
            beräkning i fråga om sociala hjälpåt- gärders kostnader vid starten
            måste anses uppgjord som endast »en god bör- jan»; när man väl
            kommit igång, kommer så — liksom nu ifråga om pen- sionsförsäkringen
            — fortsättningen av sig själv. Inför det framtidsperspektiv ifråga
            om kostnaderna, som sålunda uppenbarar sig, kunde det ju synas
            för- nuftigast att söka avråda varje nytt steg på socialförsäkringens
            väg, och det torde inte komma att saknas uttydare, som i denna
            framställning vilja se ett sådant försök. Man må emellertid ha
            vilken uppfattning som helst om nyttan eller skadan för individen
            och samhället av den moderna sociala försäkrings- och hjälpverksamheten,
            faktum är i varje fall, att vi nu kommit in på denna »allfarsväg»,
            och någon återvändo står ej gärna att finna. Frågan är bara den,
            om vi med till hälften förbundna ögon skola bygga den styckevis
            i »bil- liga» etapper för att sedan i det oändliga söka lappa
            ihop svackorna, eller om vi skola ge oss tid och — ha mod — att
            göra upp en ordentlig plan, efter vilken arbetet kan utföras,
            så att ej »sättningar» ideligen behöva förekomma. Det är möjligt
            att vägen på det sistnämnda sättet blir mindre storartad till
            vissa delar av sin sträckning, men huvudsaken är väl ändock att
            den håller och bär till målet. Målet för det allmännas sociala
            hjälpverksamhet är väl i första hand att söka bringa hjälp till
            självhjälp och i andra hand att stödja dem, för vilka denna hjälp
            ej förslår. Att formerna för dessa båda slag av hjälp böra vara
            olika säger sig självt, eftersom den förstnämnda ju i regel är
            knuten till vissa prestationer av den hjälpbehövande själv, då
            däremot den sistnämnda gives utan anknytning till sådana. Emellertid
            har ej sällan satsen »hjälp till självhjälp» missbrukats på så
            sätt, att rätt till hjälp av självhjälps karaktär förbundits till
            en prestation, som icke har sammanhang med hjälpen ifråga, såsom
            t. ex. tilläggspensionen i förhållande till avgiftspensionen.
            Den sistnämn- da utgår ju nämligen till alla försäkrade i förhållande
            till erlagda avgifter, tilläggspensionen endast till dem, som
            ha behov därav, och detta behov prövas efter vissa mildare former,
            som skilja sig från prövningen av annat hjälpbe- hov, fastän hjälpen
            realiter är densamma. Denna dualism vid prövningen av behovet
            håller nu på att mer och mer sudda ut begreppet om hjälpens karak-
            tär. Och detta är skadligt för människornas inställning till ansvarskännande
            och hederskänsla. En person söker med friskt mod »pension» och
            får hjälp av allmänna medel, en hjälp, som han aldrig skulle ha
            strävat efter att ernå, om den burit sitt rätta namn. Visserligen
            kan det invändas att den pension, som stats- och kommunalanställda
            m. fl. åtnjuta, till sin större del utgöres av till- skott, som
            ej härleder sig från inbetalda avgifter, men det är härvidlag
            att
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-004.pdf"/>
          <p xml:id="i-J1rCjmcwNNw15j7cyqozg2">
            6 Motioner i Andra kammaren, Nr 282.
          </p>
          <p xml:id="i-PKes6uwP1U5HbQK6unygKd">
            märka, att pensionen knyter till en viss arbetsanställning och
            att inom dessa grupper alla erhålla pension, vare sig de äro behövande
            eller ej. Sålunda en lika rätt för alla. Men om det är uteslutet
            att åt hela folket bereda en sådan lika rätt, så måste det bli
            en mycket vansklig sak att söka skilja dem at, som ha eller icke
            ha rätt, om nämligen namnet ger sken av en rättighet, som det
            är »värdigt» att utnyttja till skillnad från annan allmän hjälp.
            När där- till, såsom nu är förhållandet, ofta de båda hjälpformerna
            sammanflyta, så att samma personer erhålla såväl tilläggspension
            som fattigunderstöd sam- tidigt, bli grunderna för det hela tämligen
            ohållbara. Men det allmänna ger inte blott på detta sätt bidrag
            efter skilda linjer åt den hjälpbehövande; jäm- sides med dessa
            kunna även åtnjutas bidrag genom sjukkassorna vid sjukdom och
            fri eller förbilligad sjukvård av skilda slag genom bidrag från
            stat och landsting, varjämte vid arbetslöshet arbetstillfällen
            beredas i viss omfattning eller ock kontantunderstöd kan utgå.
            Hela denna hjälpverksamhet lider påtagligen brist på ett ordnat
            system. De olika formerna eller organisationerna arbeta utan att
            egentligen ha känning med varandra. I vissa fall giva de måhända
            för mycket och i andra fall för litet, Under det att i ena fallet
            den försynte, ansvarskännande åldringen eller invaliden söker
            draga sig fram utan hjälp, trots sitt behov av sådan, söker i
            andra fallet den mindre nogräknade utnyttja alla möjligheter att
            från olika käller få det mesta möjliga, även om behovet strängt
            taget ej förefinnes. Från- varon av enhetlighet i systemet och
            därav följande brister i kontrollen gör emellertid, att gränserna
            ifråga om rätten till hjälp uppluckras, och den en- skildes begrepp
            om ansvar mot sig själv och sina anhöriga avtrubbas. Kravet på
            det allmännas hjälp ökas steg för steg, utan att individen söker
            göra klart för sig sin egenskap av länk i det allmännas kedja,
            och att det är på hållbarheten av denna kedja, som den sociala
            välfärden ytterst beror. Då nu, såsom förut nämnts, flertalet
            av de sociala hjälpfrågorna äro före- mål för utformning och omprövning,
            synes det vara angeläget att samla hela spörsmålet i en gemensam
            översyn för att söka åstadkomma ett enhetligt system efter samverkande
            linjer och en likaledes enhetlig organisation. Denna fråga har
            så många gånger varit föremål för statsmakternas uppmärksamhet
            och välvilligt uttalade önskningar, att det sannerligen vore på
            tiden att nu gripa sig an problemet på allvar. Ty annars är det
            fara värt att vi komma att få ut bra litet av de igångsatta utredningarna
            utöver det papper, varå betänkan- dena skrivas. Om man t. ex.
            studerar det utlåtande, vari sammansatta stats- och andra lagutskottet
            1928 gav direktiven för en revision av allmänna pen- sionsförsäkringen,
            så frågar man sig onekligen, vad riksdagen, som godkände utskottets
            uttalande, egentligen väntar av den anbefallda revisionen. De
            högt ställda anspråken om en effektiv pension, som i vissa motioner
            påyrkats, går man försiktigt omkring, under en tydlig känsla av
            att kostnaderna bli för höga. Och frågan om »systematisk gränsreglering
            och ett mera effektivt sam- arbete mellan de olika. sociala försäkringsgrenarna»
            skriver man sig förbi på
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-005.pdf"/>
          <p xml:id="i-4KCebYE7Fet4XPsBnjTrm5">
            Motioner i Andra kammaren, Nr 232. 7 följande sätt: »Känt är
            att ett flertal beröringspunkter förefinnas mellan de olika socialförsäkringsgrenarna
            och särskilt mellan pensions- och sjukförsäk- ringen. Utredningen
            kommer på grund härav sannolikt att giva vid handen, att vissa
            spörsmål rörande pensionsförsäkringens utformning icke torde kunna
            definitivt lösas, förrän sjukförsäkringsfrågan erhållit en slutgiltig
            lösning.» Men utskottet ansåg i alla fall det ej rådligt att vänta
            på denna lösning, utan förordade en utredning, »vilken torde,
            i den mån detta är möjligt, utföras under hänsynstagande till
            de övriga grenarna av socialförsäkringen». Och i fortsättningen
            talar utskottet om att »effektivt samarbete» och »klar avgräns-
            ning» såvitt möjligt bör åstadkommas. Det torde vara en billig
            begäran från deras sida, som fått i uppdrag att ordna med det
            effektiva samarbetet, att få veta huru detta skall kunna ske,
            då de skilda grenarna först slutgiltigt skola framskapas. En revision
            av pensionsförsäkringen utan en nyorientering å hela det sociala
            försäkrings- och hjälpverksamhetsområdet och utan verklig kän-
            nedom om kostnaderna för det hela och huru de skola fördelas,
            blir ingen- ting annat än en ny klut på ett gammalt kläde, som
            endast ger anledning till fortsatt missnöje och fortsatta utredningar.
            Om problemet skall angripas från grunden, gäller det sålunda att
            i ett grepp söka samla de skilda frågorna och länka dem samman
            i:en enhetlig ram. Slutgiltigt lösta bliva de visserligen icke
            därmed, men de kunna få ett sammanhang och en överskådlighet,
            som möjliggöra framtida förbättringar utan den osäkerhet i fråga
            om vad som bör göras, som nu utmärker vårt so- ciala lagstiftande
            på detta område. Den fråga, som först möter, då det gäller samverkan
            mellan olika grenar av hjälp- och försäkringsverksamheten, är
            den lokala organisationen. I 1926 års arbetslöshetssakkunnigas
            betänkande har kanslirådet von Koch i sitt sär- skilda yttrande,
            alternativ III, framskisserat en plan för denna organisation,
            som ger ett begrepp om huru denna fråga kan tänkas ordnad, och
            organisa- tionssakkunniga ha ju också anbefallts att pröva lämpligheten
            av en organisa- tion efter de linjer, som i nämnda plan utstakats.
            Men innan frågan om organisationen här närmare vidröres, är det
            ange- läget att skärskåda den sida av problemet, som gäller finansierandet
            av verk- samheten och fördelningen av kostnaderna; frågor, som
            sålunda även om- sluta de sakkunnigas uppgifter, som beröra skattebördornas
            utjämning och för- delning m. m. Ty det lär ej vara möjligt för
            dessa att slutgiltigt avväga skat- tebördor, om vars storlek eller
            uppgift man ingenting med bestämdhet vet och vilka kunna komma
            att spela en viktig roll i skattetrycket. Denna sida av saken
            är för övrigt den mest »brännande», ty det vore givetvis en enkel
            sak att ordna en effektiv social hjälp- och försäkringsverksamhet,
            om det bara funnes villiga premie- och skattebetalare; men tyvärr
            är inte lusten i detta hänseende så stor hos vårt folk i allmänhet.
            En planmässig verksamhet av detta slag, som siktar till att omspänna
            nuvarande och planerade hjälpåtgärder, måste emellertid kräva
            stora kostnader, och det är därför oeftergivligt att männi-
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-006.pdf"/>
          <p xml:id="i-MD7fdYBNkC4RCsC2fendCd">
            8 Motioner i Andra kammaren, Nr 232.
          </p>
          <p xml:id="i-YFiqdxVisFWoM3UoiYcwiR">
            skorna i de aktiva åldrarna erlägga så mycket som möjligt i avgifter
            för att möta de risker, som ålderns eller ofärdens dagar kunna
            medföra. Men, såsom förut sagts, så snart det blir fråga om detta,
            visar det sig ofta att individerna bli mycket olustiga till sinnes.
            Redan den nu utgående, mycket obetydliga grundpremien för avgiftspensionen
            anses av mången som en tunga, som man helst bör söka undvika.
            Och man frågar sig verkligen, om det skall lyckas att av vårt
            folk uttaga den tribut premievägen, som erfordras för att möjliggöra
            ett system, som fyller berättigade krav på en välordnad social
            hjälp- verksamhet. Att stat och kommun på den direkta beskattningens
            väg skulle göras ansvarig för huvudparten av kostnaderna är nämligen
            otänkbart. En uppfattning, som går ut på att den enskilde under
            sin välgångs och krafts dagar har lov att sköta sig bäst han gitter,
            utan tanke på framtiden, men sedan när riskerna infinna sig skall
            ha rätt att enbart lita till det allmännas hjälp, är allt annat
            än social. Det lär ej heller vara fråga om annat än att människorna
            i allmänhet i vår tid »ha råd till» en hel del utgifter, som äro
            mindre nödvändiga än sparandet för framtida behov. Att det emellertid
            är ofrånkomligt att premieavgifterna avsevärt höjas, om man verkligen
            vill kom- ma fram till något tillfredsställande resultat med vår
            folkförsäkring, därom vittna tämligen tydligt de statistiska undersökningar
            samt kostnadsberäknin- gar, som 1928 års pensionsförsäkringskommitté
            redan hunnit utföra och som under föregående år offentliggjorts.
            I de motioner, som väcktes i denna fråga 1928 och i vilka krävdes
            pensioner »tillräckliga att leva på», synes man också haft klart
            för sig att avgifterna måste höjas rätt väsentligt. Och det är
            ju en känd sak att i andra länder, där en effektivare socialförsäkring
            genomförts, ha de försäkrade att erlägga betydande avgifter, men
            i dessa stater omspän- nas i regel endast löntagarne eller de
            till sjukförsäkringen anslutna, då där- emot vår pensionsförsäkring
            omfattar alla som icke på annat sätt tillförsäkrats pension. För
            den mera fast anställde lönearbetaren — löntagaren — är det givetvis
            ingen större svårighet att komma ut med att erlägga en högre avgift,
            helst om denna kunde uttagas vecko- eller månadsvis. Men för småbrukaren,
            da- gakarlen, hantverkaren och alla dem, som ha mera tillfällig
            arbetsförtjänst och smått med kontanta penningar, kan det falla
            sig rätt svårt att spara summan för premierna. I synnerhet blir
            detta fallet, om i en familj flera avgiftsplik- tiga barn äro
            hemma och ej själva kunna erlägga avgifterna, utan husfadern eller
            familjeförsörjaren får stå för det hela. Och slutligen har man
            att räkna med dem, som icke vilja erlägga avgifter även om de
            kunna, och det är icke minst viktigt att få dessa med som betalande,
            ty de höra säkerligen till den klientel, som främst är i behov
            av hjälp vid invaliditet och ålderdom. Den stora frågan är sålunda:
            Huru skola tillräckliga avgifter allmänt kunna uttagas av de försäkrade
            för att en rimlig hjälp skall kunna ernås? Två vä- gar finnas
            att gå. Den ena den direkta och den andra den indirekta. Den förra
            kräver ett nytt uppbördssystem, som måste läggas så att avgifterna
            om möj- ligt varje vecka uttagas och med en noggrannhet, som ej
            ger rum för und-
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-007.pdf"/>
          <p xml:id="i-TMMadaTLG2yneVCsxHptfP">
            Motioner i Andra kammaren, Nr 282. 9
          </p>
          <p xml:id="i-Wd2curUsJBacrKQHwnHBfn">
            flykter. Ett sådant system blir givetvis både invecklat och kostsamt,
            men synes likvisst ofrånkomligt, om effektivitet skall nås. Den
            indirekta vägen kan däremot lättare tillgripas och komme säker-
            ligen att kännas mindre »smärtsam», om man blott kunde utfinna
            en lämplig avvägning efter vederbörandes bärkraft. Då denna väg
            här i korta drag skall skisseras, vill jag förutskicka, att det
            inte alls gäller att på något »lömskt» sätt överföra bördorna
            av den sociala hjälpverksamheten på »småfolkets»&gt; ax- lar. Det
            bör även förutskickas, att inkomsterna av denna beskattning —
            om man nu så vill kalla den — inte enbart skulle gälla pensionen
            utan i viss mån även annan hjälpverksamhet, som kan samordnas
            i den nya organisation, som förutsättes böra genomföras. Och då
            jag nu väljer denna utgångspunkt för finansieringen för att söka
            komma fram till organisationsformen, så är det endast därför att
            jag anser, att hela frågan om en enhetligare och effekti- vare
            social försäkrings- och hjälpverksamhet, utan en sådan utgångspunkt,
            hotar att i fortsättningen bli kvar i det kaos, över vilket man
            nu med rätta klagar. Man kan tänka sig att vissa varor och vanor
            åsättas en social accis, Vars inkomster inlevereras till en socialfond!,
            från vars tillgångar den sociala hjälp- verksamheten till dels
            finansieras. Det gäller då att uppdela »premierna» dels på allmänna
            förnödenheter, dels på sådana varor, som det burgnare folket företrädesvis
            benyttar sig av och dels på njutningsmedlen och nöjeslivet. Det
            kan också tänkas att fonden erhåller bidrag från arbetsgivarna
            och dessutom tillskott av stats- och kommunmedel. Det är uppenbart,
            att för premieuttag- ningen monopoliserade och importerade varuslag
            främst böra komma i fråga. Utom spritdryckerna och tobaken kunna
            tänkas socker, kaffe, tändstickor m. fl. varuslag, varå fördelningen
            kan ske. Även vissa klädesartiklar torde kunna ifrågakomma, framför
            allt dyrbarare sådana. Dessutom kunde nöjesskatten skärpas och
            omläggas till en obligatorisk statsskatt för detta ändamål. Med
            en ungefärlig kännedom om de skilda klassernas, familjernas ocn
            personernas genomsnittliga förbrukning av olika slag av varor
            bör det icke möta någon större svårighet att utvälja de premieobjekt,
            som anses lämpliga för att pro- portionellt åstadkomma den belastning
            och intäkt, som befinnes nödvändig för behovet ifråga. Den »grundbeskattning»,
            som avses att alla skola bära, måste givetvis beräknas så, att
            ej de barnrika familjerna eller fattiga och åldringar för hårt
            betungas. Huru stora årliga inkomster den sociala fonden skulle
            behöva beror givet- vis på huru organisationen av hjälpformerna
            kommer att läggas och huru vitt hjälpen skall sträckas. Det är
            emellertid först nödvändigt att strängt skilja på den rätt, som
            tillkommer alla lika utan prövning, och den rätt, som tillkommer
            efter behovsprövning. För att detta skall kunna ske bör den nu-
            varande pensionsförsäkringen omläggas, vilket lämpligen kunde
            ske på det sättet att avgiftspensionen begränsades till endast
            ålderspension, men pensions-
          </p>
          <p xml:id="i-VikiP3e7ryozBLwmBLveeD">
            a Egentligen förvaltningsfond.
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-008.pdf"/>
          <p xml:id="i-6o9dVkYtugrWdEnR6tcxxK">
            10 Motioner i Andra kammaren, Nr 282.
          </p>
          <p xml:id="i-RVVzLLyioFMMWZyFqKnizZ">
            summan utökades med bidrag från sociala fonden till ett för alla
            inom samma ortsgrupp lika belopp, exempelvis 350, 400, 450 och
            600 kronor, oavsett de er- lagda premiernas storlek. Nu »inarbetade&gt;
            direkta premier kunde nämligen tänkas bibehållna med möjligen
            någon moderation ifråga om dyrortsgrup- pering. Genom att städernas
            och övriga dyrare orters befolkning kan beräknas bidraga mera,
            genom accispliktiga varors förbrukning, till den sociala fonden
            än billigare orters befolkning, bleve också en viss automatisk
            differentiering av den indirekta premieavgiften genomförd. En
            enhetlig, för alla lika ålderspension skulle för det första avskriva
            den nu för pensionsnämnderna ofta olösliga behovsprövningen. Den
            skulle för det andra avsevärt nedbringa invalidernas antal före
            67 år, ty känslan av att man vid uppnådd pensionsålder, utan omgång
            och allehanda manipulationer, finge sin lagliga rätt, skulle göra
            att man i regel sökte draga sig fram till denna tid utan det allmännas
            hjälp. Och för det tredje skulle den åstadkomma en hälsosam sanering
            av begreppet »hjälp till självhjälp». Dessutom skulle slut- ligen
            pensionsstyrelsen besparas från en mycket stor del av sitt arbete
            och pensionsnämnderna överflödiggöras. Invaliditetshjälpen före
            pensionsåldern måste nämligen utbrytas ur pensionsförsäkringen
            och överföras till den lokala organisationen. Organisationen kan
            tänkas anordnad efter följande linjer: I varje kommun (eller kommundistrikt)
            finnes en socialnämnd, som hand- haver den sociala hjälpverksamhetens
            skilda uppgifter. Arbetet kan uppdelas på sektioner, t. ex. för
            invaliditetshjälp, arbetslöshetshjälp, moderskaps- och barnavård,
            fattigvård m. m., men alla viktigare beslut fattas av nämnden
            1 sin helhet. Soeialnämnden står under Sociala centralstyrelsens
            överinseende och erhåller genom denna bidrag från socialfonden
            till sin verksamhet. En av nämndens ledamöter kan lämpligen utses
            av länsstyrelsen. Pensionsstyrelsen ombildas till centralstyrelse
            för hela den sociala försäk- rings- och hjälpverksamheten!, och
            dit överföras även de arbetsuppgifter, som nu åvila 1:a och 3:e
            byrån i socialstyrelsen, och lämpligen också A. K:s verk- samhet
            jämte fattigvårdsärendena från socialdepartementet. Denna sociala
            cen- tralstyrelse uppbär och förvaltar såväl de direkta som indirekta
            avgifterna för verksamheten: försäkringspremier, accismedel, arbetsgivare-
            och kommun- och statsbidrag; utanordnar ålderspensioner och bidrag
            till socialnämndens och sjukkassornas verksamhet samt utövar den
            kontroll, som anses erforder- lig m. m. Nuvarande fattigvårdsinspektion
            omorganiseras och ställes under centralstyrelsen, varvid pensionsombudens
            uppgifter — i den mån de kvarstå för invaliditetshjälpen — ingå
            i desamma. Invaliditetshjälpen och moderskapsskyddet böra givetvis
            1 möjligaste mån anknytas till sjukkassornas verksamhet och de
            senare sålunda organiseras med hänsyn härtill. För invaliditets-
            och arbetslöshetshjälpen sker behovsprövningen efter vissa normer
            skilda från fattigvårdsunderstödet. Den sociala nämnden blir
          </p>
          <p xml:id="i-NaHLt6WhAato7aS6LbGQtm">
            1 Utom olycksfallsförsäkringen.
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-009.pdf"/>
          <p xml:id="i-VPiV2fsCxhbofcQPVMq216">
            Motioner i Andra kammaren, Nr 232. 11
          </p>
          <p xml:id="i-AEBPvkch85tX8r9RBCcira">
            också i viss mån arbetsförmedlingsanstalt och sörjer för reservarbetens
            anord- nande i den mån sådana äro behövliga och kunna åstadkommas.
            Då den sociala försäkrings- och hjälpverksamheten efter dylika
            linjer sam- lats i enhetlig förvaltning och kontroll, synes det
            kunna övervägas om ej kost- naderna för samtliga hjälpformer böra
            delas mellan staten och kommunen eller m. a. o. bidrag från socialfonden
            erhålles för hela hjälpverksamheten, alltså även till fattigvården.
            Kommunerna finge så att säga i gengäld bära en något större del
            av invalidhjälpen, som förut burits av staten. På så sätt knötes
            kon- trollen över understödsverksamheten i det hela bättre samman.
            Härigenom kunde också vinnas, att frågan om »hemortskommun» och
            »uppehållskommun» bleve föremål för mindre tvistigheter mellan
            kommunerna. Om t. ex. den so- ciala fonden kunde uppbringas till
            sådan styrka, att den kunde bära två tredje- delar av utgifterna
            för invaliditets- och arbetslöshetshjälpen och hälften av den
            övriga hjälpverksamhetens kostnader, så skulle tydligen frågan
            om den hjälpbehövandes hemortsrätt spela mindre roll, åtminstone
            vid kortvarigare fall av understöd. | Då i det föregående talats
            om bidrag till sociala fonden även från kommunen, så har därmed
            avsetts ett bidrag med viss procent å kommunens skatteinkom- ster
            från industriell och därmed likställd verksamhet. Det bör nämligen
            kunna anses rättmätigt att kommuner med stora inkomster under
            de goda tiderna till- sköte något av de medel, som behövas för
            att möta arbetslösheten med under de dåliga. Detta bidrag bleve
            ju visserligen solidariskt kommunerna emellan, men den kommun,
            som undgår arbetslöshetens svårigheter, har strängt taget ingen
            anledning beklaga sig över denna »premie» även om »olyckan» ej
            skulle drabba den. Tidens krav är ju dessutom utjämning av skattebördorna.
            Att söka bilda sig någon hållbarare uppfattning om den summa,
            som år- ligen skulle krävas för en försäkrings- och hjälpverksamhet
            enligt här antydda linjer, är givetvis icke möjligt. Den allmänna
            och lika ålderdomsförsäkringen kommer tydligen att kräva stora
            belopp, och här möta säkerligen de flesta in- vändningarra. De
            som ej »behöva hjälp», menar man, böra uteslutas från sta- tens
            omsorger och i varje fall från bidragsrätt av allmänna medel.
            Men var- för har man då släpat med dessa i den nuvarande försäkringen?
            Är det egent- ligen någon förnuftig mening i en ålderspension,
            som ger männen mellan 100 och 150 om året och kvinnorna mellan
            40 och 74 kronor? Kallas sådant folk- pension, då den ringaste
            bland statsanställda och kommunala befattningshavare erhåller
            20-dubbelt som en given rätt? Äro den fria verksamhetens utövare
            och anställda i allmänhet så mycket bättre betalda under sin verksamhetstid,
            att de ha möjlighet att bättre lägga av för ålderdomen eller är
            deras arbete så mindervärdigt i förhållande till de förstnämndas,
            att staten ej behöver räkna med någon jämförelse? Om landet har
            råd med en så avsevärd pension åt sina befattningshavare, skulle
            det då inte ha råd att åstadkomma en pension av i genomsnitt 400
            kronor om året åt folket i övrigt efter 67-årsåldern? De för-
            mögnare skulle ju f. ö. få lägga sin andel genom direkta premier
            redan och
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-010.pdf"/>
          <p xml:id="i-9yvjQW5VpefNL4o6Zub7e9">
            12 Motioner 1 Andra kammaren, Nr 232.
          </p>
          <p xml:id="i-ALBBf5FSs2dtoZ5qHUwT3F">
            dito skatter fullt ut. Enligt pensionsförsäkringskommitténs förut
            nämnda un- dersökning skulle en ålderspension för samtliga personer
            över 67 år enligt fördelningssystemet under det närmaste årtiondet
            draga omkring 200 miljoner kronor 1 årliga kostnader. På grund
            av vårt folks ständigt ökade antal av åld- ringar under närmaste
            halvsekel komma emellertid de summor, som krävas under följande
            årtionden, att avsevärt stegras. Genom fortsatt fondbildning skulle
            denna stegring i viss grad kunna mötas, men alltid står dock kvar
            den föga hugnesamma utsikten, att vår åldersförsörjning måste
            bli tyngre och tyngre fram till 1980. Detta förhållande kommer
            man ju dock icke ifrån, huru man än tänker sig försörjningen.
            Landets produktion och sparande skall på ena eller andra sättet
            svara för åldringarnas uppehållande. I vårt grannland Danmark
            sysslar man nu med genomförandet av ett en- hetligt socialt hjälpsystem,
            och enligt socialminister Steinekes förslag skulle den sammanlagda
            årliga utgiftssumman för staten, kommunerna, försäkrade och arbetsgivare
            gå på omkring 250 miljoner kronor årligen. Danmarks folk- mängd
            är ju som bekant ej mycket mer än hälften av vårt lands. Emellertid
            torde vi här få räkna med mindre tilltagna pensions- och understödsbelopp
            än vad danskarna gjort. Å andra sidan räknar ej danska systemet
            med pension åt alla åldringar. Då här nu framkastas några siffror
            i fråga om kostnaderna, sker det endast för att ge ett begrepp
            om de skilda verksamhetsgrenarnas tänkta relation i ett samordnat
            system. Man torde nämligen få utgå ifrån att om ål- derspensionen
            — vid 67 år — omspänner alla, kommer, såsom förut antytts, antalet
            invalider före 67 år att betydligt nedgå. Vidare får man räkna
            med att genom det tillräckligare understöd, som tänkes utgå i
            pensioner och in- validitetshjälp, faltigvårdskostnaderna komma
            att betydligt nedbringas. Här- till medverkar även arbetslöshetshjälpens
            utskiljande från sistnämnda kostnader. Huvudvikten måste dock
            läggas till den tryggade ålderspensionen, och inva- liditetshjälpen
            bör så småningom helt göras avhängig av sjukkasseanslutning, utom
            för sådana, som på grund av sjukdom ej kunnat vinna inträde i
            sjukkassa. Man kan tänka sig kostnaderna fördelade på följande
            sätt:
          </p>
          <p xml:id="i-9SrUp1nhiXdwTi7HkgHEEK">
            Åldersförsäkring . . . . . . . . . 200 miljoner kronor Invaliditetshjälp
            . . . . . . .. . 40 &gt; &gt; Arbetslöshetshjälp . . . . . . . . 20
            &gt; &gt; Sjukkasse- och moderskapsbidrag . 20 &gt; &gt; Fattig- och barnavårdshjälp
            . . . 40 &gt; &gt;
          </p>
          <p xml:id="i-LgKsDToSaVjbHL9rUuCVyF">
            Summa 320 miljoner kronor.
          </p>
          <p xml:id="i-MyBk2dPebMfAUJjN2qH4Q7">
            Av dessa 320 miljoner kronor kan det tänkas att staten och kommunerna
            bure 120 med hälften vardera. Staten genom tillskott av 60 miljoner!
            till socialfonden och kommunerna genom sin direkta anpart i hjälpen
            till invalider, arbetslösa, fattiga och vårdbehövande barn. De
            återstående 200 miljoner skulle alltså få uttagas genom social
            accis, nöjes- och lyxvarubeskattning samt arbets-
          </p>
          <p xml:id="i-8tWpLzk7GsSezfnNazAsQh">
            ! Motsvarande den summa, som tilläggspensionen snart kommer att
            kräva.
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-011.pdf"/>
          <p xml:id="i-NPxhSsW9UfYirDA83PzQDH">
            Motioner i Andra kammaren, Nr 232. 13
          </p>
          <p xml:id="i-Mafeqhy3MngSx6dEK2cisz">
            givarebidrag och kommunala tillskott m. m. Ty de 25 miljoner,
            som inflyta i avgiftspremier enligt gällande regel för avgiftspensioner
            jämte räntan å fonden — f. n. omkring 20 miljoner — torde under
            närmaste årtionden behöva fon- deras för den stegrade åldersförsörjningen.
            »&gt;Uttagandet&gt; kan tänkas enligt följande:
          </p>
          <p xml:id="i-Sz6MnLv3qofCh3A2Xu7HR8">
            Spritdryckerna . . . . . . .- - - 40 miljoner kronor Tobaken
            ccs oc cs cc &gt; - 20 &gt; &gt; Nöjesskatt . . . ss... cc - - 10 &gt; &gt; Lyxvaruskatt
            . . ....... . 10 &gt; &gt; Arbetsgivarebidrag . . . . + . - . 10 » &gt;
            Kommuntillskott . . sc cccc cc 5 &gt; &gt; Övrig konsumtionsaccis .
            . . . . . 105 &gt; &gt;
          </p>
          <p xml:id="i-N5Qkbx2iHmJYw2dy2HqyQX">
            Summa 200 miljoner kronor.
          </p>
          <p xml:id="i-Jt454Cc1EmnDLZ3AW4HuXh">
            Detta är visserligen &gt;summor, som förskräcka». Nåväl. Det är
            måhända &gt;förskräckande&gt; att höra talas om vad det kostar ett folk
            »att leva tills det dör». Men är det inte minst lika »förskräckande»
            att människorna i denna tid mer och mer ställa anspråk på staten
            och det allmänna utan att göra sig det bittersta reda för, huru
            kostnaderna skola täckas. Det må vara sant, att sättet för uttagandet
            av dessa summor icke är till- talande, men vilket beskattningssätt
            är tilltalande — utom det som lovar den ckattskyldige att slippa
            undan? För min del känner jag ej någon större be- tänklighet emot
            att spritdrycker, tobak, nöjesliv och lyxvaruförbrukning få bära
            en ökad beskattning. Och de omkring 100 miljoner kronor, som konsum-
            tionsskatten å nödvändighetsvaror skulle belasta folket i sin
            helhet med, bleve ju endast en ömsesidig garantiskatt för en nödtorftigt
            tryggad ålderdom. En börda, som varje ansvarskännande medborgare
            borde anse det som en plikt att bära och som icke kan bliva så
            betungande, att vare sig den enskildes levnads- standard eller
            det allmänna ekonomiska livet därigenom nämnvärt rubbas. Ej heller
            torde man behöva befara, att den enskildes sparsamhetslust skulle
            avtaga genom vetskapen om att en ålderspension av här skisserad
            storlek komme att tillfalla honom vid 67 år. I regel är det ju
            så att den, som genom egna ansträng- ningar lyckats spara en slant
            för framtiden, alltid söker förmera densamma, och här blir det,
            indirekt, egna ansträngningar satta i system. Ett system, som
            den ansvarskännande ej lider av, men som tvingar den slöe och
            likgiltige att i någon mån sörja för sin ålderdom. Vill man emellertid
            icke gå fram efter denna metod, få andra vägar utfinnas, om man
            vill komma någon vart med talet om »en pension tillräcklig att
            leva på». Avsevärt höjda direkta premier bli då nödvändiga. Ty
            att på den vanliga skattevägen uppbringa medel till ökad fyllnad
            i en tilläggspension efter behovs- principen, som inte är något
            annat än fattigvård, och fortfarande behålla fattigvården för
            de sämst ställda är orimligt — och fördärvligt. En genomgripande
            undersökning av hela det sociala hjälpsystemet är 1 varje
          </p>
          <pb facs="riksdagen-motions-pdf/data/1931/mot_1931__ak__232/mot_1931__ak__232-012.pdf"/>
          <p xml:id="i-XgwQ4rkhfmB7bQKNQEaSfx">
            14 Motioner i Andra kammaren, Nr 232.
          </p>
          <p xml:id="i-3wowoJxDNHYv9k6UisGjhT">
            fall oundgängligt. Och den nu rådande ekonomiska depressionstiden
            får ej avhålla oss ifrån att söka se problemen i ansiktet såsom
            de i verkligheten te sig. Sammanfattningen av ovan framställda
            spörsmål blir sålunda: Organiseran- det av nu pågående sakkunnigearbete
            inom pensionsorganisations- och skatte- utjämningsberedningskommittéerna
            — eventuellt utökade -— under en gemen- sam ledning för att söka
            åvägabringa en enhetlig plan för den sociala för- för verksamhetens
            finansiering och kostnadernas fördelning mellan den enskilde,
            kommunen och staten, varvid bör undersökas framkomligheten efter
            följande linjer: Ålderspension lika för alla utan behovsprövning.
            Invaliditetshjälpen utbrytes ur pensionsförsäkringen och lägges
            under kom- munernas handhavande med anknytning till sjukkasseverksamheten.
            Sjukkassorna och moderskapsskyddet organiseras för samarbete med
            den kom- munala hjälpverksamheten. Arbetslöshetshjälpen handhaves
            av kommunerna efter viss behovsprövning, skild från fattigvården.
            Uttagandet av premierna på den indirekta beskattningsvägen eller,
            om detta ej anses lämpligt, anordnandet av ett effektivt uppbördssystem,
            varigenom av- gifterna veckovis kan uttagas. Avgifterna ingå till
            en socialfond, till vilken även bidrag från stat, kommun och arbetsgivare
            erlägges. Den lokala verksamheten utövas av en socialnämnd, som
            handhaver samtliga kommunala, sociala hjälpuppgifter (sid. 11).
            Den centrala ledningen och inspektionen utövas av en social centralstyrelse,
            samorganiserad från nu skilda organisationer på området (sid.
            11), vilken även omhänderhar förvaltningen av socialfonden.
          </p>
          <p xml:id="i-WBLG6kXDQw899MPwUrmTe6">
            Hemställan:
          </p>
          <p xml:id="i-Gzwot77eXb436bkqLQpTGD">
            att riksdagen ville besluta att i skrivelse till Kungl. Maj:t
            anhålla, att Kungl. Maj:t ville taga i övervägande vad som kan
            göras för att nu pågående kommitté- och sakkunnigeutredningar
            angående den sociala försäkrings- och hjälpverksamhetens om- läggning,
            organisation och utsträckning måtte kunna leda till en enhetlig,
            rationell uppläggning av nämnda försäkrings- och hjälpproblem
            i hela dess vidd; samt att härvid de synpunkter, som framförts
            i motionen, måtte vinna beaktande.
          </p>
          <p xml:id="i-84j6PbJMnuhYh6bLdjBbPx">
            Stockholm den 22 januari 1931.
          </p>
          <p xml:id="i-8hYZ2bFrHkwv7Z7fJT2ymn">
            Oscar Carlström.
          </p>
        </div>
      </div>
    </body>
  </text>
</TEI>
