<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00028">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__28/mot_1966__ak__28-001.pdf"/>
      <fw xml:id="i-3ViM1qpGp9HeJkrZLaqRKb">
        Nr 28—34 Motioner i Andra kammaren, nr 28 år 1966 1
      </fw>
      <div xml:id="i-H7YLEMLpVXhPHu8oMp2EkY" type="motHeader">
        <div xml:id="i-MZeyPAZrYq8WihiiknQRUe" type="motTitle"/>
        <div xml:id="i-YZA1Dp9prwMhTP5h7ieP7o" type="motSubmissionInfo"/>
      </div>
      <div xml:id="i-F1s4XUSidtY3biZZbJFfbU" type="motBody">
        <div xml:id="i-N6o5er3PmEqtBdxJduRQtL">
          <p xml:id="i-4Gs3heMRNJgTGQm3Qve8tU">
            Nr 28
          </p>
          <p xml:id="i-BgN8KFvgvg2oe2pTS3riYw">
            Av herr Jansson m. fl., om förslag till luftvårdslag. (Lika lydande
            med motion nr 13 i Första kammaren)
          </p>
          <p xml:id="i-5YtnR6zwT6et6kEx8ZS5V1">
            Ökad industrialisering, urbanisering och fortlöpande utbyggnad
            av kommunika- tionerna, särskilt bilismen, har medfört en sådan
            förorening av luften att detta blivit ett allvarligt och svårlöst
            samhällsproblem. Till de mera traditionella och enkla luft- föroreningarna
            som damm, sot och rök kommer alltmer höga koncentrationer av koloxid
            genom bilarnas avgaser, svaveldioxid från bostadsuppvärmning,
            radioaktivt utfall samt föroreningar från industriella processer.
            Luftföroreningarna innebär be- tydande sanitära olägenheter och
            medför stora ekonomiska förluster genom korro- sion och växtskador;
            detta orsakar också allvarliga försämringar i människornas hälsotillstånd.
          </p>
          <p xml:id="i-7Un6B34k4j8ViDVEWKLmQd">
            Luftföroreningens huvudsakliga källor
          </p>
          <p xml:id="i-2Z6J1KXmP5LvTUCiy6Wsqv">
            Luftföroreningskällorna kan delas i tre huvudgrupper: 1) Industriföretag
            och liknande, 2) De många små uppvärmningsanordningarna, 3) Bilismen
            och trafik- apparaten. I vissa delar av landet åstadkommer industrierna
            mycket omfattande luftföroreningar, medan på andra håll, främst
            i storstäderna, uppvärmningsanord- ningarna och bilismen utgör
            dess främsta orsaker. I Stockholm, Göteborg och andra stora städer
            är den svaveldioxid som härrör från bostadsuppvärmningen främsta
            föroreningskällan, och i Stockholms centrala delar överstiger
            svaveldioxiden vad man på vetenskapligt håll anser vara tolerabla
            normer. Mot bakgrunden av de koncentrationer av svaveldioxid,
            som vid under- sökningar uppmätts i centrala Stockholm, har ansvariga
            myndigheter i staden bl. a. uttalat sig mot att vid uppvärmningen
            av Nedre Norrmalm de ur fastighetsägarsyn- punkt ekonomiskt fördelaktiga
            tjocka eldningsoljorna användes. Som alternativ har diskuterats
            fjärrvärme, gas eller elektrisk uppvärmning. När det gäller nya
            tekniska metoder för bostadsuppvärmningen blir detta i hög grad
            beroende av kommunala initiativ. Fjärrvärme med hett vatten, som
            produceras samtidigt med elektrisk kraft i ett kraftvärmeverk,
            förefaller vara en ändamålsenlig form för bostadsuppvärmning.
            En av landets större städer, Västerås, uppvärmes till största
            delen från ett enda kraftvärmeverk. Det är emellertid inte känt
            att något initiativ tagits för att få fram jämförande material
            rörande luftföroreningen i Väs- terås och andra städer där bostadsuppvärmningen
            sker genom en mängd små värme- centraler. Då de kommunala myndigheterna
            endast i undantagsfall kan tänkas ha tillräcklig expertis, bör
            det vara en uppgift för de statliga organ som redan finns
          </p>
          <p xml:id="i-Qpgc7A6NY3zd69aAJpkTkh">
            Bihang till riksdagens protokoll 1966. 4 saml. Nr 28— 34
          </p>
          <pb facs="riksdagen-motions-pdf/data/1966/mot_1966__ak__28/mot_1966__ak__28-002.pdf"/>
          <fw xml:id="i-Wis7nCWsR8pfW7RibodgPa">
            2 Motioner i Andra kammaren, nr 28 år 1966
          </fw>
          <p xml:id="i-QTcJ87xkTsm5pU7jgozkAH">
            på detta område att förmedla erfarenheter mellan städerna om
            de resultat som vun- nits. I de större städerna utgör avgaserna
            från bilarna ett snabbt växande problem. Folkhälsoinstitutet,
            som gjort tämligen omfattande undersökningar beträffande bi- larnas
            bidrag till luftföroreningssituationen i Stockholm, har redovisat
            att mer än 95 procent av koloxiden kommer från bilarna, huvudsakligen
            från bensindrivna fordon. Avgaserna blir särskilt betydande i
            de delar av Stockholms centrum där an- hopningen av fordon skapar
            köer och bilarna under långa tider går på tomgång. Mängderna av
            koloxid växlar med körsättet och bränslet. Folkhälsoinstitutet
            redovisar: Bensinbilen ger 5—10 procent koloxid i avgaserna vid
            tomgång, 1—5 procent vid körning. Dieseldrivna bilar ligger under
            0,1 procent i båda fallen. Som exempel nämnes, att väl injusterade
            dieselmotorer avger ca 25 liter koloxid per kg bränsle och bensinmotorer
            ca 500 liter koloxid per kg bränsle. Under 1963 släpptes det ut
            ca 180000 ton koloxid från bensinbilarna på gatorna i Stockholm
            och ca 1500 ton från de dieseldrivna. Biltätheten i Stockholm
            uppgår nu till 800 bilar per km?2, i Göteborg 550 och i Malmö
            600. Varje dag passerar ca 300 000 bilar genom Stockholms tullar.
          </p>
          <p xml:id="i-DzHtkuakE91yXrVaKTjTuC">
            Luftföroreningarna som hälsofara
          </p>
          <p xml:id="i-YGKt88gYL82j8DqsiyibbK">
            Även om de ekonomiska skadeverkningarna genom korrosion och korrosions-
            skydd är mycket omfattande och uppskattas till en miljard kronor
            om året, måste de biologiska skadorna likväl ges prioritet vid
            bedömningen av åtgärder mot luft- föroreningarna. Luftföroreningarna
            utgör framför allt ett hot mot människornas hälsa i storstäderna.
            Undersökningar gjorda i vissa andra länder, då främst USA och
            England, ger vid handen att höga koncentrationer av luftförorening
            i kombination med vissa meteoro- logiska förhållanden medfört
            akuta medicinska besvär och även dödsfall. I England avlider varje
            år 30 000 personer för tidigt på grund av luftföroreningar, och
            medi- cinska experter diskuterar nu att rekommendera andningsskydd
            för personer med andningsbesvär under smogperioder. Smogkatastrofen
            i London 1952 då hundratalet människor omkom var en följd av kombinationseffekter
            av koloxid, svaveldioxid och sot och de särskilt ogynnsamma meteorologiska
            förhållanden som vid den tid- punkten rådde i London. I Sverige
            torde ännu inte ha uppkommit så höga koncentrationer av förorenad
            luft som exempelvis undersökningar i London och Los Angeles uppvisat.
            Å andra sidan har inte de undersökningar som gjorts i Sverige
            varit tillräckligt omfattande för att ge en tillfredsställande
            kartläggning av luftföroreningarna. De svenska undersök- ningarna
            ger dock ett intressant material om de effekter som uppstår efter
            lång- varig exposition av lägre koncentrationer av förorenad luft.
            Det har visat sig att den förorenade luften innehåller kancerogena
            ämnen (t. ex. de cykliska kolvätena och blyföreningarna). I epidemiologiska
            undersökningar har man kunnat finna en po-
          </p>
          <pb facs="riksdagen-motions-pdf/data/1966/mot_1966__ak__28/mot_1966__ak__28-003.pdf"/>
          <fw xml:id="i-PSEoysVxaurtH4bVJ4vVBs">
            Motioner i Andra kammaren, nr 28 år 1966 3
          </fw>
          <p xml:id="i-FEQHvstmhPrzdWf7tYLptx">
            sitiv korrelation mellan luftföroreningsgrad och förekomst av
            lungkancer. Lung- kancerfrekvensen i Stockholm, Göteborg och Malmö
            är tre till fyra gånger så hög som på landsbygden. En svensk forskare
            har uppskattat en överdödlighet i Sverige på grund av luftföroreningar
            till 200 personer per år. Flera undersökningar har på- visat ett
            samband mellan långvarig exponering av förorenad luft och allvarliga
            för- ändringar i andningsvägarna. En annan aspekt, redovisad i
            ett radioprogram under hösten 1965, är att den dammbemängda luften
            över storstäderna skärmar av de ultravioletta strålarna upp till
            40—60 procent, vilket medför trötthet, sömnlöshet och liknande
            symtom.
          </p>
          <p xml:id="i-DLfUAHTWDLFcr284GckRkW">
            En särskild luftvårdslag nödvändig
          </p>
          <p xml:id="i-AtysNrcehYABH6oErNZDAJ">
            Utvecklingen på luftföroreningens område förefaller att ha nått
            den gräns där åtgärder som i huvudsak bygger på frivilliga åtaganden
            kan anses otillräckliga. Det är därför angeläget att vi får en
            enhetlig och samlad lagstiftning på detta område, en luftvårdslag.
            Gällande rättsregler finns nu spridda på skilda författningar
            och lagstiftningsområden. Den lagstiftning som finnes för bl.
            a. hälsovård, naturvård, arbetarskydd, atomenergi- och strålskydd,
            liksom byggnadslag, byggnadsstadga och trafikplanering, ger i
            och för sig vidsträckta möjligheter att ingripa mot sanitära olägenheter
            och luftnedsmutsning, men likväl förefaller det vara påkallat
            med en lag som klart anger högsta tillåtna mängd av föroreningar
            i atmosfären. Immisionssakkunniga, som tillsattes på hösten 1963
            för att verkställa utredning angående utformningen av en koncessionslagstiftning
            beträffande grannskapsstö- rande verksamhet, fick hösten 1964
            vidgade direktiv för sitt uppdrag. De sakkun- nigas direktiv har
            vidgats till att avse en allmän utredning angående utformningen
            av en lagstiftning om immissioner — alltså bl. a. luftföroreningar.
            De nya direk- tiven har också en begränsning som ligger i själva
            immissionsbegreppet, d. v. s. att det skall vara störningar som
            uppkommer genom fast egendom. Därav följer att sådana betydelsefulla
            sidor av luftföroreningsproblemen som exempelvis motorfor- dons
            konstruktion och användning faller utanför direktiven. Undertecknade
            motionärer finner det därför påkallat att föreslå en skyndsam
            ut- redning med direktiv att utarbeta förslag till en luftvårdslag
            eller att immissionssak- kunniga ges utvidgade direktiv och ökade
            resurser för utarbetande av sådant för- slag. En sådan luftvårdslag
            skulle ge de organ, som redan finns på detta område, möjlighet
            att på ett helt annat sätt ingripa för att förebygga luftföroreningar
            och eventuellt medföra tillskapandet av nya organ för handhavandet
            av luft- och vatten- vård.
          </p>
          <p xml:id="i-A8W7onxGTz9VKHiL5Nctht">
            Lagstiftning om avgasrenare på bilar
          </p>
          <p xml:id="i-T92zcNhh6Pi7JQWBj5VkHN">
            Vid luftvårdskonferensen i Strasbourg sommaren 1964 var den stora
            sensationen att man i USA var färdig med flera märken av s.k.
            avgasrenare på bilar, som senare släppts ut på den amerikanska
            marknaden. Vid den konferens som statens
          </p>
          <pb facs="riksdagen-motions-pdf/data/1966/mot_1966__ak__28/mot_1966__ak__28-004.pdf"/>
          <fw xml:id="i-4A89xinKWTHiB83YKuWL4R">
            4 Motioner i Andra kammaren, nr 28 år 1966
          </fw>
          <p xml:id="i-WGhmF3baQwJgahTpy1d2zy">
            luftvårdsnämnd i maj 1965 anordnade i Stockholm tillsammans med
            väg- och vat- tenbyggnadsstyrelsen, Stockholms stad och företrädare
            för bilindustrien lämnade den amerikanske forskaren Arthur C.
            Stern en omfattande redogörelse för de ame- rikanska erfarenheterna.
            Därvid erinrade han bl. a. om vad som länge varit känt, att man
            i vissa delar av USA, bl. a. i Los Angeles i Kalifornien, en stad
            som har samma biltäthet som Stockholm, enligt lag fastställer
            att alla bilar med bensinmoto- rer skall utrustas med avgasrenare.
            Mot bakgrunden av bilismens ständigt ökade bidrag till luftföroreningen
            måste det anses rimligt att de tekniska framsteg, som tillkomsten
            av avgasrenare utgör, komme till allmänt utnyttjande. Varken importe-
            rade eller i Sverige producerade fordon bör få saluföras utan
            sådana avgasrenare. Redan innan en sådan lagstiftning kan tänkas
            genomförd, borde bilar och bussar i kommunal och statlig tjänst
            kunna utrustas med avgasrenare.
          </p>
          <p xml:id="i-Qkbfq3em3h8f9npxtCwLjX">
            Trafik- och stadsplanering som vapen mot avgaserna
          </p>
          <p xml:id="i-Qp8pSStnW6NLk1BcbXmNw8">
            När det gäller bilarnas avgaser torde bilarnas och motorernas
            konstruktion vara nyckelfrågan, men uppenbart är att luftföroreningarna
            kan modifieras genom en trafik- och stadsplanering som bättre
            tar hänsyn till bilismens utveckling. Stads- planeringen kan i
            samma grad som trafikplaneringen anses vara försummade vapen mot
            avgaser och luftföroreningar. Vad trafikplaneringen beträffar
            visar utvecklingen att det i städerna blir alltmer nödvändigt
            med en differentiering av trafiken i skilda gång- och trafikgator,
            ökad framkomlighet genom enkelriktningar, stoppförbud vid högtrafiktid,
            vissa restriktioner mot anhopning av motorfordon i själva centrum-
            området, o. d. åtgärder. Undersökningar som gjorts om koloxidhalten
            på gånggator respektive trafikgator i Stockholm visar att gånggatorna
            var praktiskt taget helt fria från denna gas. Med hänsyn till
            att den snabba utvecklingen av bilismen måste tänkas fortsätta
            vore en statlig utredning angående stads- och trafikplanerandet
            motiverad.
          </p>
          <p xml:id="i-UJTu6ERRtXzTFUesKhrLWj">
            Handlingsprogram för förebyggande systematiska åtgärder nödvändigt
          </p>
          <p xml:id="i-Mz9pmuyGweQMoLGVknyFSk">
            Även om det ännu inte är möjligt att helt överblicka luftföroreningens
            långtids- effekter och kombinationsverkningar, bör större uppmärksamhet
            ägnas de var- ningar, observationer och förslag som lagts fram
            av medicinsk expertis. Å andra sidan måste man räkna med att det
            finns en uppenbar eftersläpning i fråga om forskningen på grund
            av att investeringarna på detta område varit alltför små och därigenom
            att många av de tekniska förändringar som förorsakar luftföroreningen
            kommit mycket snabbt. Den moderna samhällsutvecklingen medför
            nya risker, och samhällets uppgift att skydda människorna mot
            dessa risker är så mycket självklarare då farorna är upp- täckta
            och metoder att förebygga dem är kända. Om de förebyggande åtgärderna
            är blygsamma, blir skadekostnaderna betydande. Om däremot de förebyggande
            åt- gärderna blir omfattande, kan skadekostnaderna bli så mycket
            mindre.
          </p>
          <pb facs="riksdagen-motions-pdf/data/1966/mot_1966__ak__28/mot_1966__ak__28-005.pdf"/>
          <fw xml:id="i-Vc9pc5RyD3UgvRCXbEYYCQ">
            Motioner i Andra kammaren, nr 28 år 1966 5
          </fw>
          <p xml:id="i-HRRno6FeZLeLXCHWXZrU39">
            Det måste åligga statliga myndigheter att svara för utredningens
            arbete, plan- läggning och samordning på detta område. Det vore
            orimligt om exempelvis företa- gen och fastighetsägarna utifrån
            sina egha bedömanden skulle avgöra om de skall investera i reningsanläggningar
            eller inte. Den nivå av luftförorening som män- niskorna skall
            utsättas för får inte bli beroende av enskildas nonchalans eller
            ansvar. Den mängd av luftföroreningar som atmosfären kan tillåtas
            innehålla bör vara regle- rad i lag. Ett ökat ansvar från enskilda
            och frivilliga åtaganden och åtgärder kan bli värdefulla bidrag
            på detta område, men detta minskar inte samhällets ansvar att
            via demokratiskt valda organ utforma ett handlingsprogram för
            systematiska förebyggande åtgärder.
          </p>
          <p xml:id="i-CgPrdfszu49XdNBbiYFktU">
            Med anledning av det anförda föreslås, att riksdagen i skrivelse
            till Kungl. Maj:t måtte hemställa om tillsättandet av en utredning
            med uppgift att utarbeta förslag till luftvårdslag, innefattande
            bl. a. bestämmelser angående bensin- och dieseldrivna motorfordons
            utrustande med avgasrenare samt sådan översyn av bestämmelserna
            för stads- och trafikledsplane- ring, som kan främja syftet att
            minska luftföroreningarna.
          </p>
          <p xml:id="i-35fVBCTPXQSukrGjHTpXyN">
            Stockholm i januari 1966 Axel Jansson C.-H. Hermansson Erik Karlsson
          </p>
          <p xml:id="i-CWmdcRDYATjWHR1qXJA6e3">
            Helmer Holmberg Gustav Lorentzon Gunvor Ryding
          </p>
        </div>
      </div>
    </body>
  </text>
</TEI>
