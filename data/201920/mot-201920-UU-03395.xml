<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03395">
  <teiHeader>
    <fileDesc>
      <titleStmt>
        <title>med anledning av skr. 2019/20:17 Sveriges feministiska utrikespolitik</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3395 av Hans Wallmark m.fl. (M)</title>
          <idno type="rdwebb">H7023395</idno>
          <rs type="number">3395</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023395/text</ref>
          <ref type="dokument_url_html">http://data.riksdagen.se/dokument/H7023395</ref>
          <ref type="dokumentstatus_url_xml">http://data.riksdagen.se/dokumentstatus/H7023395</ref>
          <ref type="docx">http://data.riksdagen.se/fil/C7575181-5F47-4A1A-B703-01A0045A3412</ref>
          <ref type="pdf">http://data.riksdagen.se/fil/28BC0614-8895-4A57-BEA9-1D1FD77AF1BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2mszmCehMkd3NQmNrSC2bM" type="basedOn"/>
        <correspContext corresp="i-2mszmCehMkd3NQmNrSC2bM">
          <ref>Skrivelse 2019/20:17</ref>
        </correspContext>
        <correspAction xml:id="i-XnGdzPe5Y7eCUBn5CNCXGR" type="signed"/>
        <correspContext corresp="i-XnGdzPe5Y7eCUBn5CNCXGR">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction xml:id="i-LQbDuW4eB2WfxgFiru1tbu" type="submitted">
          <date when="2019-10-17"/>
          <time when="12:05:45"/>
        </correspAction>
        <correspAction xml:id="i-BdrktRseSfkjyx9YWkTvYj" type="reviewed">
          <date when="2019-10-17"/>
          <time when="18:16:30"/>
        </correspAction>
        <correspAction xml:id="i-KbmqdMEk9RTnwGrqxJ7dWy" type="dismissed">
          <date when="2019-10-18"/>
        </correspAction>
        <correspAction xml:id="i-BaDMRDK64hRdPJtUt94Pdv" type="referred">
          <date when="2019-10-22"/>
        </correspAction>
        <correspAction xml:id="i-TD7umqcYVQRwFNL84whdKH" type="assigned">
          <date when="2020-01-22"/>
          <time when="16:38:43"/>
        </correspAction>
        <correspContext corresp="i-TD7umqcYVQRwFNL84whdKH">
          <ref type="assignedTo">Utrikesutskottet</ref>
        </correspContext>
        <correspAction xml:id="i-7Xs4Hk94xxjgk4KgPKwuNz" type="behandlas_i"/>
        <correspContext corresp="i-7Xs4Hk94xxjgk4KgPKwuNz">
          <ref type="uppgift">2019/20:UU6</ref>
          <ref type="ref_dok_id">H701UU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU6</ref>
          <ref type="ref_dok_titel">Sveriges feministiska utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3395 av Hans Wallmark m.fl. (M)
          med anledning av skr. 2019/20:17 Sveriges feministiska utrikespolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2TLeK1kXsAvmgqhz8VHMYw">
            Förslag till riksdagsbeslut
          </head>
          <list style="ol">
            <item xml:id="i-G1xyp9eYyb2mchZZbhoyX2">
              Riksdagen ställer sig bakom det som anförs i motionen om betydelsen
              av handel, ekonomisk tillväxt, kvinnors tillgång till utbildning,
              förvärvsarbete och äganderätt för global jämställdhet och tillkännager
              detta för regeringen.
            </item>
            <item xml:id="i-4iARUowVzNk29pFyGbzw1T">
              Riksdagen ställer sig bakom det som anförs i motionen om att
              jämställdheten och öppenheten inom FN ska öka och tillkännager
              detta för regeringen.
            </item>
            <item xml:id="i-619fLKrRUJygK8KXoU2KCf">
              Riksdagen ställer sig bakom det som anförs i motionen om att
              det ska råda nolltolerans mot sexuella övergrepp och andra brott
              bland och av FN-personal och tillkännager detta för regeringen.
            </item>
            <item xml:id="i-KCtzfLz5iY4C56HMYxmBQv">
              Riksdagen ställer sig bakom det som anförs i motionen om samarbete
              och samordning mellan nordiska utlandsbeskickningar för att effektivt
              kunna ge hjälp till de svenskar, men också andra nordiska medborgare,
              som utsatts för familjerelaterat våld och hot, och detta tillkännager
              riksdagen för regeringen.
            </item>
            <item xml:id="i-Umjr9amrQ5wwafdpDKRHvy">
              Riksdagen ställer sig bakom det som anförs i motionen om yttrandefrihet
              och stärkt skydd för kvinnliga journalister, andra medieaktörer
              och människorättsförsvarare bl.a. som försvarar kvinnors åtnjutande
              av de mänskliga rättigheterna och tillkännager detta för regeringen.
            </item>
            <item xml:id="i-KP8PgbEvSNBosJ9tjzMUqb">
              Riksdagen ställer sig bakom det som anförs i motionen om sexuell
              och reproduktiv hälsa och rättigheter (SRHR) och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-KyPH8XCRgVu4HShsActeTZ" type="h1">
            Motivering
          </head>
          <p xml:id="i-8iRQcoHxwN5zZq6SGAFPd2">
            Sverige ska verka för en jämställd värld – en värld där alla
            människors rättigheter respekteras, oavsett kön, ålder, hudfärg,
            tro eller sexuell läggning och alla människors möjligheter tas
            till vara.
          </p>
          <p xml:id="i-9qJAbv3bSQqr5dUTB4UJiT">
            Moderaterna anser att Sveriges utrikespolitik ska utgå ifrån
            svenska intressen. I arbetet med att tillvarata dessa intressen
            ska våra gemensamma värderingar om mänskliga fri- och rättigheter,
            demokrati, rättsstat samt marknadsekonomi alltid vara vägledande.
            Dessa värderingar kräver inga enskilda strategier, utan ska genomsyra
            all svensk utrikespolitik.
          </p>
          <p xml:id="i-2Pkf62c6J5ovdSJ7SM9YEK">
            Det allra mest grundläggande intresset för Sverige är landets
            och befolkningens säkerhet. För detta är handlingsfrihet och självständighet
            grundbultar, likaså den svenska demokratin. Vi ska säkra vårt
            sätt att leva och att vara.
          </p>
          <p xml:id="i-Dh7fB8etQe3jx84tPVxRdt">
            Utrikespolitiken spelar en självklar roll för att främja vår
            säkerhet, i synnerhet för ett land som Sverige. Genom idogt diplomatiskt
            arbete är det möjligt att bygga allianser, samt förebygga och
            förhindra konflikter. Det sker bilateralt, alltså i direkta relationer
            med andra stater, men också multilateralt genom internationella
            organisationer. Sveriges säkerhet främjas av en stark, regelbaserad
            världsordning som befästs genom dessa relationer och organisationer,
            eftersom den internationella arenan saknar våldsmonopol. Att Sverige
            med tio miljoner invånare är ett förhållandevis litet land innebär
            också att vårt förtroendekapital är en av våra absolut mest värdefulla
            tillgångar inom utrikes­politiken. Våra diplomatiska förbindelser
            ska vara långsiktiga. Vi ska agera förutsägbart, balanserat och
            transparent.
          </p>
          <p xml:id="i-BcYNFZYZZz6PYDH7h6puwC">
            Sveriges säkerhet främjas av att fler människor lever i frihet
            och att fler länder är demokratiska och jämställda. En värld med
            fler liberala demokratier skulle också vara en säkrare och rikare
            värld för Sverige och den svenska befolkningen, liksom för världens
            övriga befolkning. Med detta sagt är mänskliga rättigheter och
            demokratisk utveckling också ett mål i sig självt och inte bara
            ett medel för att uppnå säkerhet och välstånd. Kvinnors politiska
            deltagande och inflytande är grundläggande för denna utveckling.
            Krig, konflikt och förtryck utsätter människor för obeskrivliga
            fasor. Individen har omätbart egenvärde och oavhändliga fri- och
            rättigheter som bäst tillgodoses genom demokratin och dess institutioner,
            även om modellen är långt ifrån perfekt. I det utrikespolitiska
            arbetet för demokrati och frihet är, med andra ord, det svenska
            intresset och de svenska värderingarna tätt sammanflätade.
          </p>
          <p xml:id="i-JDFxRnGvjfQegkkVzhqXSj">
            Ytterligare ett intresse för Sveriges utrikespolitik är vårt
            gemensamma välstånd. Svensk konkurrenskraft, innovation och handel
            är en förutsättning för jobb och tillväxt. Det är ett självändamål
            att ett litet och exportberoende land, som i stort sett bara kan
            konkurrera med kvalitet, försvarar dessa strategiska intressen.
            Då krävs samarbete med andra länder. Sverige ska möta omvärlden
            med nyfikenhet, ödmjukhet och tillförsikt; det betyder dock inte
            att vi är aningslösa eller att vi tolererar intolerans. Utrikespolitiken
            ska bidra till att värna marknadsekonomin och till att öka utbytet
            av varor, tjänster och idéer. Det bygger såväl välstånd som kunskap.
            Handel kan vara, men behöver inte vara, ett nollsummespel. Genom
            breda och moderna frihandelsavtal, samt genom samarbeten såsom
            Europeiska unionen, skapas förutsättningar för ökat välstånd och
            fler jobb både i vårt eget land och i andra länder.
          </p>
          <p xml:id="i-VvBXjRAjdVEr8NAuQuRh5z">
            Handeln har skapat välstånd och bidragit till att miljontals
            människor lyfts ur fattigdom. Tillgången till kapital, innovationer
            och kompetens har bidragit till en ökad tillväxt, inte minst i
            många utvecklingsländer. Som ett resultat av detta har medel­livslängden
            ökat, har fler tillgång till hälso- och sjukvård och utbildning
            samt har kvinnors rättigheter och möjligheter stärkts. Kvinnors
            företagande har visat sig ha stor betydelse för kvinnors inkomster,
            med hjälp av mikrolån kan kvinnor bli småföretagare, bli försörjare,
            förändra sina liv och äga mark och bostad. Moderaterna vill verka
            för att fler kvinnor ska kunna starta, driva och utvidga sin verksamhet.
          </p>
          <p xml:id="i-AZWeNCQqfaNhdYjDjCndJF">
            Lagstiftning och traditioner används för att inskränka kvinnors
            frihet på många platser i världen. Kvinnor utsätts för tvångsäktenskap,
            könsstympning, trafficking och sexuella kränkningar. Kvinnor drabbas
            ofta särskilt hårt av krig, naturkatastrofer, låg utvecklingsnivå
            och fattigdom. Kränkningar av kvinnors rättigheter är ett av de
            största hindren för demokrati och ekonomisk utveckling. Först
            när kvinnor, i samma omfatt­ning som män, får tillgång till utbildning,
            förvärvsarbete och äganderätt samt kan skyddas mot övergrepp kan
            ett lands utveckling ta verklig fart.
          </p>
          <p xml:id="i-TjxpMRuEeHToWi1Rb3GXpS">
            Vi ska därför lägga fortsatt stor kraft på dessa områden inom
            såväl utvecklingsarbetet som övrigt internationellt arbete. FN-resolutionerna
            1325 och 1820 om kvinnors och barns situation i väpnade konflikter
            är viktiga verktyg i kampen mot flera av dessa problem. Sverige
            har därför ett särskilt intresse av, och ansvar för, att resolutionerna
            genomförs nationellt och internationellt i all freds- och säkerhets­främjande
            verksamhet och inom humanitära insatser. Moderaterna vill också
            att jämställdheten och öppenheten inom FN ska öka, samt att det
            ska råda nolltolerans mot sexuella övergrepp och andra brott bland
            och av FN-personal.
          </p>
          <p xml:id="i-2ZdV41aS4Hkqxv55D441yN">
            I partimotionen En utrikespolitik utifrån svenska intressen,
            2019/20:2830, skriver Moderaterna att begreppet utvecklingspolitik
            behöver breddas. Utvecklingsbistånd är ett viktigt verktyg, men
            behöver inte vara det enda eller det bästa verktyget för att möta
            olika utmaningar runt om i världen. Åtgärder för att främja ekonomisk
            tillväxt, inter­nationell handel och förbättrat företagsklimat
            – alltså åtgärder som inte klassas som biståndsverksamhet – är
            vad som bäst skapar förutsättningar för att nå bistånds­politikens
            mål: att utrota fattigdom och förtryck.
          </p>
          <p xml:id="i-MdfcY81oJofEiYW9BBGQZi">
            År 2015 godkände FN:s medlemsländer Agenda 2030 med 17 globala
            mål och 169 delmål för hållbar utveckling. Agendan innebär att
            alla medlemsländer förbundit sig att arbeta för att uppnå en socialt,
            miljömässigt och ekonomiskt hållbar värld till 2030. Moderaterna
            vill därför att all biståndsverksamhet ska präglas av hjälp till
            självhjälp. Vi strävar efter att genomföra Agenda 2030 och verkar
            för att de över 190 länderna som förbundit sig att uppnå dessa
            mål också kopplar ambitionerna till en vision om hur bistånd kan
            utvecklas efter att de mål alla eftersträvar uppnåtts. Exempelvis
            skulle man kunna fokusera stöd till humanitära krisinsatser, kärnstöd
            till internationella organisationer och stärkande av mänskliga
            rättigheter och demokratiska institutioner.
          </p>
          <p xml:id="i-7ECW19B1WuM5vu84hcYJRn">
            Moderaterna vill att ett av Sveriges fokus för biståndet ska
            vara infrastruktur, hälsa och utbildning för jämställdhet. Sverige
            är en stark röst i världen för kvinnors rättigheter. Detta vill
            vi fortsätta vara, med ett nytt grepp och med resultat i fokus.
            För att stärka kvinnors självständighet behöver samhällsfunktionerna
            fungera. Att förändra värderingar kan vara en svår målsättning
            för biståndet att uppnå, men satsningar på infrastruktur, hälsa
            och utbildning som i sin tur kan skapa förutsättningar för ett
            mer jämställt samhälle är fullt möjligt. Infrastruktur som främjar
            kvinnors deltagande i samhället och flickors rätt till utbildning
            ska vara prioriterat.
          </p>
          <p xml:id="i-866Ho2tULT3hwHcZUdVQk3">
            Sveriges utlandsmyndigheter kontaktas allt oftare av nödställda
            svenskar som under resa utomlands utsätts för familjerelaterat
            våld och hot. Moderaterna ser en möjlighet för nordiska utlandsbeskickningar
            att samarbeta och samordna sin verksamhet för att snabbt och effektivt
            kunna ge hjälp till de svenskar, men också andra nordiska medborgare,
            som utsatts för exempelvis tvångsäktenskap. Det bästa är naturligtvis
            att förhindra att de lämnar landet men i de fall där barnet eller
            ungdomen redan lurats eller övertalats att åka behöver de hjälp
            att ta sig tillbaka hem. Varje land ansvarar naturligtvis för
            sina medborgare och så också ambassaderna utomlands. Att hjälpa
            ett barn eller en ung person att lämna sin påtvingade make eller
            maka kräver bra lokal­kännedom och kontakter med lokala myndigheter.
            I fall som rör stöd till barn och ungdomar som tvingats gifta
            sig utomlands och som behöver hjälp att ta sig hem bör de nordiska
            ambassaderna kunna samarbeta och samordna sin verksamhet för att
            kunna ge hjälp snabbt och effektivt.
          </p>
          <p xml:id="i-NyqQ2Lyq135FoqKH3TCzXw">
            Regeringen redogör i skrivelsen för Sveriges feministiska utrikespolitiks
            resultat och genomslag. Vi delar regeringens beskrivning av de
            sex fokusområden regeringen presenterar med utmaningar, vilka
            alla berör alla kvinnors och flickors fulla åtnjutande av de mänskliga
            rättigheterna, frihet från fysiskt, psykiskt och sexuellt våld,
            medverkan i att förebygga och lösa konflikt och i att bygga fred
            efter konflikter, politiska deltagande och inflytande inom alla
            samhällsområden, ekonomiska rättigheter och egenmakt, och sexuella
            och reproduktiva hälsa och rättigheter (SRHR).
          </p>
          <p xml:id="i-KbCnAiCrb2a71N9hu57VdJ">
            Vi välkomnar regeringens arbete för ökad jämställdhet och kvinnor
            och flickors rättigheter – t.ex. att regeringen stärkt det globala
            stödet för yttrandefrihet och verkat för stärkt skydd för kvinnliga
            journalister, andra medieaktörer och människorättsförsvarare bl.a.
            som försvarar kvinnors åtnjutande av de mänskliga rättigheterna.
            Detsamma gäller för arbetet med sexuell och reproduktiv hälsa
            och rättigheter (SRHR) där regeringen exempelvis lyfter fram investeringar
            i mödrahälsa, med utbildning av barnmorskor, tillgång till säkra
            förlossningar, vatten, sanitet och hygien (Wash). Det är också
            välkommet att regeringen lyfter handelns roll för att människor
            har lyfts ur extrem fattigdom och att regeringen genom EU vill
            se handelsavtal som tillvaratar kvinnors intressen.
          </p>
        </div>
        <div type="motSignatures">
          <list>
            <item xml:id="i-Kx8sdiCT8H7DdMg5uR7PVd" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-WTykTPsvAkWvNthsqcbDS1" who="i-J6HemNwzcYVLs5m9EZ9Tmt">
              Hans Rothenberg (M)
            </item>
            <item xml:id="i-Ff4nkhmWiegejEbPF5ajD1" who="i-GJLL78ePjJhSXVWBYyRW8t">
              Margareta Cederfelt (M)
            </item>
            <item xml:id="i-U5ncGbmTNErhr3pWKeCXaZ" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-Kfx7QfFJNr15PBEhiTeguX" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-JnsyNjwjLxhYnjqPuM3sNp" who="i-KPGvtK4s6Zp3E6XH6vj18n">
              Tobias Billström (M)
            </item>
            <item xml:id="i-SLYUEuLqDutwomV4Z7TKA9" who="i-PyuBrn6sPrF8RQEvmB9xdP">
              Cecilia Widegren (M)
            </item>
            <item xml:id="i-XZBW4AbqV18fHyReArQ9d4" who="i-Ch6N1ddXaHhYxZN72JKZAS">
              Alexandra Anstrell (M)
            </item>
            <item xml:id="i-F988isjDwzsu3MNSJK2Kr4" who="i-3Grh8TCtLTMtZdMgN1X5RJ">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
