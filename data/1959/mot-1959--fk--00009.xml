<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__9/mot_1959__fk__9-001.pdf"/>
      <div type="motHeader" xml:id="i-WUwrj7HVwN7hp2qvhTNQ1f">
        <div type="motTitle" xml:id="i-SGFfxABxu266efnZvbMGhz"/>
        <div type="motSubmissionInfo" xml:id="i-KFRNmS6EkStMzrBEX7PvuS"/>
      </div>
      <div type="motBody" xml:id="i-7AahagqawVipeakm4bF4zZ">
        <div xml:id="i-B6e8NS7dPNEdKNoh7JHC1i">
          <p xml:id="i-98wpeGMiiHNKgLvMSXS4Yy">
            Motioner i Första kammaren, nr 9 år 1959 qT
          </p>
          <p xml:id="i-EhmNYfV6v9uyTZ6RzbKGxH">
            Nr 9 Av herr Svensson, Axel, om slopande av utskänkningsskatten
            m.m.
          </p>
          <p xml:id="i-75ZSASmDwGkQvw5kb1Fpdt">
            I Kungl. Maj:ts proposition nr 94 år 1957, de ekonomiska villkoren
            för rusdrycksutskänkningen m. m., framgår å sid. 107 att kommittén
            för sin del ansett det påkallat, att ändring snarast vidtages
            i gällande bestämmelser beträffande omfattningen av förtärings-
            och förvaringsförbuden. Förbuden skulle gälla för varje lokal,
            som organiskt tillhör en restaurangrörelse, samt de privata festvåningar,
            som upplåtes för servering av måltider vid festtill- fällen. Som
            privat festvåning skulle räknas jämväl samlingslokaler — där-
            ibland folkets hus och bygdegårdar — där restaurangrörelse varaktigt
            eller tillfälligt bedrives. I samtliga fall bör enligt kommittén,
            såframt förtäring av rusdrycker är avsedd att äga rum, utskänkningsrättighet
            förvärvas, an- tingen i form av årsutskänkning eller tillfällig
            rättighet. I departementschefens yttrande sid. 113 framhölls,
            att de föreslagna skärpningarna enligt kommittén skulle skapa
            bättre möjligheter att mot- verka de påtalade olägenheterna. Verkningarna
            syntes enligt departements- chefen emellertid sträcka sig längre
            än i och för sig torde vara motiverat. De föreslagna bestämmelserna
            skulle sålunda, fortsatte departementsche- fen, även träffa den
            verksamhet med anordnande av privata fester som i lag- liga former
            bedrives av folkets hus och bygdegårdar. Denna verksamhet fyllde
            ett legitimt behov, och de av kommittén föreslagna skärpningarna
            torde knappast mötas av förståelse från allmänhetens sida. Med
            hänsyn till det anförda fann sig departementschefen inte kunna
            tillstyrka kommitténs förslag. Departementschefen ansåg att de
            problem som sammanhänger med konkurrensen från festvåningarna
            i stället borde angripas genom att min- ska prisskillnaden mellan
            utminuterade och utskänkta rusdrycker. Vad de- partementschefen
            sålunda anfört vann riksdagens bifall. Av det anförda framgår
            med all tydlighet, att departementschefen tagit avständ från den
            av kommittén föreslagna utvidgningen vad det gäller fol- kets
            hus och bygdegårdar. Trots detta har kontrollstyrelsen funnit
            skäl ut- färda anvisningar, vilka innebär att dessa lokaler skall
            underkastas förtä- rings- och förvaringsförbuden. Som exempel
            anföres i anvisningarna: ”I ett folkets hus finnes dels en danssalong,
            dels en festvåning omfattande ett sty- relserum och två mindre
            rum. Danssalongen användes för offentlig dans varje lördag utom
            under sommaren. Härvid utskänker lokalinnehavaren ge- nom särskild
            föreståndare alkoholfria drycker. I övrigt uthyres lokalerna till
            föreningar och enskilda. Vid festligheter ordnar beställaren själv
            med maten samt medför eller anskaffar rusdrycker och övriga drycker.
            Vid en- staka tillfällen utskänker föreståndaren i samband med
            föreningssamman-
          </p>
          <pb facs="riksdagen-motions-pdf/data/1959/mot_1959__fk__9/mot_1959__fk__9-002.pdf"/>
          <p xml:id="i-V1n1rB7e59F27h7HCorbSn">
            8 Motioner i Första kammaren, nr 9 år 1959
          </p>
          <p xml:id="i-51heaDkWUsquDWcUY3N5SV">
            träden alkoholfria drycker i styrelserummet. Någon matservering
            förekom- mer inte. Bedömning: Danssalongen utgör ett utskänkningsställe
            för regelbunden utskänkning av alkoholfria drycker och är alltså
            permanent underkastad förbuden. En bygdegård omfattar en stor
            och en liten festsal, hobbyrum samt ge- mensam entré, ekonomiutrymmen,
            m. m. Vissa dagar i veckan förekommer i lokalerna förenings- och
            klubbmöten, varvid alkoholfria drycker utskänkes av föreståndaren.
            I festsalarna anordnas dessutom 1—2 gånger i veckan privata fester,
            varvid föreståndaren serverar mat, medan rusdrycker och andra
            drycker medtages eller anskaffas av beställaren. Bedömning: Lokalerna
            utgör ett utskänkningsställe för regelbunden ut- skänkning av
            alkoholfria drycker och är således underkastade förbuden. Som
            det framgår av ovanstående exempel har kontrollstyrelsen, som
            där- vid åberopat riksdagens beslut, dragit längre gående slutsatser
            än vad som avsetts. Konsekvenserna av denna tolkning drabbar samtliga
            folkets hus och bygdegårdar. Dessa lokaler har tillkommit under
            stora ekonomiska upp- offringar från föreningsfolkets sida, allt
            i akt och mening att höja vår mö- teskultur. Det kan slås fast
            att folkrörelsernas olika organisationer i stor utsträckning lyckats
            i sin strävan att även under festliga tillfällen få med- borgarna
            att umgås med spriten under värdiga former. Departementschefen
            har framhållit att ”konkurrensen från festvåningar- na bör angripas
            genom att minska prisskillnaden mellan utminutering och utskänkta
            rusdrycker”. Detta synes vara den väg man bör beträda för att
            nå målet. Inkomsten av utskänkta rusdrycker utgör ca 17 miljoner
            kronor. Att upprätthålla de rigorösa bestämmelser som alltjämt
            finnes på spritkon- trollens område, när spriten i övrigt kan
            köpas i hur stora mängder som helst, är orimligt. Ett bortfall
            av 17 miljoner kronor spelar dock i dag sin roll i statens inkomster,
            varför bortfallet därav bör kompenseras genom en justering uppåt
            av nu gällande pris å starksprit. Med stöd av ovanstående yrkas,
            att riksdagen måtte hos Kungl. Maj:t hemställa, dels om förslag
            till sådan ändring i rusdrycksförsälj- ningsförordningen, att
            bl. a. folkets hus och bygdegårdar icke kommer att falla under
            förtärings- och förvarings- förbuden, dels ock om förslag till
            sådana ändringar i förordningen angående skatt å spritdrycker
            och vin, att utskänknings- skatten slopas samt omsättningsskatten
            höjes så mycket som motsvarar inkomstbortfallet av utskänkningsskatten.
          </p>
          <p xml:id="i-7ZaE7VhYSW54givDPimU7J">
            Stockholm den 14 januari 1959 Axel E. Svensson
          </p>
        </div>
      </div>
    </body>
  </text>
</TEI>
