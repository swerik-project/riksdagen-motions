<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-01640">
  <teiHeader>
    <fileDesc>
      <titleStmt>
        <title>Ekonomisk trygghet för barn och familj</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1640 av Julia Kronlid m.fl. (SD)</title>
          <idno type="rdwebb">H6021640</idno>
          <rs type="number">1640</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6021640/text</ref>
          <ref type="dokument_url_html">http://data.riksdagen.se/dokument/H6021640</ref>
          <ref type="dokumentstatus_url_xml">http://data.riksdagen.se/dokumentstatus/H6021640</ref>
          <ref type="docx">http://data.riksdagen.se/fil/47BE19D3-B9D1-4C0E-9225-AFDA7A1A2825</ref>
          <ref type="pdf">http://data.riksdagen.se/fil/E08EC2A2-32E1-4520-BB23-2A8035F441B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-KG1jdyzPWSTYqMzjLvBHub</idno>
            <name>Anne Oskarsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RdqfcsfYnpfYjKbT7mPaDQ" type="signed"/>
        <correspContext corresp="i-RdqfcsfYnpfYjKbT7mPaDQ">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-KG1jdyzPWSTYqMzjLvBHub"/>
        </correspContext>
        <correspAction xml:id="i-QovJqf7cGscrQTgQSzJxez" type="submitted">
          <date when="2018-11-28"/>
          <time when="15:53:11"/>
        </correspAction>
        <correspAction xml:id="i-TEwGjaQ7AJ1pCMq6etjeba" type="reviewed">
          <date when="2018-11-28"/>
          <time when="16:45:32"/>
        </correspAction>
        <correspAction xml:id="i-9EnvjX3GpJ9PPRxXoPdJdL" type="referred">
          <date when="2018-12-05"/>
        </correspAction>
        <correspAction xml:id="i-VTjiT22D1E8LEMf5S2fEhU" type="assigned">
          <date when="2019-09-27"/>
          <time when="14:26:32"/>
        </correspAction>
        <correspContext corresp="i-VTjiT22D1E8LEMf5S2fEhU">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-KiPjixv2V5c9t7Lvh34AUM" type="behandlas_i"/>
        <correspContext corresp="i-KiPjixv2V5c9t7Lvh34AUM">
          <ref type="uppgift">2018/19:SfU3</ref>
          <ref type="ref_dok_id">H601SfU3</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GSpihYHfQR9itnoGBirXVA" type="behandlas_i"/>
        <correspContext corresp="i-GSpihYHfQR9itnoGBirXVA">
          <ref type="uppgift">2018/19:AU9</ref>
          <ref type="ref_dok_id">H601AU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU9</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Nx1ES2jB1scu2G5UaKYNx4" type="behandlas_i"/>
        <correspContext corresp="i-Nx1ES2jB1scu2G5UaKYNx4">
          <ref type="uppgift">2018/19:SfU21</ref>
          <ref type="ref_dok_id">H601SfU21</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU21</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UCc9a1Z6Pr1DqHWqBXLWk5" type="behandlas_i"/>
        <correspContext corresp="i-UCc9a1Z6Pr1DqHWqBXLWk5">
          <ref type="uppgift">2018/19:UbU7</ref>
          <ref type="ref_dok_id">H601UbU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU7</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4T5HapSRqQKdMN8QFaCFvW" type="motHeader">
        <div xml:id="i-Hjx9k8E2j12Aq9BeMtrZmw" type="motTitle">
          Motion till riksdagen 2018/19:1640 av Julia Kronlid m.fl. (SD)
          Ekonomisk trygghet för barn och familj
        </div>
      </div>
      <div xml:id="i-4EHd2DDjcZtNBQ95csWvi7" type="motBody">
        <div xml:id="i-L6p14ss875K3dqBj1rrMGW" type="motProposal" subtype="förslag">
          <head xml:id="i-SVmc7PfbEZBNrrwK7C818H">
            Förslag till riksdagsbeslut
          </head>
          <list xml:id="i-TgSzYD72u9oy4jvQ2yZUPQ" style="ol">
            <item xml:id="i-6YSRGAtGVhNbFUftarw2DJ">
              Riksdagen ställer sig bakom det som anförs i motionen om att
              båda föräldrarna ska ha lagstadgad rätt till att närvara vid besök
              hos mödravården under hela graviditeten utan att arbetsgivaren
              ska ha möjlighet att neka detta och tillkännager detta för regeringen.
            </item>
            <item xml:id="i-PxZ942X4E8htZVtDV9Lctv">
              Riksdagen ställer sig bakom det som anförs i motionen om tillfällig
              föräldrapenning vid mödravårdsbesök för båda föräldrarna under
              den tidigare delen av graviditeten och tillkännager detta för
              regeringen.
            </item>
            <item xml:id="i-RcZCqkCW5VCSXpZuTjuYBu">
              Riksdagen ställer sig bakom det som anförs i motionen om graviditetspenning
              och tillkännager detta för regeringen.
            </item>
            <item xml:id="i-Uk9iv7odPJNdwoQoYeVMjs">
              Riksdagen ställer sig bakom det som anförs i motionen om bidrag
              till förstföderskor och tillkännager detta för regeringen.
            </item>
            <item xml:id="i-SsW2mRexcv5PMGf4uR7tWV">
              Riksdagen ställer sig bakom det som anförs i motionen om att
              helt avkvotera föräldraförsäkringen och återge makten till familjerna
              och tillkännager detta för regeringen.
            </item>
            <item xml:id="i-WB6oYmonr8hTPLTvatP3hb">
              Riksdagen ställer sig bakom det som anförs i motionen om flexibel
              föräldrapenning och tillkännager detta för regeringen.
            </item>
            <item xml:id="i-9DxUbhwJ1V2xvLHxferqgz">
              Riksdagen ställer sig bakom det som anförs i motionen om att
              förstärka föräldrapenningen och tillkännager detta för regeringen.
            </item>
            <item xml:id="i-63FUEUY44ByU4EH7PFeq9a">
              Riksdagen ställer sig bakom det som anförs i motionen om att
              höja taket i föräldrapenningen och tillkännager detta för regeringen.
            </item>
            <item xml:id="i-2nKPvgNixjXFEy5xkWrf7x">
              Riksdagen ställer sig bakom det som anförs i motionen om att
              öka antalet dubbeldagar och tillkännager detta för regeringen.
            </item>
            <item xml:id="i-ALf22V372CQ6mhT6Z2NRXH">
              Riksdagen ställer sig bakom det som anförs i motionen om barnomsorgspeng
              för omsorg om egna barn och tillkännager detta för regeringen.
            </item>
            <item xml:id="i-BpHyhrryfizRohpgAWpJxi">
              Riksdagen ställer sig bakom det som anförs i motionen om att
              stärka bostadsbidraget för barnfamiljer samt se över återbetalningsrutinerna
              i vissa fall och tillkännager detta för regeringen.
            </item>
            <item xml:id="i-6WjYP4nFmWGZ5quFbf8KgF">
              Riksdagen ställer sig bakom det som anförs i motionen om att
              nivån på underhållsstödet bör ökas årligen för att kompensera
              för inflation och tillkännager detta för regeringen.
            </item>
            <item xml:id="i-PH5MHDeiA74rUVypYBK2fZ">
              Riksdagen ställer sig bakom det som anförs i motionen om utökad
              sorgepeng och tillkännager detta för regeringen.
            </item>
          </list>
        </div>
        <div xml:id="i-CvefMg5gseAkiJrQEtdpub" type="motContent">
          <head xml:id="i-XLh3nwa4Mv71F5rjJCGSGZ" type="h1">
            Motivering
          </head>
          <p xml:id="i-3kLRaPVNWsjFfhsSmv9NLv">
            Familjen med sin omhändertagande, kulturförmedlande och fostrande
            roll är samhällets viktigaste och mest grundläggande gemenskap.
            Starka och trygga familjer är en nödvändig förutsättning för harmoniska
            samhällsförhållanden. Politikens uppgift är att stötta familjerna
            utan att inkräkta på deras handlingsfrihet, men också att skapa
            starka skyddsnät och rycka ut till barnens stöd i de fall då föräldrarna
            sviker sitt ansvar eller då familjen av någon orsak faller sönder.
            Utgångspunkten för Sverigedemokraternas familjepolitik är att
            barnens bästa skall beaktas i alla situationer inom familjepolitikens
            område.
          </p>
          <head xml:id="i-BXSUiRXoek6wVabpm1Sxcd" type="h1">
            Besök hos mödravården
          </head>
          <p xml:id="i-HhYTfytaJxJ1ZQt1QUcE8b">
            När graviditeten är bekräftad kan det vara en omtumlande vetskap
            att vara en blivande förälder. För kvinnan kan fysiska känningar
            av graviditeten komma tidigt medan det kan vara svårare för mannen
            att ta till sig det väntande barnet. Besök hos mödravården kan
            hjälpa föräldrarna med viktig information om fostrets utveckling,
            den gravida kvinnans hälsa och vara en förberedelse för föräldraskapet.
            Enligt lagen är det ingen självklarhet att båda föräldrarna ska
            beviljas ledighet med ersättning för besök hos mödravården. För
            mammorna regleras bestämmelserna i vissa fall i kollektivavtal,
            medan papporna helt enkelt får hoppas på en förstående chef. Trots
            detta är pappor generellt sett duktiga på att följa med på dessa
            undersökningar. Fadern har idag ingen formell rätt att med ersättning
            följa med, vilket gör att situationer kan uppstå då fadern tvingas
            avstå. Detta anser vi är fel.
          </p>
          <p xml:id="i-F39hzCepTFxgPVcXsyfZrq">
            Vi menar att båda föräldrarna ska ha rätten att besöka mödravården
            så snart graviditeten är ett faktum och mödravårdbesök inleds,
            alldeles oavsett eventuella komplikationer med graviditeten. Ofta
            är ultraljudet som kan ske tidigt i graviditeten runt v. 12–13
            och rutinultraljudet något senare runt v. 16 viktiga händelser
            för båda föräldrarna och det kan vara först då graviditeten och
            det väntande barnet känns mera verkligt. Det kan tyvärr också
            förekomma tråkiga besked vid dessa undersökningar och då är det
            en självklarhet att båda föräldrarna ska ges möjlighet att vara
            med.
          </p>
          <p xml:id="i-XJT1NCgEsb5wMrf3TdyC2V">
            Vi föreslår därför att från den tidpunkt då graviditeten är bekräftad
            ska båda föräldrarna ha en lagstadgad rättighet att få ledighet
            från sitt arbete för att kunna delta vid besök i mödravården.
            Vi menar också att båda föräldrarna ska ha en möjlighet att ansöka
            om en ny form av tillfällig föräldrapenning för besök hos mödravården.
            De ordinarie föräldrapenningdagarna ska inte behöva användas till
            detta innan de 60 dagar före beräknad förlossning som båda föräldrarna
            numera har rätt att ta ut föräldrapeng för mödravårdsbesök.
          </p>
          <head xml:id="i-Ep33r7Sm7dkDSFdeuGn23" type="h1">
            Graviditetspenning
          </head>
          <p xml:id="i-5nqCNeGYThsbAemCYc4TPu">
            Sverigedemokraterna anser att det särskilt under den sista tiden
            i graviditeten ska finnas förutsättningar för lugn och harmoni,
            för mamman såväl som för barnet i livmodern. För kvinnor som på
            grund av ett ansträngande yrke upplever besvär finns idag möjlighet
            till graviditetspenning. Denna kan erhållas från och med 60:e
            dagen innan beräknad födsel. Trots detta nekas idag många denna
            avlastning, med följd att de tvingas fortsätta arbeta heltid,
            trots höggraviditet och inte sällan med fysiskt påfrestande arbetsuppgifter.
            Att behöva gå till ett jobb och utföra arbetsuppgifter man inte
            känner att man klarar av leder naturligtvis till ökad oro och
            stress. Detta är negativt för både mamman och barnet. Därför är
            det vår ambition att det ska bli lättare att bli beviljad ersättning
            från den 60:e dagen innan beräknad förlossning. Vi vill också
            uppdra till regeringen att utreda möjligheten att införa ett antal
            graviditetsdagar som alla gravida kvinnor kan ha rätt att ansöka
            om de 30 sista dagarna innan beräknad förlossning oavsett behov
            i förhållande till sitt arbete eller inte.
          </p>
          <head xml:id="i-3nkL2qgDyDaUqBpjRFkZof" type="h1">
            Bidrag till förstföderskor
          </head>
          <p xml:id="i-USn9AW9RcSkp1XUP2jS7m5">
            Som ett familjevänligt parti vill Sverigedemokraterna införa
            ett nytt bidrag till först­föderskor. Tanken är att detta ska
            vara engångsstöd som utgår till förstföderskor för att kunna täcka
            en del av de engångskostnader som uppstår i samband med en nyfödd.
            Givetvis är det viktigt att varje familj så långt det är möjligt
            skapar ekonomiska förut­sättningar för familjebildning men vi
            ser vikten av att varje familj ges möjlighet till ett grundläggande
            utbud av behövda saker för att skapa förutsättningar för en trygg
            start för barnet och familjen. Bilbarnstol och barnvagn är exempel
            på saker där också säkerheten för barnet är en viktig aspekt.
          </p>
          <head xml:id="i-Qmik94y95cThn13gCMwF8y" type="h1">
            En generös och flexibel föräldraförsäkring
          </head>
          <head xml:id="i-LM6xBm2RYkS3ZNm4wjGFqd" type="h2">
            Stoppa kvotering i föräldraförsäkringen
          </head>
          <p xml:id="i-5Fd8ZddmFsAwUUmCKnLunN">
            Föräldraförsäkringen är den nyblivna eller växande familjens
            garanti för ekonomisk stabilitet under barnens första omsorgskrävande
            år. Sverigedemokraternas utgångspunkt är att barnens bästa ska
            stå i centrum och varje barns behov är unikt. Vi menar även att
            varje familj är unik och hur föräldrapengen fördelas mellan vårdnadshavarna
            skall bestämmas av just föräldrarna som är vårdnadshavare till
            barnet i fråga och behöver inte regleras politiskt. Därför är
            det vår mening att avskaffa all kvotering av föräldraförsäk­ringen
            och ge förtroendet till föräldrarna att fullt ut bestämma hur
            föräldraförsäkringen ska disponeras.
          </p>
          <p xml:id="i-YWXC5U3FoSfd3Sn6Vma3Q3">
            En annan viktig aspekt i diskussionen kring kvoterad föräldraförsäkring
            är att alla inte har möjlighet att vara hemma en längre tid med
            sina barn. Bland annat kan det vara svårt för både egenföretagare
            och studenter att nyttja de dagar de inte kan föra över till sin
            partner. Resultatet kan för barnet vara en ofrivilligt förkortad
            första tid hemma. Barn som kanske ännu inte är redo för förskolan
            kan då ändå tvingas in i barnomsorgen i förtid.
          </p>
          <head xml:id="i-GVE7jYwtDZmvatd2wx6swf" type="h2">
            Ökad flexibilitet för familjen och barnets bästa i fokus
          </head>
          <p xml:id="i-NgFUPjNJTv5Cfcyp38GXqS">
            Sverigedemokraterna vill så långt som möjligt underlätta familjers
            livspussel så länge barnens bästa står i fokus. Efter förslag
            från regeringen kommer det numera bli möjligt även för den sambo
            som föräldern inte varit gift med eller har gemensamma barn med,
            att vara föräldraledig istället för föräldern. I dessa förändringar
            är det viktigt att alltid ha barnets bästa i fokus samtidigt som
            vi vill värna familjernas eget ansvar och flexibilitet. Då överlåtande
            av dagar kan röra mycket små barn är det därför vår utgångspunkt
            att de föräldrar som också är vårdnadshavare och har en stadigvarande
            relation till barnet i fråga i första hand ska vara dem som fördelar
            föräldradagarna sinsemellan och att dessa dagar i andra hand ska
            kunna erbjudas sambo som enligt lag kan likställas med en förälder.
            Vi menar därmed att i de fall en vårdnadshavare avser att avstå
            dagar, ska dessa dagar i första hand erbjudas den andra vårdnadshavaren.
            I de fall den vårdnads­havare som erbjudits dagar tackar nej ska
            det vara upp till den första vårdnadshavaren att överlåta dagar
            till sambo. I de fall det bara finns en vårdnadshavare menar vi
            att den vårdnadshavaren själv ska få avgöra om dagar ska överlåtas
            till en sambo. I dessa fall där båda vårdnadshavarna i första
            hand har erbjudits föräldradagarna eller i de fall det bara finns
            en vårdnadshavare ser vi inga skäl till att inte utreda möjligheten
            att också öppna upp för barnets mor- och farföräldrar att ta del
            av föräldraförsäkringen. Detta skulle kunna underlätta för många
            familjer, i synnerhet ensamstående.
          </p>
          <head xml:id="i-Mmc1rVWdqj5s9G6aNkQdcF" type="h2">
            En stärkt föräldraförsäkring
          </head>
          <p xml:id="i-MT16u7NMkMeKKfUa5G6jrn">
            Med barn tillkommer av naturliga skäl ekonomiska behov som man
            tidigare inte haft. Dessa ökade utgifter, samt det faktum att
            föräldraförsäkringen inte motsvarar en hel inkomst, gör att det
            många gånger finns en ekonomisk tröskel för dem som planerar att
            skaffa barn. En sådan tröskel är fullt naturlig och det är inte
            heller Sverigedemokra­ternas ambition att helt avskaffa denna.
            Emellertid ser vi det som önskvärt att den ekonomiska oron inför
            beslutet att bilda familj hålls på ett minimum. Barnen är varje
            samhälles framtid och att underlätta för människor att ta steget
            att bilda familj menar vi är en viktig del av välfärdens uppgifter.
            Därför är det vår ambition att stärka föräldra­penningen, för
            att kunna få ut en större del av lönen. Vi vill även höja taket
            i föräldra­penningen då nuvarande inkomsttak kan utgöra en barriär
            för personer med högre inkomster att vara föräldralediga. Detta
            kan i sin tur leda till en ojämn fördelning av föräldradagar.
            Vi menar att detta är en bättre väg att uppnå jämställdhet och
            stärka ekonomin för den som är föräldraledig framför tvingande
            kvotering.
          </p>
          <head xml:id="i-Ld5FwKRWZUahS8ynt2Cury" type="h2">
            Öka antalet dubbeldagar
          </head>
          <p xml:id="i-S9wuipL6hWP2zQiAYiPNHF">
            Ibland kan det vara betydelsefullt för föräldrarna att kunna
            ta ut föräldradagar samtidigt för att hjälpas åt, vilket i synnerhet
            kan vara viktigt när barnet eller barnen är sjuka eller om det
            uppstår komplikationer hos mamman. Därför vill vi öka antalet
            dubbeldagar, de dagar där båda vårdnadshavarna kan använda föräldraledigheten
            samtidigt, i föräldra­försäkringen. I stället för nuvarande gräns
            på max 30 dagar, höjs taket till 60 dagar. Allt för att ge mer
            frihet till familjen att anpassa stödet efter sina behov.
          </p>
          <head xml:id="i-SpAXe7178cuvuCFsu9FE9R" type="h2">
            Utökad sorgepeng
          </head>
          <p xml:id="i-8NTqYeDA9rcijiFV2xgbm5">
            För en förälder är något av det värsta som kan hända att ens
            eget barn avlider och smärtan och sorgearbetet kan för många vara
            outhärdligt. Under denna sorgetid är det viktigt att det finns
            trygga förutsättningar för att kunna ta den tid som behövs för
            att bearbeta sorgen. Därför menar vi att varje vårdnadshavare
            ska erhålla en lagstadgad rätt att vara ledig i en månad (22 dagar)
            med ersättning i form av tillfällig föräldrapenning om dennes
            barn, vars ålder understiger 18 år, avlider. Detta skulle inte
            påverka nuvarande systems uppbyggnad, utan erhållas i enlighet
            med nuvarande former för tillfällig föräldrapenning.
          </p>
          <head xml:id="i-YJ2zKExVbVuDFM3b9Yo6aB" type="h1">
            Barnomsorgspeng även för omsorg om egna barn
          </head>
          <p xml:id="i-YYhgHV693nTdBDKw5AvhYi">
            Sverigedemokraterna värnar valfriheten för varje familj och vi
            vill skapa förutsättningar för varje familj att välja det omsorgsalternativ
            som passar bäst för barnets och familjens unika behov. Den 1 juli
            2009 infördes en barnomsorgspeng, ett kommunalt bidrag, som ska
            följa med barnen oavsett vilken verksamhet föräldrarna väljer.
            Kommunerna blir skyldiga att godkänna förskolor, fritidshem och
            alternativa former av pedagogisk omsorg i enskild regi. Detta
            är bra men vi menar att utbetalning av barnomsorgspeng rimligtvis
            också borde kunna utbetalas till föräldrar som själva vill ansvara
            för omsorgen om sina egna barn. För oss som ett familjevänligt
            parti är det en självklarhet att familjerna själva ska kunna ges
            möjlighet att välja den omsorg som passar familjen bäst, och däribland
            kunna välja att stanna hemma med barnet längre än vad föräldra­penningen
            räcker till. Vi menar därför att barnomsorgspengen ska kunna beviljas
            till föräldrar med barn i åldern 1–3 år, som själva vill ansvara
            för omsorgen om sina egna barn i hemmet. För att det ska vara
            ekonomiskt möjligt bör summan sättas i paritet med vad en plats
            i den kommunala barnomsorgen skulle kostat. Vi menar att en lämplig
            miniminivå är 6 000 kr i månaden men att det ska ges utrymme till
            varje kommun att avgöra om bidraget ska vara större. För att erbjuda
            familjen så stor flexibilitet som möjligt anpassat efter barnets
            behov vill vi även att regeringen utreder möjligheten att denna
            barnomsorgspeng ska kunna överlåtas till nära anhöriga såsom mor-
            och farföräldrar utan krav på att det bedrivs pedagogisk omsorg
            i egen regi.
          </p>
          <head xml:id="i-Me8Z5Hf5H6CnjnxdGmJxf6" type="h1">
            Bostadsbidrag för familjer
          </head>
          <p xml:id="i-PygKAByZLMLe4t5N4xrK7s">
            Bostadsbidraget är idag en viktig extra trygghet för barnfamiljer
            med låga inkomster. Idag lever i sammanhanget en alltför stor
            del barn i ekonomiskt utsatta familjer. Detta kan för barnen innebära
            flera negativa konsekvenser. Exempelvis är det vanligare för barn
            som lever i ekonomiskt utsatta familjer att mobbas. Det påverkar
            även barnens möjlighet till fritidsaktiviteter samt kan leda till
            sämre resultat senare i skolåldern. För oss som välfärdsparti
            är det en självklarhet att barnfattigdom inte ska finnas i Sverige.
            Bostadsbidraget är ett av de viktigaste instrumenten som idag
            finns för att komma tillrätta med fattigdom då bidraget riktas
            särskilt till dem som har det svårast. För att då stärka de mest
            behövande barnfamiljerna är det vår ambition att stärka bostadsbidraget.
            Ett annat problem kopplat till bostadsbidraget är att familjer,
            trots att de uppgivit korrekt information vid ansökningstillfället,
            plötsligt kan bli återbetalningsskyldiga om inkomsten efterhand
            förändras. I vissa fall kan detta leda till att ett större belopp
            plötsligt ska återbetalas trots att privatekonomin redan är ansträngd.
            Riksrevisionen har gjort en granskning kring problemen i rapporten
            Återkrav av bostadsbidrag – lätt att göra fel (RiR 2018:4). Där
            framkommer bland annat att Försäkringskassan saknar tillräckliga
            förutsättningar för löpande kontroller och rimlighetsbedömning
            av den bidragsgrundande inkomsten. Riksrevisionen bedömer att
            det saknas förutsättningar för att komma till rätta med problematiken
            inom ramen för nuvarande regelverk för bostadsbidrag. Enligt rapporten
            har problemet med återkrav varit känt sedan slutet av 1990-talet
            utan att det har genomförts några effektiva åtgärder vad gäller
            vare sig regelverket eller regeltillämpningen. Vi välkomnar att
            regeringen nu har tillsatt en särskild utredare för att göra en
            översyn av bl.a. bostadsbidraget för att öka träffsäker­heten
            och minska skuldsättningen. Vi förutsätter att regeringen hittar
            vägar för att snabba på denna process och kunna presentera lämpliga
            åtgärder för att komma tillrätta med problemen snarast.
          </p>
          <head xml:id="i-P97h1nn2cUvn4CG2rku46P" type="h1">
            Underhållsstödet
          </head>
          <p xml:id="i-JWfPermGB6BKtfphUBVZWd">
            Sverigedemokraterna menar att utgångspunkten måste vara att de
            föräldrar som har ekonomisk möjlighet tar sitt ansvar för att
            betala underhållsbidrag, utan att staten och Försäkringskassan
            ska behöva gå in som mellanhand och betala ut underhållsstöd.
            Här menar vi att mer behöver göras för att öka föräldrarnas ansvar
            och incitament att frivilligt betala underhållsbidrag. Vi menar
            också att det i längden blir ohållbart med två parallella system
            där underhållsbidraget är inkomstprövat och indexerat medan under­hållsstödet
            inte är det. Därför bör regeringen gå till botten med grundproblematiken
            kring att underhållsstöd ska behövas och utforma ett system som
            är mer hållbart. Konsekvenserna för föräldrar som underlåter att
            betala underhållsbidrag eller under­hållsstöd bör också utredas.
          </p>
          <p xml:id="i-QuCfjiVtEmdegaZHcGxmtL">
            Samtidigt måste utgångspunkten vara barnets bästa och att barnet
            eller barnen i fråga inte ska komma i kläm på grund av att ekonomin
            ibland inte räcker till eller för att den bidragsskyldiga föräldern
            helt enkelt ibland vägrar att betala. Vi anser att underhålls­stödet
            ska bli mer förutsägbart och anpassas efter verkligheten vad gäller
            inkomster och utgifter för att på bästa sätt vara ett stöd till
            familjer och barn. Därför menar vi att regeringen ska se över
            hur systemet kan utformas så att de nödvändiga höjningarna som
            görs på grund av inflationen inte kommer med mer än ett års mellanrum,
            utan indexeras och kopplas till faktisk inflation och följer prisutvecklingen
            på årsbasis.
          </p>
        </div>
        <div xml:id="i-TbhGHwWWwrCanz3ghy6e2D" type="signatureBlock">
          <list xml:id="i-ATcPkmxqxfQGN7EEeZ2exg">
            <item xml:id="i-QxJSKNsAEJxFiKKEbxjFFR" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-5cY6J2ML3xTNgU9enhGm5d" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
            <item xml:id="i-STUy7YBWwEywVdTD4CENhi" who="i-KG1jdyzPWSTYqMzjLvBHub" type="signature">
              Anne Oskarsson (SD)
            </item>
          </list>
        </div>
      </div>
    </body>
  </text>
</TEI>
