<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02077">
  <teiHeader>
    <fileDesc>
      <titleStmt>
        <title>Skogen</title>
        <author corresp="i-8UHfFy8Egv2UxrL1auT5kE">av Anders Forsberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2077 av Anders Forsberg m.fl. (SD)</title>
          <idno type="rdwebb">H3022077</idno>
          <rs type="number">2077</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022077/text</ref>
          <ref type="dokument_url_html">http://data.riksdagen.se/dokument/H3022077</ref>
          <ref type="dokumentstatus_url_xml">http://data.riksdagen.se/dokumentstatus/H3022077</ref>
          <ref type="docx">http://data.riksdagen.se/fil/91C8D5F5-4EFB-427F-8549-3E50ECAE2A9F</ref>
          <ref type="pdf">http://data.riksdagen.se/fil/628552A8-C2E3-436D-8D70-A22DE4AA2824</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JEnFjjKW6YtGntF8Snu3xT" type="signed"/>
        <correspContext corresp="i-JEnFjjKW6YtGntF8Snu3xT">
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-S3ZTwZym3CY97wEHyHniRM" type="submitted">
          <date when="2015-10-06"/>
          <time when="11:44:01"/>
        </correspAction>
        <correspAction xml:id="i-GADW7G2E8or2UXuwuBtdgV" type="referred">
          <date when="2015-10-13"/>
        </correspAction>
        <correspAction xml:id="i-XQ9YRGE7WVkx16f9u2KKYR" type="assigned">
          <date when="2016-06-22"/>
          <time when="10:56:27"/>
        </correspAction>
        <correspContext corresp="i-XQ9YRGE7WVkx16f9u2KKYR">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-G9ZXPqBjHaKadadMb8Rcac" type="behandlas_i"/>
        <correspContext corresp="i-G9ZXPqBjHaKadadMb8Rcac">
          <ref type="uppgift">2015/16:SkU17</ref>
          <ref type="ref_dok_id">H301SkU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU17</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LW3yYEpoEJykEUkk8xKv7k" type="behandlas_i"/>
        <correspContext corresp="i-LW3yYEpoEJykEUkk8xKv7k">
          <ref type="uppgift">2015/16:SkU29</ref>
          <ref type="ref_dok_id">H301SkU29</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU29</ref>
          <ref type="ref_dok_titel">Beskattning av företag, kapital och fastighet (förnyad behandling)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3YNuFYc6paz7XXVXTMfNeF" type="behandlas_i"/>
        <correspContext corresp="i-3YNuFYc6paz7XXVXTMfNeF">
          <ref type="uppgift">2015/16:MJU10</ref>
          <ref type="ref_dok_id">H301MJU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU10</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2077 av Anders Forsberg m.fl. (SD)
          Skogen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QisPfuZVQdBr63waumXJtK">
            Förslag till riksdagsbeslut
          </head>
          <list style="ol">
            <item xml:id="i-52zFnWNxZWjVK5kViT6dSn">
              Riksdagen ställer sig bakom det som anförs i motionen om att
              den ”svenska modellen” med två övergripande och jämställda skogspolitiska
              mål – miljömålet och produktionsmålet – fortsatt bör bevaras och
              utvecklas vidare i samarbete med skogsnäringen och tillkännager
              detta för regeringen.
            </item>
            <item xml:id="i-81mnLSkVgr3LVKUhAMr5s3">
              Riksdagen ställer sig bakom det som anförs i motionen om att
              Skogsstyrelsen tillsammans med skogsnäringen bör arbeta mer för
              att öka andelen röjd skog och tillkännager detta för regeringen.
            </item>
            <item xml:id="i-8xz9Q2XGwB6QUSX4AbNDN9">
              Riksdagen ställer sig bakom det som anförs i motionen om att
              underlätta dispensförfarandet vid avverkningsanmälan och tillkännager
              detta för regeringen.
            </item>
            <item xml:id="i-FQvpuZRJn2xMeEdzMs77zC">
              Riksdagen ställer sig bakom det som anförs i motionen om att
              regelverket kring dikesrensningen bör förenklas och tillkännager
              detta för regeringen.
            </item>
            <item xml:id="i-K7EUvLk1PmBiP5JUSmhEoz">
              Riksdagen ställer sig bakom det som anförs i motionen om att
              bibehålla möjligheten till att fortsatt använda skogskonto, ett
              skattesystem som möjliggör en mer långsiktig och ändamålsenlig
              beskattning vid avverkning av skog, och tillkännager detta för
              regeringen.
            </item>
            <item xml:id="i-7sEAhqstfShxzG8dHXSDe2">
              Riksdagen ställer sig bakom det som anförs i motionen om skyddad
              skog och att Sverige ansluter sig till FAO:s definition av skogsmark,
              och riksdagen tillkännager detta för regeringen.
            </item>
            <item xml:id="i-VQHRvp38E45h8MtgVVhkQe">
              Riksdagen ställer sig bakom det som anförs i motionen om att
              Skogsstyrelsen ska utöka sin rådgivning kring natur- och kulturmiljövårdsåtgärder
              inom skogsbruket och tillkännager detta för regeringen.
            </item>
            <item xml:id="i-3QFuEoydAWedNQaktFMyen">
              Riksdagen ställer sig bakom det som anförs i motionen om att
              Skogsstyrelsen mer ska stödja arbetet med att registrera och kartlägga
              hittills okända forn- och kulturlämningar och tillkännager detta
              för regeringen.
            </item>
            <item xml:id="i-SmwietLCg4RLJ3ug3niRKZ">
              Riksdagen ställer sig bakom det som anförs i motionen om art-
              och habitatdirektivet respektive fågeldirektivet och dess implementering
              i lagstiftningen och tillkännager detta för regeringen.
            </item>
            <item xml:id="i-MDrKZcQtBxBetiZqSHx8Ci">
              Riksdagen ställer sig bakom det som anförs i motionen om Skogsstyrelsens
              arbete med nyckelbiotoperna och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-62BxDvVuvrDt6qf8fHHCBv" type="h1">
            Motivering
          </head>
          <head xml:id="i-DQeKDRQ2TCxXeKZzqywXLD" type="h1">
            Mer än halva Sveriges yta är skog och skogens betydelse har många
            dimensioner, inte minst vad gäller friluftsliv, turism, kulturarv
            och biologisk mångfald. Samtidigt är skogsbruket en av våra viktigaste
            näringar och utgör en oerhört viktig länk i kedjan som ska hålla
            ihop ekonomin i många regioner. En skogsindustri i absolut världsklass
            utgör en hörnsten för svensk ekonomi i ett nationellt perspektiv.
            I slutändan bygger denna industri på god tillgång på råvara av
            hög kvalitet. Den svenska skogen är en nationell angelägenhet.
          </head>
          <head xml:id="i-o1pzKPbnUM7CKXp143nUs" type="h1">
            Enligt forskare på Sveriges lantbruksuniversitet finns en potential
            för ökat utnyttjande av skogens möjligheter, vilket kan generera
            tiotusentals nya jobb, exportintäkter och dessutom förnybar energi.
            Sverige har en oerhörd resurs i form av kunskap och erfarenhet
            vad gäller skogsbruk. Detta vill vi i Sverigedemokraterna bevara,
            men då måste vi också se till att det fortsatt kommer att vara
            ekonomiskt lönsamt att bruka skogen.
          </head>
          <head xml:id="i-Jkgz9m4SymJaoUPwTRM5VZ" type="h1">
            I modern tid har vi i Sverige aldrig haft så mycket skog som
            nu och mängden skog ökar. I väsentliga avseenden är tillståndet
            för Sveriges skogar väsentligt bättre idag än för hundra år sedan.
            Sammanlagt är (enligt Skogsstyrelsen) 31 procent av skogen undantagen
            ifrån aktivt skogsbruk, om man inkluderar frivilliga avsättningar
            och improduktiv skogsmark, så kallade skogsimpediment som enligt
            lag inte får avverkas. Detta är en mycket hög siffra sett i ett
            internationellt perspektiv och i absoluta tal motsvarar denna
            yta mer än Skåne, Blekinge, Småland, Halland och Västergötland
            tillsammans.
          </head>
          <head xml:id="i-P15fbUjKcfPph3t6F9xwM3" type="h1">
            I Sverige har vi ett relativt väl fungerande system där stora
            arealer frivilligt avsätts av skogsägarna själva. Detta system
            vill vi i Sverigedemokraterna värna och utveckla i harmoni med
            skogsägarnas intressen. Utgångspunkten bör i princip vara att
            vi ska ta skogens värde tillvara. Det gäller alltså både skogen
            som biologisk tillgång och som råvarubas. Vi ska alltså av olika
            skäl freda vissa områden från avverkning och balansera miljömål
            med produktionsmål. Detta synsätt har betydelse inte minst för
            landsbygden, där både turism och skogsindustrin genererar arbetstillfällen.
            Dessutom ger skogen möjligheter för en aktiv fritid för landsbygdens
            befolkning.
          </head>
          <head xml:id="i-YDw9aN24UKRgHXLsLrPfUM" type="h1">
            Vi i Sverigedemokraterna skriver i princip under på behovet av
            att värna skyddsvärda biotoper och freda betydande arealer från
            avverkning. Samtidigt ser vi med viss oro på regeringens ambitioner
            att ytterligare undanta enorma arealer produktiv skogsmark, upp
            till en och en halv miljon hektar. Den totala kostnaden för detta
            låter sig inte beräknas eftersom markpriserna varierar, men det
            kan närma sig i storleksordningen hundra miljarder i inköp av
            skog.
          </head>
          <head xml:id="i-8mvrhGefCR6RnvNF4rDhfc" type="h1">
            För övrigt uppstår en indirekt kostnad när produktiv skogsmark
            tas ur bruk, vilket i slutändan blir en ekonomisk förlust för
            hela samhället. Sverigedemokraterna prioriterar skötsel av redan
            skyddade områden framför alltför omfattande nya inköp. Vissa av
            naturreservaten sköts nämligen inte idag i enlighet med sina skötselplaner
            och det finns då till exempel risk för att problem med skadedjur
            som kan sprida sig till intilliggande skogsfastigheter.
          </head>
          <head xml:id="i-WbSSW8GsxyPgAc3kAJVfDb" type="h1">
            Ingen skulle förneka att naturreservaten bidrar till en stor
            artrikedom, men även kvarlämnade småbiotoper, sparade döda eller
            ensamma träd, kantzoner och skogsklädda myrar är viktiga naturskogselement
            för artrikedomen. Antalet arter ökar inte heller linjärt med den
            skyddade arealens storlek.
          </head>
          <head xml:id="i-L86cdpC1nzGDSxS1zCb977" type="h1">
            Vi i Sverigedemokraterna vill ta skogsägarnas intressen tillvara
            så att skogsbruk ska kunna bedrivas över hela landet. Det handlar
            till exempel om sänkt skatt på drivmedel till jord- och skogsmaskiner,
            men även minskad byråkrati kring skötsel och avverkning av skog.
          </head>
          <head xml:id="i-MwHH9nL2bPyuyxhu3uqc5A" type="h1">
            Dessutom behöver vi förstärka den behovsanpassade forskningen
            och ytterligare stödja utvecklingen av det svenska skogsbruket
            som till exempel åtgärder för att öka tillväxten, nya skördemetoder
            eller minskandet av körskador. Vi anser att den bästa skogspolitiken
            uppnås genom frivillighet och information snarare än genom detaljstyrande
            lagar och regleringar.
          </head>
          <head xml:id="i-8p7THp8iswGBPTzW7wut12" type="h1">
            Insatser för röjning
          </head>
          <head xml:id="i-B1hPQ5mJvd97WsKsAMNGp9" type="h1">
            Sverige har stora arealer ungskog som behöver röjas, det vill
            säga glesas ur för att ge de träd som blir kvar de bästa förutsättningar
            för tillväxt och kvalitetsdaning.
          </head>
          <head xml:id="i-KUvHVQJF4fBaayHS3uodtb" type="h1">
            I Sverige slutavverkas årligen drygt 200 000 hektar. När föryngringen
            vuxit upp till en ungskog behöver den oftast röjas. Många ungskogar
            behöver också röjas i etapper, minst två gånger, medan ungskog
            på mager och torr mark kan klara sig med en röjning. Om man räknar
            med ett och halvt röjningstillfälle i genomsnitt skulle det årliga
            röjningsbehovet motsvara cirka 300 000 hektar. Den faktiska arealen
            som röjs är dock betydligt lägre. Det är en förklaring till att
            vi har byggt upp ett ”röjningsberg” på ca 1,3 miljoner hektar
            ungskog som redan borde ha röjts.
          </head>
          <head xml:id="i-4VfgoWsPH4Q6fX2zv8DVi8" type="h1">
            En omsorgsfullt röjd skog ger på sikt grövre träd, som kan avverkas
            vid en lägre ålder än motsvarande oröjd skog och genererar därför
            en bättre lönsamhet. Skog som inte röjs ger istället fler klena
            stammar där varje stam kostar lika mycket att avverka som grova
            stammar. Detta innebär att avverkningskostnaden därmed blir högre
            per volymenhet, avverkningstillfället förskjuts framåt i tiden
            och skogens omloppstid förlängs i onödan.
          </head>
          <head xml:id="i-ENdAzp4FPpQJb21mkcSqHa" type="h1">
            Sverigedemokraterna anser att en väl utformad rådgivningsinsats
            i samarbete med skogsnäringen skulle kunna öka skogsägarnas incitament
            för att röja i tid och att också röja rätt.
          </head>
          <head xml:id="i-3HKVspiKeweckQhTbTgXL4" type="h1">
            Dispens vid avverkningsanmälan
          </head>
          <head xml:id="i-61LJcLsNE1Jied7LkrFawd" type="h1">
            Innan en skog slutavverkas ska man enligt lag lämna in en avverkningsanmälan
            till Skogsstyrelsen (om en större yta än 0,5 ha). Detta ska göras
            minst sex veckor innan avverkningen påbörjas. Ibland finns det
            anledning att påbörja avverkningen innan dessa sex veckor har
            gått. Man kan då ansöka om dispens för att få påbörja avverkningen
            tidigare men det är idag svårt att få en sådan dispens.
          </head>
          <head xml:id="i-E8f56NxeE6RCZViKE7o88P" type="h1">
            Vi i Sverigedemokraterna vill att möjligheten att få dispens
            vid avverkningsanmälan bör ökas för att på sikt förkorta handläggningstiderna
            till ett minimum, helst två veckor.
          </head>
          <head xml:id="i-6qj23DatPtwZb8UN94hSWr" type="h1">
            Dikning
          </head>
          <head xml:id="i-2itk2z7EdCBFudwNnkRamo" type="h1">
            Dikning av skogsmark, så kallad markavvattning, är i vissa fall
            ett effektivt sätt att öka produktionen, minska översvämningsrisken
            och minimera körskador. Dikning av skogsmark är dock förbjudet
            i hela södra Sverige, men en länsstyrelse kan bevilja dispens
            om det finns särskilda skäl. Det är emellertid både dyrt och krångligt
            att ansöka om dispens, vilket får till följd att produktiv skogsmark
            genom för högt grundvattenstånd får en lägre produktion och körskadorna
            ökar istället i motsvarande grad.
          </head>
          <head xml:id="i-EutwXNWjdh6uPZ7riX2D2L" type="h1">
            För en planterad och röjd granskog i våra sydligare län som har
            en sämre markavvattning än vad som vore optimalt för träden leder
            dikningsförbudet bara till sänkt tillväxt som resultat. Någon
            egentlig miljövinst med att marken producerar mindre virke finns
            inte. Det enda som händer är att träden växer långsammare, men
            flora och fauna i en planterad granskog är i stort densamma. Att
            träd växer snabbare är däremot gynnsamt ur många andra perspektiv.
            Att träd växer snabbare är däremot gynnsamt ur många perspektiv,
            mindre areal behövs för att producera samma mängd virke, mer koldioxid
            binds i träden och omloppstiden kortas.
          </head>
          <head xml:id="i-H3HcUZe4Jf3JsfZFT515Sr" type="h1">
            Genom att göra det lättare att få dispens för effektiv markavvattning,
            till exempel genom samråd eller liknande vid dikesrensningar av
            äldre befintliga diken, kan man få möjligheten att vidta förberedande
            åtgärder mot översvämningar i framtiden. Alla möjligheter att
            ta till vara de positiva effekterna av dikning hindras tyvärr
            i praktiken av det förbud som föreligger idag. Det är dags att
            införa lättnader i regelverken, för att på så sätt kunna bibehålla
            och öka produktionen, åstadkomma en god miljöhänsyn och minskade
            risker för översvämningar. Detta vore gynnsamt för alla inblandade
            parter inom modernt skogsbruk.
          </head>
          <head xml:id="i-RBDzVyu8dgsW1HVrjioiBb" type="h1">
            Skogskontot
          </head>
          <p xml:id="i-9BVDXvsFMUPwkbfYHAz2JT">
            Skogskontot innebär att den private skogsägaren, oftast en familjeskogsbrukare,
            vid en avverkning kan fördela inkomsten under en tioårsperiod,
            dessutom gynnar den skogsägare ekonomiskt som aktivt sköter sin
            skog med exempelvis plantering och röjning. En mindre skogsägare
            med ojämna avverkningsnivåer riskerar också att drabbas betydligt
            hårdare än större skogsägare.
          </p>
          <p xml:id="i-RdCtxKbWdkw7kpuPcqY9rB">
            Skogskontot kan vara en ekonomisk nödvändighet eftersom större
            avverkningar sker mer sällan i familjeskogsbruk. Utan skogskontots
            fördelar skulle skogsägaren tvingas att skatta bort en stor del
            av inkomsten som byggts upp under skogens långsamma tillväxt,
            genom att ett enstaka år drabbas av en extra hög taxerad inkomst.
          </p>
          <p xml:id="i-65iDYXkzF158XWivFuYBtj">
            Om skogskontot avvecklas, som den statliga Skatteförenklingsutredningen
            föreslagit, riskerar skogsindustrin att på sikt få svårt att få
            fram råvara. Det drabbar hela den svenska ekonomin, eftersom skogen
            utgör en viktig bas för lönsam export. Principiellt vill vi i
            Sverigedemokraterna inte ge sämre förutsättningar för skogsnäringen.
            Vi motsätter oss därför avskaffandet av det så kallade skogskontot,
            ett skattesystem som möjliggör en mer långsiktig och ändamålsenlig
            beskattning vid avverkning av skog.
          </p>
          <head xml:id="i-V43JdnwKdVj3BEb7MLB6sv" type="h1">
            Definitionen av skyddad skog
          </head>
          <p xml:id="i-FQMSAxbkXmkiPUxZY6pK35">
            Enligt regeringens beräkningar som redovisas i beslutet om etappmål
            för biologisk mångfald och ekosystemtjänster (dnr M2014/593) uppgår
            arealen formellt skyddad skog till cirka 1,2 miljoner hektar produktiv
            skogsmark vilket skulle motsvara drygt 5 procent av den totala
            arealen produktiv skogsmark i Sverige. Skogsbrukets frivilliga
            avsättningar av produktiv skogsmark uppgår också till cirka 1,2
            miljoner hektar, alltså ytterligare drygt 5 procent.
          </p>
          <p xml:id="i-Sd89TdaxvK7JvNX21gM2Ue">
            Det kan konstateras att Sveriges regering väljer att endast ta
            med produktiv skogsmark i beräkningen, för att sedan jämföra hur
            stor procentandel skog skyddas jämfört med hur stor procentandel
            andra länder skyddar. Noterbart är att många av dessa jämförelseländer
            använder t.ex. FAO:s definition av skogsmark, som inkluderar skogsimpediment
            och sådant som vi här närmast skulle kalla för parker och strövområden.
            Sverigedemokraterna anser att regeringen istället bör ansluta
            sig till FAO:s definition av skyddad skog.
          </p>
          <head xml:id="i-TZu9oM5yZkFg6V1q3n7HaH" type="h1">
            Statistiken enligt Skogsstyrelsen:
          </head>
          <head xml:id="i-W56u1Q3qMdTuf69e1x5CCP" type="h1">
            Formella avsättningar (nationalparker, naturreservat, biotopskydd
            och naturvårdsavtal) – ca 7 % av skogsmarken.
          </head>
          <head xml:id="i-EdEm9QHprBeLHe9wwDrvYG" type="h1">
            Frivilliga avsättningar (skogsägarnas egna avsättningar) – ca
            4 % av skogsmarken.
          </head>
          <head xml:id="i-puPimSVaqEjyQAhyhNyrB" type="h1">
            Den generella hänsynen på avverkningsobjekten (ca 8 % av avverkningsarealen)
            – ca 6 % av skogsmarken.
          </head>
          <head xml:id="i-MaYHWFHWXXp9UYEtqffPJG" type="h1">
            Improduktiv skog skyddad idag enligt skogsvårdslagen – ca 14
            % av skogsmarken.
          </head>
          <head xml:id="i-LVtffTvagSTW5YpJyaUwnL" type="h1">
            (Källa: Skogsstyrelsen tabell 5.8, siffrorna avser 2011 och 2014.)
          </head>
          <p xml:id="i-LvEBMuzJ8svezb39R3URAi">
            Andelen skog undantagen från avverkning blir alltså vid en korrekt
            beräkning 31 % av den svenska totala skogsarealen, genom olika
            former av formellt eller frivilligt skydd.
          </p>
          <head xml:id="i-RWosSjiFTho1czjFtp59Zv" type="h1">
            Skador på fornlämningar
          </head>
          <p xml:id="i-HiSsRwJMNmuCFZVua6PNSJ">
            Att förstöra eller skada fornlämningar är ett brott mot kulturmiljölagen.
            Trots det visar Skogsstyrelsens och Riksantikvarieämbetets årliga
            inventering att nästan hälften av de inventerade forn- och kulturlämningarna
            påverkats eller skadats i samband med skogsbruk. Omkring en fjärdedel
            av de inventerade lämningarna är skadade eller grovt skadade.
          </p>
          <p xml:id="i-UHx99MdkSCDVwstkrb7d8t">
            Rapporten: ”Hänsynen till forn- och kulturlämningar – Resultat
            från Hänsynsuppföljning Kulturmiljöer 2013 visar att de vanligaste
            orsakerna till skador på forn- och kulturlämningar är körskador,
            avverkningsrester, plantering och markberedning.”
          </p>
          <p xml:id="i-SzqFfE8B8ZSkPFGpg3vPq3">
            De långsiktigt viktigaste framgångsfaktorerna för att bevara
            skogens kulturmiljöer är tydliga rutiner, utbildning samt information
            i hela avverkningskedjan. Grundläggande för att åstadkomma förändring
            i positiv riktning är att skogsbruket involveras och engageras
            i de olika åtgärder som krävs för att minska skadorna.
          </p>
          <p xml:id="i-WTJUKMmy6MBssWiqKGp8KF">
            Sverigedemokraterna vill att Skogsstyrelsen ska utöka sin rådgivning
            kring natur- och kulturmiljövårdsåtgärder inom skogsbruket. Bland
            annat vill vi stödja arbetet med att registrera hittills okända
            forn- och kulturlämningar som underlättar skogsägarens och skogsentreprenörens
            arbete för att upptäcka och förhindra skador på fornlämningar
            i skogen. Med moderna it-verktyg kan de redan kända och registrerade
            fornlämningarna enkelt föras över till skogsbruksplaner och till
            maskinernas GPS-utrustning.
          </p>
          <head xml:id="i-WMcnWLSdj7kDtvkvdKDMaU" type="h1">
            Art- och habitatdirektivet respektive Fågeldirektivet
          </head>
          <p xml:id="i-DNJgsh8iLbu1DeoUfV2wDR">
            Artskyddsdirektivet innebär att skogsbruk i praktiken skulle
            vara förbjudet om direktivet strikt följdes. Det innehåller nämligen
            ett förbud mot att störa fåglar eller skada deras häckningsplatser,
            oavsett var de befinner sig. Implementeringen av direktivet i
            svensk lagstiftning, främst genom artskyddsförordningen går,
            särskilt vad gäller fåglarna, betydligt längre än vad direktivet
            säger.
          </p>
          <head xml:id="i-MRntWMJukgwivtndCkJQER" type="h1">
            Dessutom finns det en stark kritik kring hur Sverige som helhet
            har arbetat med rapporteringen till EU vad gäller art- och habitatdirektivet.
            Detta har till stor del skötts av Artdatabanken vid SLU utan insyn
            från övriga aktörer. I rapporteringen, som ligger till grund för
            utvärdering och skyddsarbete i Sverige, har inte ens den fjällnära
            barrskogen en gynnsam bevarandestatus enligt de uppsatta kriterierna
            trots att dessa områden till stor del redan är skyddade sedan
            lång tid tillbaka.
          </head>
          <head xml:id="i-Mx7zmYK42q35qXw9zYYxfh" type="h1">
            Vi menar att man inte kan ha den svenska rapporteringen av Art-
            och habitatdirektivet som utgångspunkt för en utvärdering av vare
            sig miljömålet Levande skogar i stort eller av huruvida vissa
            naturtyper i sig mer specifikt har gynnsam status eller inte.
            Sverige bör istället utifrån egna definitioner på olika naturtyper
            sätta upp mål för bevarandet helt bortsett från befintliga definitioner
            på EU-habitaten.
          </head>
          <head xml:id="i-8UdYEHa9w8PzfER4wGf3Jc" type="h1">
            Nyckelbiotoper
          </head>
          <p xml:id="i-YKy6yDY6RciLMPBiDR3RJt">
            Svenska FSC (Forest Stewardship Council) etablerades i Sverige
            i mitten på 1990-talet. En arbetsgrupp utarbetade ett förslag
            till svensk FSC-standard för skogsbruk som godkändes 1998, inklusive
            ett åtagande från parterna att inte avverka i nyckelbiotoper.
          </p>
          <p xml:id="i-9DyjaoRunPJ9bcj6btHiVj">
            Nyckelbiotopernas tillkomst har kommit att bli till stor nackdel
            för många markägare, som ofta hamnar i en exproprieringsliknande
            situation utan möjlighet till rimlig kompensation. Industrin kan
            inte, utifrån certifieringens krav, köpa virke från skogar som
            klassas som möjliga nyckelbiotoper, men inget system finns idag
            för ersättning för intrång eller ekonomisk kompensation på annat
            sätt som är kopplade till möjliga nyckelbiotoper. För att ett
            område som pekats ut som möjlig nyckelbiotop ska leda fram till
            en ekonomisk uppgörelse med markägaren måste den skyddas i ett
            formellt avtal, vanligen som ett naturreservat, biotopskyddsområde
            eller med ett naturvårdsavtal.
          </p>
          <p xml:id="i-RddzS6RsyNoxxMLixuM6JE">
            Regeringens ursprungliga syfte med att ge Skogsstyrelsen i uppdrag
            att inventera nyckelbiotoper var att skaffa sig ett material kring
            hur skogsområden för officiellt skydd skulle kunna prioriteras.
            Även om Skogsstyrelsen beslutar att inte skapa formellt skydd
            för en möjlig nyckelbiotop, kvarstår den i förteckningen över
            nyckelbiotoper och kan alltså i praktiken inte avverkas. Nya ställningstaganden
            kring möjliga nyckelbiotoper görs mycket sällan och rutiner för
            avförande av möjliga nyckelbiotoper som inte leder fram till formellt
            skydd saknas.
          </p>
          <p xml:id="i-5E9iVqsFBXcWvR6peixNqx">
            Det har vidare visat sig att nyckelbiotoperna inom en och samma
            region ofta innehåller samma biologiska mångfald avseende rödlistade
            arter. Detta indikerar dels att många arter som legat till grund
            för tillskapandet av nyckelbiotoper på sikt kan komma att avföras
            från rödlistan eftersom de är betydligt vanligare förekommande
            än vi hittills anat, dels att onödigt många biotoper som skyddats
            har liknande artsammansättning av sällsynta arter inom regionen.
            Dessa områden skulle sannolikt skyddas mer effektivt genom den
            ansvarsfulle familjeskogsbrukarens kunskaper och intresse för
            sin egen skog. Utifrån det sätt möjliga nyckelbiotoper idag hanteras
            inom FSC-certifieringen, hotar det tilltron till både certifiering
            som sådan som till den så kallade rödlistan.
          </p>
          <p xml:id="i-Vjd26SjapxUus97UFQtV5g">
            Skogsstyrelsen bör genomföra en översyn av dagens nyckelbiotoper,
            så att inte vissa känsliga naturtyper är vare sig över- eller
            underrepresenterade. Dessutom bör Skogsstyrelsen löpande avregistrera
            nyckelbiotoper som inte längre är ändamålsenliga
          </p>
        </div>
        <div type="motSignatures">
          <list>
            <item xml:id="i-BrVzoDy9Z7ZgaqPLePBKHW" who="i-8UHfFy8Egv2UxrL1auT5kE">
              Anders Forsberg (SD)
            </item>
            <item xml:id="i-FEkGDKEyXuUuU6Y9KgbYss" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-EmXBZv8XEAtVZ7zq1VANWm" who="i-VCBwijV18pWsvC1p2xZJJm">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
