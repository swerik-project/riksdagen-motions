<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00406">
  <teiHeader>
    <fileDesc>
      <titleStmt>
        <title>om kommunalt anställningsstopp</title>
        <author>av Joakim Ollén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kommunalt anställningsstopp</title>
          <idno type="rdwebb">G402406</idno>
          <rs type="number">406</rs>
          <ref type="dokument_url_text">http://data.riksdagen.se/dokument/G402406/text</ref>
          <ref type="dokument_url_html">http://data.riksdagen.se/dokument/G402406</ref>
          <ref type="dokumentstatus_url_xml">http://data.riksdagen.se/dokumentstatus/G402406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DQhE7m3rMwqvLGuRQYRN9j" type="signed"/>
        <correspContext corresp="i-DQhE7m3rMwqvLGuRQYRN9j">
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__406/mot_198081__406-001.pdf"/>
      <fw xml:id="i-CHJUUGXrqAQgnmqTKmL9hX">
        Motion 1980/81:406
      </fw>
      <div xml:id="i-AVaJD7AJjHMPZeqJZCa2NG" type="motHeader">
        <div xml:id="i-JUd9BrpdUt7x1Sxy2T7NCt" type="motTitle"/>
        <div xml:id="i-3HLj5CETKeUVwH3keqxKG7" type="motSubmissionInfo"/>
      </div>
      <div xml:id="i-GudzgRpnreqUrFBWsF4Mfm" type="motBody">
        <div xml:id="i-7EeWHaRhMLSU4Sbi69ofqu">
          <p xml:id="i-GcnuycCQR5gmE5CKoekmCC">
            av Joakim Ollén om kommunalt anställningsstopp
          </p>
          <p xml:id="i-UC5VqBWJsWkdzCR6tJRXvY">
            Av årets finansplan framgår med all önskvärd tydlighet vikten
            av att bromsa den kommunala expansionen. Under senare delen av
            1970-talet ökade den kommunala konsumtionen med 4-5 2 per år.
            Trots upprepade överenskommelser mellan stat och kommun om en
            begränsad ökningstakt har kommunerna fortsatt att ta i anspråk
            allt större resurser. I finansplanen pekas på att den snabba utbyggnaden
            av den kommunala verksamheten har inneburit en betydande sysselsättningsökning
            i kommunerna. Under perio- den 1970-1980 ökade sysselsättningen
            i den kommunala sektorn med mer än 400 000 personer eller med
            70 20. Arbetskraften ökade under samma tid med ca 350 000 personer,
            vilket innebär att hela ökningen av arbetskraften under 1970-talet
            samt därtill ytterligare 50 000 personer har tillförts den kommu-
            nala sektorn. Denna utveckling måste snarast brytas. Att ensidigt
            lägga ansvaret för att så sker på kommunerna själva är knappast
            möjligt. Riksdag och regering har, genom att ålägga kommunerna
            en rad olika uppgifter, väsentligt bidragit till uppbyggandet
            av dagens stora kommunala sektor. Därför måste också statsmakterna
            nu ta på sig ansvaret för att genomföra åtgärder som kan bryta
            den kommunala expansionen. Ett sätt att göra det är att genom
            lag föreskriva kommunalt anställningsstopp. Huvudsakligen två
            skäl talar för en sådan åtgärd. För det första är det uppenbart
            att det framför allt är den kraftiga ökningen av antalet sysselsatta
            i den kommunala sektorn som lett till den snabba tillväxten i
            den kommunala konsumtionen. Personalkostnaderna utgör en så betydande
            del av kommunernas totala utgifter att sysselsättningsförändring-
            ar blir helt avgörande för hur de kommunala utgifterna förändras.
            Ett kommunalt anställningsstopp är således angeläget om den kommunala
            expansionen skall kunna brytas. För det andra är det ett problem
            i sig att den kommunala sektorn tagit i anspråk en så betydande
            del av arbetskraften. Det har bl. a. lett till att industrin,
            i den nu passerade högkonjunkturen, inte kunnat få tillgång till
            arbetskraft i tillräcklig utsträckning. En väsentlig förändring
            måste här åstadkommas inför nästa konjunkturuppgång. Om inte den
            kommunala expansionen dämpas finns det, som framhålls i finansplanen,
            risk att industrin vid nästa konjunkturuppgång inte kan täcka
            sitt rekryteringsbehov, vilket skulle innebära att vi än en gång
            förlorar möjligheterna att fullt ut haka på den internationella
            konjunkturuppgången. Även detta motiverar ett kommunalt anställningsstopp.
          </p>
          <pb facs="riksdagen-motions-pdf/data/198081/mot_198081__406/mot_198081__406-002.pdf"/>
          <fw xml:id="i-C2QuS6LiTGiFW2yFDXYyBW">
            Mot. 1980/81:406 3
          </fw>
          <p xml:id="i-QfkxintfA5cvM9CM4VHzpa">
            En lag av den föreslagna innebörden bör göras tidsbegränsad.
            Den bör också förses med dispensregler som i vissa fall gör det
            möjligt för regeringen att medge undantag för anställningsstoppet.
            Mot ett kommunalt anställningsstopp kan anföras att det skulle
            strida mot den kommunala självstyrelsen. Det är sant att en sådan
            lag vore ett ingrepp i den kommunala självbestämmanderätten. Även
            i en rad andra hänseenden är emellertid kommunernas handlingsfrihet
            beskuren genom lag. En lag om anställningsstopp torde, till skillnad
            från ett kommunalt skattestopp, inte kunna sägas stå i strid med
            regeringsformen. Att snarast uppnå ekonomisk balans är ett intresse
            för hela landet och kan självfallet inte sägas stå i strid med
            kommunala intressen. I motiveringen till regeringsformen 1 kap.
            7 $ om kommunernas självbestämmanderätt sägs att ”staten och kommunerna
            samverkar på skilda områden och i olika former för att nå gemensamma
            samhälleliga mål”. Vidare sägs: ”Utgår man från detta synsätt,
            är det varken lämpligt eller möjligt att en gång för alla dra
            orubbliga och preciserade gränser i grundlag kring en kommunal
            självstyrelsesektor. Arbets- och befogenhetsfördelningen mellan
            stat och kommun måste i stället i ganska vid omfattning kunna
            ändras i takt med samhällsutvecklingen.” (Prop. 1973:90 s. 190).
            Det f. n. mest angelägna ”gemensamma samhälleliga målet” måste
            vara att få ordning på Sveriges ekonomi. Eftersom överenskommelser
            med kommunerna hittills inte inneburit några steg i riktning mot
            en sådan ordning måste riksdagen ta sitt ansvar. För riksdagen
            står valet nu mellan att göra de ingrepp som är nödvändiga i samhällskroppen
            för att få den att tillfriskna, också om det sker till priset
            av att den kommunala självbestämmanderätten blir naggad i kanten,
            eller att vara passiv och om några år tvingas åse att riksdagens,
            och därmed nationens, självständighet minskas av internationella
            intressen när det står klart att vi inte har haft kraft att själva
            lösa våra ekonomiska problem. Det valet borde vara lätt. Med stöd
            av vad ovan anförts hemställs att riksdagen hos regeringen begär
            förslag till lag om kommunalt anställningsstopp i enlighet med
            vad som har anförts i motionen.
          </p>
          <p xml:id="i-VbkPzrfvBt1be6XNQCXrhA" type="date">
            Stockholm den 21 januari 1981
          </p>
          <div xml:id="i-4QyUu54jt4TLEkegAN8cjN" type="signatureBlock">
            <list xml:id="i-2AYqCgen4fQD6jrTD1vwy4">
              <item xml:id="i-SaXbudK56NSoTcPhQLCz1L" who="i-ZyvGjLNqgpFpKbCbQnZSM" type="signature">
                JOAKIM OLLÉN (m)
              </item>
            </list>
          </div>
        </div>
      </div>
    </body>
  </text>
</TEI>
