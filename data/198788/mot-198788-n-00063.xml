<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00063">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_63/mot_198788_n_63-001.pdf"/>
      <div xml:id="i-WpJYTUCCDK2B3KtqY6esJr" type="motHeader">
        <div xml:id="i-giPvXTT1YBBtpxfPmtKVk" type="motTitle"/>
        <div xml:id="i-GjLcHSoeWoXtaitD843t5o" type="motSubmissionInfo"/>
      </div>
      <div xml:id="i-VidHPFR1Ham8NWvvVEWnbA" type="motBody">
        <div xml:id="i-3iq6naLs5hS24hTm7KCyAj">
          <p xml:id="i-UzrkwwS7HDyXYnWrmAWFb9">
            Motion till riksdagen
          </p>
          <p xml:id="i-Nec99MEVrbp3arLBJrHWwZ">
            1987/88:N63 av Carl Bildt m. fl. (m)
          </p>
          <p xml:id="i-6uYoEzaq9LqnDCE1LTYnm7">
            med anledning av prop. 1987/88:167 om en femte AP-fondstyrelse
          </p>
          <p xml:id="i-VwBTRP2kBf4QmVqo4q7Pyu">
            I Sammanfattning
          </p>
          <p xml:id="i-Hjjbw122zuo5v9xqDLc38Y">
            Moderata samlingspartiet tar bestämt avstånd från alla förslag
            om nya fon- der som kan användas av socialdemokraterna för att
            förverkliga sina socia- listiska ambitioner. Därför säger vi också
            nej till förslaget att inrätta en ny femte AP-fondstyrelse. Regeringsförslaget
            utgör ett svek mot de löften som Tage Erlander, Olof Palme och
            Ingvar Carlsson ställt ut. Lärdomen är att man inte kan tro på
            löften från socialdemokratins ledare och att partiets långsiktiga
            strategi mot ett socialistiskt Sverige ligger fast. Som vanligt
            gömmer regeringen sina socialistiska ambitioner bakom andra motiv.
            Denna gång förs behovet av att hålla nere avgiftsuttaget i ATP-systemet
            fram, liksom näringslivets behov av att få tillgång till riskvilligt
            kapital. Men motiven håller inte för en närmare granskning. Avgiftsuttaget
            till ATP bestäms nästan uteslutande av ekonomins tillväxt. En
            fortsatt väg in i fondsamhället leder i stället till att tillväxtkrafterna
            i ekonomin försvagas, vilket i sin tur leder till krav på höjda
            avgifter. Någon egentlig brist på riskvilligt kapital finns heller
            inte. De problem som finns på aktiemarknaden, bl. a. en skattemässig
            diskriminering av en- skilt aktiesparande och en till utlandet
            delvis utflyttad aktiehandel, har socialdemokraterna skapat själva.
            Dessa problem förvärras ytterligare ge- nom det senaste förslaget
            att utvidga omsättningsskatten på aktier. Den försämrade funktionsdugligheten
            hos aktiemarknaden repareras inte heller genom att en ny medlem
            tillförs den redan existerande fondfamiljen. I ett viktigt avseende
            framgår emellertid de verkliga motiven bakom den nya AP-fondstyrelsen
            av propositionstexten. När det gäller den placerings- politik
            som skall prägla både den fjärde och den femte styrelsens arbete
            sägs klart och tydligt att styrelserna skall göra såväl näringspolitiska
            som regio- nalpolitiska avvägningar. Fondernas politiska uppgifter
            har socialdemo- kraterna tidigare talat tyst om. Nu erkänns detta
            öppet.
          </p>
          <p xml:id="i-RuGQoRrCfKb12QMprT5wkX">
            2 På väg in i fondsamhället
          </p>
          <p xml:id="i-YGY1FaQDidfhBJbktTYhp7">
            Med fem löntagarfonder och den fjärde AP-fondstyrelsen finns
            redan sex fonder för att kollektivisera ägandet av företagsamheten
            i Sverige. Dess-
          </p>
          <pb facs="riksdagen-motions-pdf/data/198788/mot_198788_n_63/mot_198788_n_63-002.pdf"/>
          <p xml:id="i-76FQzpuzkmjuaTex3aBNyK">
            utom har första till tredje AP-fondstyrelsen, genom beslut av
            riksdagens socialistiska majoritet, getts rätt att köpa fastigheter
            och ge direktlån till företag. I nu föreliggande proposition föreslår
            regeringen att till ”fondfa- miljen” skall läggas ytterligare
            en fond för socialisering — en ny femte AP- fondstyrelse. Det
            nya fondförslaget visar att socialdemokraternas strävan att förverkli-
            ga sina socialistiska ideal inte mattats av. Sakta men säkert
            söker man sig fram på olika vägar och skaffar sig nya instrument.
            Ibland gör motståndet att takten måste avta, men när möjlighet
            finns tar man nya tag igen. Ytterst är det socialistiska idéer
            som är grunden för partiets politik. I det gällande socialdemokratiska
            partiprogrammet sägs dels att ”hela den eko- nomiska verksamheten
            måste samordnas till en planmässig hushållning under medborgarnas
            kontroll”, dels att ”en växande del av människornas behov måste
            tillgodoses genom kollektiva insatser”. Det är klara bekännelser
            till en socialistisk samhällsutveckling. När ATP-systemet med
            dess stora fondsystem beslutades, lovade Tage Erlander i riksdagen
            att fonderna inte skulle användas för att köpa upp företag i näringslivet.
            AP-fonderna skulle inte användas som socialiserings- instrument.
            Men löften binder inte socialdemokrater. Utvecklingen har visat
            att till intet förpliktande uttalanden av denna typ används då
            företrädare för par- tiet är trängda men likafullt bryts när nästa
            steg skall tas. 1973 bröts det ursprungliga löftet genom bildandet
            av den fjärde AP- fonden. Då började pensionskapitalet användas
            för aktieköp i näringslivet. Vad det gällde var att flytta fram
            det kollektiva ägandets positioner, även om man försökte göra
            gällande att fonden behövdes för näringslivets risk- kapitalförsörjning.
            Inte långt efter den fjärde AP-fondens tillkomst krävde emellertid
            LO nya åtgärder för att bygga ut det kollektiva ägandet. Det var
            föreningen av LO:s bestämda krav på löntagarfonder och socialdemokraternas
            år 1975 programfästa krav på ”ekonomisk demokrati” som gav oss
            den stora stri- den om ägandet och fonderna i valrörelserna 1979
            och 1982. Syftet bakom förslagen var klart. Det handlade om att
            ”ta över succes- sivt”, som LO-tidningen så träffande beskrev
            förslagen. Hösten 1983 trummades fonderna igenom i riksdagen,
            även om Olof Palme tvingades lova dels att detta var det enda
            steg som skulle tas i den riktning som skisserats i mitten av
            1970-talet, dels att uppbyggnaden av fonderna skulle vara avslutad
            1990. Det nu aktuella nya fondförslaget härstammar från ett brev
            som LO skrev till regeringen den 10 december 1986, där organisationen
            begärde att första till tredje AP-fondstyrelserna skulle få utnyttja
            10 procent av sina tillgångar på ca 300 miljarder kronor för att
            köpa aktier. Statsminister Ingvar Carls- son dementerade dock
            att regeringen avsåg att följa LO:s förslag på denna punkt. Nu
            har emellertid läget förändrats. Det förslag som nu föreligger
            är i realiteten bara en något bantad version av LO:s ursprungliga
            krav från hösten 1986. Varje noggrann analys visar att det handlar
            om ett förslag som kan kom-
          </p>
          <p xml:id="i-8BDowkwU4FeaV6365q2EQk">
            Mot. 1987/88 N63
          </p>
          <pb facs="riksdagen-motions-pdf/data/198788/mot_198788_n_63/mot_198788_n_63-003.pdf"/>
          <p xml:id="i-Qi2dBQxSXzVVMounWJT8Fd">
            ma att bli än farligare för vår fria ekonomi och vårt spridda
            ägande än vad löntagarfonderna är. När väl den nya fondstyrelsen
            införts, kan tilldelning- en av medel med ett enkelt beslut höjas
            till den nivå LO ursprungligen krävde. Alla löften från socialdemokratiska
            företrädare visar sig i slutänden vara ogiltiga. Det gäller allt
            ifrån Erlanders löfte 1957 att inte använda AP- fonderna för aktieköp
            och Olof Palmes löfte 1983 att fonderna är ”steget” till Ingvar
            Carlssons löfte 1986 att inte följa LO:s linje. I avgörande makt-
            och socialiseringsfrågor går ideologin på sikt alltid före löftena.
          </p>
          <p xml:id="i-TE2nzMDLC7Kr47NdYum65v">
            3 Pensionerna tryggas bäst med tillväxt i ekonomin
          </p>
          <p xml:id="i-MK8pJhCam4o4EZ1XPpzEnA">
            Det finns anledning att påminna om att ATP-systemet är ett fördelningssy-
            stem, vilket innebär att utgående pensioner betalas med samma
            år inflytan- de pensionsavgifter. AP-fondens uppgift är endast
            att utgöra en buffert. Pensionssystemet bygger således inte på
            en långsiktig fonduppbyggnad, som tillsammans med avkastningen
            skall svara för pensionsutbetalningar- na. Fördelningssystemet
            innebär i stället att möjligheten att klara gjorda pensionsuttaganden
            beror av den ekonomiska tillväxten i ekonomin och ytterst hur
            näringslivet förmår att klara avgiftsbördan och utmaningarna på
            världsmarknaden. Av detta följer att pensionerna bäst klaras genom
            en god tillväxt i den svenska ekonomin. En fortsatt marsch in
            i fondsamhället försvagar tillväxtkraften i svensk ekonomi. Därmed
            skulle Sverige falla tillbaka ytterligare som industrina- tion,
            vilket allvarligt skulle hota de framtida pensionsutbetalningarna.
            Regeringen för därför en bakvänd politik. Trots att den säger
            sig värna om pensionstryggheten får de åtgärder den faktiskt föreslår
            motsatt effekt.
          </p>
          <p xml:id="i-McZgkTgPTkw9dnwcBRmfvb">
            4 Regeringens förslag
          </p>
          <p xml:id="i-TGeV3eyg6GXkPD8KKLP1wZ">
            4.1 De angivna motiven håller inte
          </p>
          <p xml:id="i-E2HptWTwyYMZjg43U5nsUN">
            I propositionen redovisas två motiv för att ytterligare medel
            ur AP-fonder- na skall anslås till placering i aktier:
          </p>
          <p xml:id="i-657SAt2D7ftF3HhQgffaGX">
            I. För att i görligaste mån kunna hålla nere en ökning av avgiftsuttaget
            för ATP är det angeläget att avkastningsmöjligheterna för AP-fondens
            medel är goda. En väg att åstadkomma detta är att använda en del
            av AP- fondmedlen för placering på aktiemarknaden. 2. Det är också
            önskvärt att AP-fondmedel även fortsättningsvis kan ställas till
            det svenska näringslivets förfogande i form av riskvilligt kapital.
            Efter den utveckling som har förekommt på aktiemarknaden under
            slutet av år 1987 kan det, enligt propositionen, på goda grunder
            antas att aktiemark- nadens attraktionskraft på riskvilligt kapital
            kommer att minska.
          </p>
          <p xml:id="i-Uz23hy95f5QmEFz6Ht3cBb">
            Motiven har anförts tidigare, då medel överförts till fjärde
            AP-fonden. De
          </p>
          <p xml:id="i-JUdgbBYL1EXgyJoC9V2uVe">
            Mot. 1987/88 N63
          </p>
          <pb facs="riksdagen-motions-pdf/data/198788/mot_198788_n_63/mot_198788_n_63-004.pdf"/>
          <p xml:id="i-RAWvB61yLMa4B48hF8TzmK">
            har också använts för att motivera införande av löntagarfonder.
            Då som nu saknar de all bärkraft, vilket närmare visas nedan.
          </p>
          <p xml:id="i-LHMjdCDeP69uXd2oKKCXth">
            4.2 Blygsam effekt på avgiftsuttaget
          </p>
          <p xml:id="i-2wUbRFoLKwaamhwwwUcXvh">
            Det är i och för sig en lovvärd ambition att hålla nere ökningen
            av avgiftsut- taget. Det bidrag härtill som en femte AP-fondstyrelse
            enligt propositionens förslag kan lämna är emellertid försumbart.
            Förslaget innebär att de medel som överförs till vardera den fjärde
            och den femte nya fondstyrelsens förvaltning får uppgå till högst
            I procent av det sammanlagda anskaffningsvärdet av de medel som
            första till tredje fondstyrelsen förvaltar. Det betyder att AP-fondens
            totala avkastning kom- mer att öka med endast en hundradels procent
            för varje procentenhet som avkastningen på av en femte AP-fond
            förvaltade medel överstiger den ge- nomsnittliga avkastningen.
            Om en femte AP-fond skulle lyckas uppnå en avkastning som ligger
            10 procentenheter över den genomsnittliga fondav- kastningen —
            vilket törde vara osannolikt — skulle AP-fondens totala av- kastning
            därmed öka med endast en tiondels procentenhet. Tillkomsten av
            en femte AP-fondstyrelse lämnar sålunda inte något bidrag till
            strävan att hålla avgiftsuttaget till ATP nere. Därtill kommer
            den negativa effekt på den ekonomiska tillväxten som inrättandet
            av ytterligare en fond i den socialdemokratiska fondfamiljen leder
            till. Inrättandet av en femte AP- fondstyrelse skulle snarare
            innebära att avgiftsuttaget måste öka.
          </p>
          <p xml:id="i-E6xMtMZ3XWabMEFBPR2yhf">
            4.3 Försörjningen med riskvilligt kapital
          </p>
          <p xml:id="i-7vJnFN4iZbnz76FbX5aAj7">
            Att AP-fondsmedel skulle erfordras för att trygga näringslivets
            försörjning med riskvilligt kapital är heller inte ett hållbart
            motiv. Ett ökat statligt och institutionellt ägande påverkar aktiemarknadens
            funktionsduglighet negativt. Endast på en aktiemarknad med många
            en- skilda aktörer garanteras emissioner och likviditet på ett
            tillfredsställande sätt. En betydligt bättre metod att trygga
            näringslivets försörjning med risk- villigt kapital vore därför
            att stimulera hushållens sparande i aktier genom lindrigare aktiebeskattning
            och slopande av den nuvarande omsättnings- skatten på aktier.
            Men socialdemokraterna går en annan väg. Genom att de infört och
            höjt olika typer av aktieskatter, främst på hushållens direktägan-
            de, försämras aktiemarknadens funktionsduglighet, något som i
            sin tur legi- timerar ett ökat kollektivt och statligt ägande
            av aktier. Förslaget om inrät- tande av en femte AP-fondstyrelse
            bör ses i detta sammanhang. Det finns ingen egentlig brist på
            riskvilligt kapital. Tillräckligt lönsamma investeringsprojekt
            finner alltid sin finansiering på en väl fungerande kapi- tal-
            och aktiemarknad. Om förräntningskravet hos den enskilde aktiespara-
            ren drivs upp genom olika former av statliga pålagor på aktiesparandet,
            blir emellertid följden att lönsamhetskravet på investeringsprojekten
            också sti- ger. Tanken att AP-fonden skulle ställa riskvilligt
            kapital till näringslivets förfogande med lägre krav på räntabilitet
            än vad som gäller för aktiemark- naden i övrigt grundar sig på
            en felaktig analys och tankegång. Detta står också i bjärt kontrast
            till det ovan diskuterade målet att ge AP-fondens
          </p>
          <p xml:id="i-X8nnYJaxNBHsEDEjwv7oTj">
            Mot. 1987/88 N63
          </p>
          <pb facs="riksdagen-motions-pdf/data/198788/mot_198788_n_63/mot_198788_n_63-005.pdf"/>
          <p xml:id="i-NAkcSjF4CLj5Sznf6zsrpZ">
            medel så goda avkastningsmöjligheter som möjligt för att hålla
            nere beho- vet av ett ökat uttag av ATP-avgifter.
          </p>
          <p xml:id="i-P5jt7NZ9KYwjzzCaCtHLYK">
            4.4 Medelstilldelning och placeringspolitik
          </p>
          <p xml:id="i-RCgBauedoLKxWyzErM5bdR">
            Ett annat argument för att tillskapa en femte AP-fondstyrelse
            är att den fjärde AP-fondstyrelsens aktieinnehav nu nått en sådan
            omfattning, att den av marknadsskäl inte bör bli mycket större.
            Efter beslut 1984 uppgår det belopp som får överföras till fjärde
            AP-fonden till 2 350 milj. kr. Det inne- bar då en ökning av medelsramen
            med 500 milj. kr. i förhållande till tidiga- re. Regeringen föreslår
            att ett nytt system för medelstilldelning införs, enligt vilket
            den fjärde och den femte AP-fondstyrelsen skulle få förfoga över
            ett belopp som motsvarar I procent vardera av det sammanlagda
            anskaff- ningsvärdet på de medel som första till tredje AP-fondstyrelsen
            förvaltar. Det betyder att medelstilldelningen till fjärde AP-fondstyrelsen
            ökar till ca 2 900 milj. kr. eller med 550 milj. kr. Det framstår
            som märkligt att medels- tilldelningen till en fond, som enligt
            regeringens uppfattning inte bör bli större, ökas kraftigt (med
            ungefär 20 procent). Den föreslagna nyordningen för medelstilldelning
            innebär också att riks- dagsbeslut inte erfordras för att tillföra
            den fjärde och den föreslagna femte AP-fondstyrelsen ytterligare
            medel. Medelstilldelningen ökar automatiskt med AP-fondens tillväxt
            utan att någon prövning av lämpligheten behöver ske. Därmed har
            socialdemokraterna skapat ett socialiseringsinstrument, vars resurser
            automatiskt ökar i takt med AP-fonderns totala tillgångar. Tidigare
            har socialdemokraterna alltid hävdat att AP-fonderna är kapi-
            talförvaltande institutioner. De skulle därför inte användas för
            politiska syften. Men nu har de ändrat sig. Helt överraskande
            anges i propositionen (något som inte fanns i departementspromemorian)
            att AP-fonderna skall ha närings- och regionalpolitiska uppgifter,
            I propositionen sägs:
          </p>
          <p xml:id="i-8o4Ygdi5X1eAhBYQqJGMUh">
            Med de vidgade placeringsmöjligheter som AP-fonden nu föreslås
            få kan därmed också ett större utrymme ges för insatser av dels
            näringspolitisk karaktär, bl. a. vad gäller små och medelstora
            företag, dels regionalpolitisk karaktär, genom att riskvilligt
            kapital i ökad utsträckning ställs till närings- livets förfogande.
            (S. 16)
          </p>
          <p xml:id="i-4CSTPGVZ4Xo87M7SU6927f">
            I klartext föreslår regeringen att AP-fondsystemet nu skall spela
            en politisk roll.
          </p>
          <p xml:id="i-7iQQ2bNhCM3chztRWRmvzV">
            4.5 Begränsningsregler och övergångsbestämmelser
          </p>
          <p xml:id="i-RSEYQFrffaqKv3BQmMoVSW">
            För närvarande gäller att fjärde AP-fondstyrelsen inte får förvärva
            fler aktier än vad som motsvarar 10 procent av röstvärdet i börsnoterade
            aktie- bolag. För de fem löntagarfonderna är motsvarande begränsning
            satt till 8 procent. Fjärde fondstyrelsen och löntagarfonderna
            tillsammans skall så- lunda inte kunna inneha aktier motsvarande
            mer än 50 procent av röstvär- det. Begränsningen gäller dock endast
            börsnoterade företag. I propositionen föreslås att även den femte
            AP-fondstyrelsen skall kunna
          </p>
          <p xml:id="i-Saa48z8uT2GHFF8m4Ac6hU">
            Mot. 1987/88 N63
          </p>
          <pb facs="riksdagen-motions-pdf/data/198788/mot_198788_n_63/mot_198788_n_63-006.pdf"/>
          <p xml:id="i-YCNQ4kGihMNePWfign9G6x">
            förvärva aktier upp till 10 procent av röstvärdet. För att löntagarfonderna
            samt fjärde och femte AP-fondstyrelserna tillsammans inte heller
            fortsätt- ningsvis skall kunna inneha aktier som motsvarar mer
            än 50 procent före- slås, att gränsen för löntagarfonderna sänks
            från 8 till 6 procent. Som över- gångsbestämmelser föreslås emellertid
            att om någon löntagarfond den I juli 1988 innehar mer än 6 procent
            i något företag, den också fortsättningsvis skall få ha kvar samma
            andel. I realiteten innebär detta att i alla företag, där någon
            löntagarfond innehar mer än 6 procent av aktiernas röstvärde,
            kan löntagarfonderna tillsammans med fjärde och femte AP-fondstyrelserna
            förvärva aktier motsvarande mer än 50 procent av röstvärdet. Därmed
            lig- ger vägen också öppen för en fullständig dominans i dessa
            företag, vilket är helt oacceptabelt.
          </p>
          <p xml:id="i-VrvPyYhnQ5dV1vnpyXffVu">
            4.6 Brister i regeringens handläggning
          </p>
          <p xml:id="i-EuBpBzH8WTmTvJuJGLheKc">
            Regeringen har handlat på ett sätt som klart visar att den vill
            smyga igenom ett beslut i riksdagen av innebörden att fondfamiljen
            kan tillföras en ny medlem. På skärtorsdagen den 31 mars överlämnade
            regeringen propositio- nen till riksdagen. Utan presskonferens
            och utan att ens uppfylla kraven på offentlighet presenterade
            regeringen sitt förslag till riksdagen. Propositio- nen fanns
            då inte ens tillgänglig. På finansdepartementet hade dessförinnan
            utarbetats en promemoria om en femte AP-fondstyrelse, som var
            klar redan i början av november förra året. Men den offentliggjordes
            inte förrän den 24 februari i år. Då gick den ut på två veckors
            snabbremiss, varav en vecka var det s. k. vårvinterlo- vet i Stockholm.
            Inga andra näringslivsorganisationer än SAF och Aktie- främjandet
            tillfrågades. Däremot hörde alla viktiga näringslivsorganisatio-
            ner av sig till regeringen och uttalade stark kritik mot förslaget.
            I regering- ens proposition redovisas emellertid inte den hårda
            näringslivskritiken. Inte i en enda mening sammanfattas den. I
            stället sker endast en redovis- ning av de tekniska remissynpunkterna,
            som får uppta hela 16 sidor i propo- sitionen. I Svenska Arbetsgivareföreningens
            remissvar sägs: Om regeringen förverkligar förslaget om en femte
            AP-fondstyrelse kan den
          </p>
          <p xml:id="i-9C4a1WxXHbACV1ihSVhhBC">
            inte förvänta sig att näringslivet fortsättningsvis sätter någon
            tilltro till dess löften och försäkringar.
          </p>
          <p xml:id="i-Vp4pNENqxmkkY8L8d9MTg5">
            Detta kommer förhoppningsvis att gälla valmanskåren i dess helhet.
            Moderat samlingspartiet har i många andra sammanhang påtalat uppen-
            bara och stora brister i regeringens handläggning av olika regeringsförslag.
            Föreliggande proposition utgör ännu ett bevis på regeringens nonchalans
            i detta avseende.
          </p>
          <p xml:id="i-5e2oMDU6hSZXwtqvDsjqe6">
            Mot. 1987/88 N63
          </p>
          <pb facs="riksdagen-motions-pdf/data/198788/mot_198788_n_63/mot_198788_n_63-007.pdf"/>
          <p xml:id="i-HsRiTmrBgPjHoqwbcWmyN9">
            5 Hemställan Mot. 1987/88 N63
          </p>
          <p xml:id="i-VpBtc9jWSLWcLw9w9wDtgd">
            Med hänvisning till det anförda hemställs att riksdagen avslår
            proposition 1987/88:167 om en femte AP- fondstyrelse.
          </p>
          <p xml:id="i-QNFvDvBpMZFiXuDCC9kpn3" type="date">
            Stockholm den 20 april 1988
          </p>
          <p xml:id="i-4ChZbHiJq3wK99wmK9HUQh" type="signatureBlock">
            Carl Bildt (m) Lars Tobisson (m) Ingegerd Troedsson (m) Anders
            Björck (m) Ingrid Sundberg (m) Nils Carlshamre (m) Rolf Clarkson
            (m) Rolf Dahlberg (m) Ann-Cathrine Haglund (m) Bo Lundgren (m)
            Sonja Rembo (m) Arne Andersson (m) Per-Olof Strindberg (m)
          </p>
          <p xml:id="i-GXCZnG9Xa3DXkypMEbFyn9">
            i Ljung
          </p>
        </div>
      </div>
    </body>
  </text>
</TEI>
