<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-00670">
  <teiHeader>
    <fileDesc>
      <titleStmt>
        <title>Jämlik cancervård</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:670 av Karin Rågsjö m.fl. (V)</title>
          <idno type="rdwebb">H702670</idno>
          <rs type="number">670</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H702670/text</ref>
          <ref type="dokument_url_html">http://data.riksdagen.se/dokument/H702670</ref>
          <ref type="dokumentstatus_url_xml">http://data.riksdagen.se/dokumentstatus/H702670</ref>
          <ref type="docx">http://data.riksdagen.se/fil/F3ECA782-C6D1-4E21-AE2A-7850F47D2AE1</ref>
          <ref type="pdf">http://data.riksdagen.se/fil/7AD62AD2-43FC-47A9-B297-002C087E4B55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AKY4Pkw6XrSAfof95mMWfA" type="signed"/>
        <correspContext corresp="i-AKY4Pkw6XrSAfof95mMWfA">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-TBW6GstCRmTBAyJbNXEmR1" type="submitted">
          <date when="2019-09-30"/>
          <time when="11:29:46"/>
        </correspAction>
        <correspAction xml:id="i-DMpe9TdJNGxTLEkHSRBh7X" type="reviewed">
          <date when="2019-09-30"/>
          <time when="14:28:19"/>
        </correspAction>
        <correspAction xml:id="i-MwRKjo6qMvYBh1HkqfpprB" type="referred">
          <date when="2019-10-11"/>
        </correspAction>
        <correspAction xml:id="i-6SUjRbFmU2DaGCbLwokDtP" type="assigned">
          <date when="2020-06-10"/>
          <time when="16:49:11"/>
        </correspAction>
        <correspContext corresp="i-6SUjRbFmU2DaGCbLwokDtP">
          <ref type="assignedTo">Socialutskottet</ref>
        </correspContext>
        <correspAction xml:id="i-Gcno4TGzkHtm2eRNLLmiJF" type="behandlas_i"/>
        <correspContext corresp="i-Gcno4TGzkHtm2eRNLLmiJF">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5kQKXf3mpUk753ymEpSx7X" type="motHeader">
        <div xml:id="i-Lc3FQgBWgiFjc932J3ULkT" type="motTitle">
          Motion till riksdagen 2019/20:670 av Karin Rågsjö m.fl. (V) Jämlik
          cancervård
        </div>
      </div>
      <div xml:id="i-WsN23HgWfFAooDsRMUwYPF" type="motBody">
        <div xml:id="i-WPYRaVEmzcGcz7DDc5Gagn" type="motProposal" subtype="förslag">
          <head xml:id="i-F5zMUbyBguGf2VZc3YdGJP">
            Förslag till riksdagsbeslut
          </head>
          <list xml:id="i-X3Mtx5wce2fLqtYiwGJ8RM" style="ol">
            <item xml:id="i-PM9veCe14Pr6k1MQTJ14fR">
              Riksdagen ställer sig bakom det som anförs i motionen om att
              cancerstrategin behöver ses över utifrån den utveckling som sker
              inom området och att det återrapporteras till riksdagen, och detta
              tillkännager riksdagen för regeringen.
            </item>
            <item xml:id="i-PdPmzTN4AsaUyG7W2xpGKK">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att med två års
              intervall studera regionernas arbete mot cancer och tillkännager
              detta för regeringen.
            </item>
            <item xml:id="i-VoMcsAZ4ea5kw3LnYbyNZK">
              Riksdagen ställer sig bakom det som anförs i motionen om att
              det behövs en förstärkt bred strategi för barn och unga vuxna
              med cancer som förstärker arbetet för en jämlik vård, och detta
              tillkännager riksdagen för regeringen.
            </item>
            <item xml:id="i-Bjtxqj5GUrLSTg2knhqV2g">
              Riksdagen ställer sig bakom det som anförs i motionen om att
              utreda förutsättningarna för att staten ska ha ett särskilt stöd
              till regionerna för de behandlingsmetoder och mediciner som är
              extra kostsamma och tillkännager detta för regeringen.
            </item>
            <item xml:id="i-P6DaSdR54TqWJPMUXrkrs2">
              Riksdagen ställer sig bakom det som anförs i motionen om att
              lämplig myndighet ges i uppdrag att se över regionernas förutsättningar
              i arbetet med rehabilitering för barn och unga som genomgår eller
              genomgått cancerbehandling och tillkännager detta för regeringen.
            </item>
            <item xml:id="i-K3mEFQ5ZmXMm4dhxXdnv2V">
              Riksdagen ställer sig bakom det som anförs i motionen om att
              lämplig myndighet bör se över regionernas förutsättningar för
              psykiskt och emotionellt stöd för de barn och unga som genomgår
              eller genomgått cancerbehandling och tillkännager detta för regeringen.
            </item>
            <item xml:id="i-Gi7B7ARewBuXqMiQiF8PX4">
              Riksdagen ställer sig bakom det som anförs i motionen om att
              formalisera ansvaret till regionerna för stödet för närstående
              till cancerdrabbade och tillkännager detta för regeringen.
            </item>
            <item xml:id="i-VhMvmENF7CMixG197zgfxa">
              Riksdagen ställer sig bakom det som anförs i motionen om att
              lämplig myndighet bör ges i uppdrag att se över hur fertilitetsbevarande
              åtgärder kan implementeras i vården för cancerpatienter och tillkännager
              detta för regeringen.
            </item>
            <item xml:id="i-VstCC12ZnLgu3VctgsiA8i">
              Riksdagen ställer sig bakom det som anförs i motionen om en jämlik
              cancervård och samverkan mellan de sex regionala cancercentrumen
              och tillkännager detta för regeringen.
            </item>
            <item xml:id="i-W4qY7Cy5dhNkuYejFaQWaq">
              Riksdagen ställer sig bakom det som anförs i motionen om att
              se över förutsättningarna för att permanenta Regionala cancercentrum
              och tillkännager detta för regeringen.
            </item>
          </list>
        </div>
        <div xml:id="i-CsfNEWCJo5inx52UngXf7" type="motContent">
          <head xml:id="i-Y12gpTNcaVAGcsK5vhZcWQ" type="h1">
            Inledning
          </head>
          <p xml:id="i-CGNBNsx3Gtprvw2PNKens3">
            Begreppet cancer är ett samlingsnamn för ungefär 200 olika sjukdomar
            som samtliga har det gemensamt att celler på något ställe i kroppen
            har börjat dela sig och växa. År 2016 fick över 60 000 personer
            cancer i Sverige. Bröstcancer är den vanligaste cancerformen för
            kvinnor medan prostatacancer är den vanligaste cancerformen för
            män. Socialstyrelsen har i mätningar kunnat konstatera olika brister
            i den svenska cancervården, bl.a. oskäligt långa väntetider och
            stora regionala skillnader samt förbättringspotential avseende
            information och ökad delaktighet för patienterna. Den nationella
            cancerstrategin som lanserades 2009 resulterade i att den svenska
            cancervården organiserades kring sex stycken s.k. cancercentra
            som finns fördelade över landet. Ett annat fokusområde var att
            korta väntetiderna. Sedan dess har en del viktiga steg mot en
            likvärdig cancervård tagits men det innebär inte att vi har uppnått
            målet om en jämlik och likvärdig svensk cancervård.
          </p>
          <p xml:id="i-WjfWZVnseQkz7edd9iX3NJ">
            Överlevnaden i cancer har ökat i samtliga socioekonomiska grupper
            de senaste 20 åren, men glappet mellan de olika grupperna kvarstår
            och har inte påverkats. Om överlevnaden hade varit lika hög för
            alla som i grupperna med flest överlevande hade ungefär 3 000
            liv kunnat räddas. De högutbildade får i större utsträckning än
            personer med lägre utbildningsnivå tillgång till de åtgärder som
            står att finna inom bland annat diagnostik men också till den
            faktiska behandlingen. Exempelvis visar också studier att högutbildade
            får mer tid för sina frågor och önskemål trots att personer med
            lägre utbildning är i större behov av sådant stöd. Det handlar
            om klass.
          </p>
          <p xml:id="i-KQrADWX36W22uv2PJMHdAt">
            Vänsterpartiet är medvetet om den satsning för en mer jämlik
            cancervård som också nuvarande regering fortsätter arbeta med
            tillsammans med Sveriges Kommuner och Landsting (SKL). Satsningen
            innebär konkret att s.k. standardiserade vårdförlopp ska införas
            och att maxtider för vissa moment i cancervården slås fast, vilket
            syftar till en mer jämlik vård. Detta är bra men mer behöver göras.
            Det är inte acceptabelt att socioekonomiska faktorer, kön eller
            geografi ska påverka vilken cancervård människor erbjuds.
          </p>
          <p xml:id="i-SRuPVkn2pZymLBFrWSTXZa">
            Frågan om cancervård på lika villkor är densamma som vård på
            lika villkor och i slutändan hälso- och sjukvårdslagens portalparagraf.
            Frågan om jämlik vård är också central i den nationella cancerstrategin.
            Det är dock tydligt att förekomsten av privata kommersiella intressen
            och aktörer har inneburit negativa konsekvenser vad gäller tillgången
            till en jämlik cancervård.
          </p>
          <head xml:id="i-2xnEo6ScncRmdVxhC3LYt8" type="h1">
            Se över cancerstrategin
          </head>
          <p xml:id="i-TLLBe8Xd1gHXdGbjCDpatt">
            När det gäller frågan om cancervården diskuteras ofta köer och
            att de ska lösas med olika former av accordssystem där fokus ensidigt
            ligger på snabba åtgärder och kort genomströmningstid av patienter.
            Men cancer och andra mycket svåra diagnoser kräver långa behandlingsprogram,
            rehabilitering och anhörigstöd. Personalen behöver ha goda villkor
            i jobbet och med kompetensutveckling. Regionala cancercentra (RCC)
            behöver få starkare stöd och anhörigstöd behöver utvecklas. Skarpare
            riskanalys behövs för att identifiera hoten mot en jämlik cancervård.
            Köer behöver kortas i alla regioner och för alla människor. Skillnaderna
            mellan regionerna är stora.
          </p>
          <p xml:id="i-AKo167y4hivrzMhVtWm7U1">
            Människors olika livsfaser behöver uppmärksammas, t.ex. unga
            vuxna på väg in i vuxenlivets olika faser. Därtill behövs ett
            socialförsäkringssystem som inte skapar fattigdom och ytterligare
            påfrestningar förutom den livshotande sjukdomen.
          </p>
          <p xml:id="i-1zKAJJtMp5TMCzdvH6hU8">
            Cancerstrategin behöver ses över utifrån den utveckling som sker
            inom området och att det återrapporteras till riksdagen. Detta
            bör riksdagen ställa sig bakom och ge regeringen till känna.
          </p>
          <head xml:id="i-BncGKDyBt92P89gsC5wXYF" type="h1">
            Regionala skillnader
          </head>
          <p xml:id="i-VuAQWjBTopCYUqjfoAQsVn">
            Det finns stora geografiska variationer i form av vilken medicinsk
            kompetens som finns tillgänglig. Onkologikompetensen är ojämnt
            fördelad över landet, vilket leder till problem med väntetider
            och försämrad tillgång till vård och behandling. Brist på specialister
            innebär patientsäkerhetsrisker och får negativa konsekvenser för
            forskningen. Kompetensförsörjning kommer att vara en stor utmaning
            för vården i stort framöver och cancervården är inget undantag.
            Utvecklingen i regionerna går åt rätt håll på ett övergripande
            plan men varierar. Ett exempel är behandlingen av prostatacancer.
            Enligt Socialstyrelsens rapport om väntetider så har Region Kronoberg
            visat den tydligaste utvecklingen mot stadigt kortade väntetider.
            Medianväntetider vid strålbehandling mellan 2011 och 2017 uppvisar
            dock variationer. Regionerna Gävleborg, Skåne, Västerbotten och
            Östergötland uppvisar olika mönster. Region Skåne har snarare
            ökat sin medianväntetid medan Region Östergötland uppvisar störst
            förbättring av medianväntetiden mellan åren. Störst minskning
            respektive ökning av medianväntetiden 2017 ses i Region Värmland
            respektive Region Jämtland Härjedalen jämfört med före SVF-införandet
            (Standardiserade Vårdförlopp). Detta gäller alltså prostatacancer.
            Inom andra typer av cancer ser utvecklingen annorlunda ut i de
            olika regionerna. Det finns därför all anledning att närmare studera
            regionernas olika angreppssätt för en jämlik vård. Det är viktigt
            att lära av varandra och kunna sprida erfarenheterna av bra arbetssätt.
          </p>
          <p xml:id="i-5uSpbZgq4rheqBuGeKRKXL">
            Därför bör regeringen ge lämplig myndighet i uppdrag att med
            två års intervall studera regionernas arbete mot cancer. Detta
            bör riksdagen ställa sig bakom och ge regeringen till känna.
          </p>
          <head xml:id="i-12PEWffgYMt7JRemAJM9Gn" type="h1">
            Barncancer
          </head>
          <p xml:id="i-J6okvEjcxov18gwbauFaAp">
            Nästan varje dag drabbas ett barn av cancer. Som för alla grupper
            av drabbade har också vården av barn gått framåt och allt fler
            överlever. Men utmaningarna framöver är stora. Som i övriga vården
            är det personal- och kompetensförsörjning som står i centrum.
            Personalen måste ges bättre arbetsförutsättningar och personaltätheten
            behöver öka. Arbetssituationen behöver göras så attraktiv att
            barncancercentrumen behåller sin personal och att fler vill utbilda
            sig och vidareutbilda sig för detta krävande arbete. En genomtänkt
            kraftsamling behövs.
          </p>
          <p xml:id="i-De7FaGGUUSRdatgV9pkGbm">
            Cancerbehandling handlar inte enbart om medicinska insatser.
            För barn och unga vuxna har det en särskild dimension. Det handlar
            om psykosocialt stöd både till den sjuke och närstående som bör
            gälla både under behandlingstiden och tiden efteråt under rehabilitering.
            Det är ett mycket brett och långsiktigt arbete. Hur det fungerar
            i de olika regionerna kan skilja sig åt väsentligt.
          </p>
          <p xml:id="i-B3kxG4coXG2Mp3JKw5ZM7z">
            Unga på väg in i vuxenlivet kan ha speciellt önskemål som måste
            lyssnas på. Det är heller ingen bra start i vuxenlivet med att
            börja med oro för sin ekonomi och försörjning på grund av ett
            bristande socialförsäkringssystem. Det behövs utvecklas ett brett
            arbetssätt allt från medicinskt, psykologiskt, närståendemedverkan
            och andra delar som sammanfogas och praktiseras nationellt.
          </p>
          <p xml:id="i-FPmJxaRfh7zx7B3Yv66Y98">
            Det behövs en förstärkt bred strategi för barn och unga vuxna
            med cancer som förstärker arbetet för en jämlik vård. Detta bör
            riksdagen ställa sig bakom och ge regeringen till känna.
          </p>
          <head xml:id="i-VUVRqCk1vgy6hzasr6yBjq" type="h1">
            Kostsamma läkemedel
          </head>
          <p xml:id="i-Qvv66phFpWQVqsLtUwgxgh">
            En mängd nya läkemedel och behandlingsmetoder tas fram mot olika
            former av cancer. Många av dessa är effektiva men dyra. Stora
            globala företag har möjlighet att ta ut höga vinster (se Morningstar
            23 maj 2019). Många insatser måste till för att inte offentliga
            medel ska rinna ut i övervinster för bolagen.
          </p>
          <p xml:id="i-5YUWJYWXiC3kJJYhUvsAtH">
            Men även om det kan komma till prispressande insatser så kommer
            många nya mediciner och behandlingsmetoder att vara kostsamma.
            Det blir ekonomiska utmaningar för regionerna, men också etiska.
            Vilka människor med en viss diagnos ska få dyra insatser men inte
            andra. Vilka människor med samma diagnos men boende i olika regioner
            ska få bästa vård? Ska bara människor med god ekonomi få den bästa
            behandlingen då de kan betala själva ur egen ficka? Läkartidningen
            rapporterar till exempel den 25 januari 2019 om behandlingar som
            kostar 70 000 kronor i månaden.
          </p>
          <p xml:id="i-HPW6gNDwMvEJBxpqJkM9TZ">
            De ekonomiska förutsättningarna i de olika regionerna är olika
            vilket påverkar cancersjuka människor. Dyra läkemedel har betydelse
            för människor i alla regioner men det blir en extra hög tröskel
            för cancersjuka i regioner med lägre inkomster och högre strukturella
            kostnader. Förutsättningarna för ett statligt stöd bör prövas
            och hur det kan utformas mest effektivt.
          </p>
          <p xml:id="i-M9BzewHMhVC7VRbqgg5De">
            Utred förutsättningarna för att staten ska ha ett särskilt stöd
            till regionerna för de behandlingsmetoder/mediciner som är extra
            kostsamma. Detta bör riksdagen ställa sig bakom och ge regeringen
            till känna.
          </p>
          <head xml:id="i-5cYGWyARkC49z1XA673mNT" type="h1">
            Barn, unga och unga vuxna
          </head>
          <p xml:id="i-A6LrQzAaWongiPnjENdAcs">
            Jämfört med vuxna är det inte många barn som får cancer, runt
            300 per år jämfört med cirka 60 000 vuxna. Men barn som får cancer
            har hög överlevnad och cancern orsakas inte av ens livsstil, exempelvis
            med tobak och alkohol. Det finns nu över 10 000 människor som
            haft cancer som barn. Gruppen blir allt större. Det är dock vanligt
            med komplikationer senare i livet. Speciella mottagningar för
            de patienter som efter behandling får hjälp med reaktioner på
            behandlingar, så kallade seneffektsmottagningar, har börjar byggas
            upp.
          </p>
          <p xml:id="i-X34DbFBYDmJXW6bNaDdvJf">
            Kunskap om sena komplikationer är inte enbart viktigt för sjukvården
            att ha utan även för andra, till exempel Försäkringskassan. Det
            är av stor vikt att regionerna samlar in kunskap och implementerar
            denna och utvecklar sitt arbetssätt. Det finnas allt större kunskap
            om hur rehabilitering bör gå till för barn, unga och unga vuxna.
            Variationen är dock stor mellan regionerna även om de regionala
            cancercentrumen göra goda insatser och det Nationella vårdprogrammet
            för långtidsuppföljning efter barncancer är ett viktigt framsteg.
            Men sena effekter kommer ofta att tas omhand av helt andra delar
            av regionernas sjukvård. Organisationen Ung cancer ställer frågan
            om varför inte den kunskap och de anvisningar som finns implementeras
            i vårdprogrammen?
          </p>
          <p xml:id="i-3LjgajU3joCY6EUtCzewXR">
            Lämplig myndighet bör ges i uppdrag att se över regionernas förutsättningar
            i arbetet med rehabilitering för barn och unga som genomgår/genomgått
            cancerbehandling. Detta bör riksdagen ställa sig bakom och ge
            regeringen till känna.
          </p>
          <p xml:id="i-YWVC9yRBDgafvQo9SLQJgB">
            Barncancerfonden anser att det psykosociala stödet till barn
            med cancer och deras familjer är eftersatt och ojämlikt. Enligt
            fondens enkäter visar det sig att berörda familjer rankar ökat
            psykosocialt stöd om omhändertagande högst. Det handlar både om
            tiden under behandling men även tiden utanför och efter behandling.
            Hela vårdkedjan för cancersjuka är lång och påfrestande, liksom
            för närstående. Tiden in i vuxenlivet är för alla inblandade ett
            stort steg. Plötsligt när man är 18 år ska man klara det mesta
            själv med vårdkontakter - förutom att börja ta steget in i vuxenlivet
            med arbete och nya relationer. Skillnaderna i arbete i regionerna
            med rehabilitering och det psykosociala stödet behöver åtgärdas.
          </p>
          <p xml:id="i-Lu1P6Bq38eYFsJLzzBZDaa">
            Lämplig myndighet bör se över regionernas förutsättningar för
            psykiskt/emotionellt stöd för de barn och unga som genomgår/genomgått
            cancerbehandling. Detta bör riksdagen ställa sig bakom och ge
            regeringen till känna.
          </p>
          <p xml:id="i-JntFyVEvxSB3ULbJWWAYjp">
            Stödet till de närstående behöver också bli tydligt. Ansvaret
            för stödet till närstående för cancerdrabbade bör formaliseras
            till regionerna. Detta bör riksdagen ställa sig bakom och ge regeringen
            till känna.
          </p>
          <p xml:id="i-WPQqfitNESga3q6xHWGazD">
            I samband med cancer och dess behandling kan förmågan att få
            barn påverkas både för kvinnor och män. Det finns fertilitetsbevarande
            åtgärder men alla får inte information om det. Det är också skillnad
            mellan hur män och kvinnor erbjuds åtgärder - män erbjuds oftare.
            Det är viktigt att kunskapen bland personalen ökar när det gäller
            sjukdomens påverkan på sex och samliv samt vilka fertilitetsbevarande
            åtgärder som kan erbjudas.
          </p>
          <p xml:id="i-Lgz1SbKzvoQVdh4f1NDoxS">
            Information måste nå fram till berörda i hela landet oavsett
            region. De fertilitetsbevarande åtgärderna behöver fungera i landet
            och vara implementerade.
          </p>
          <p xml:id="i-JvzxSrYJcVcVbSy7wVvrwQ">
            Lämplig myndighet bör ges i uppdrag att se över hur fertilitetsbevarande
            åtgärder kan implementeras i vården för cancerpatienter. Detta
            bör riksdagen ställa sig bakom och ge regeringen till känna.
          </p>
          <head xml:id="i-2h4spCRkpGV6B9253D8Szy" type="h1">
            Regionala cancercentra
          </head>
          <p xml:id="i-FcY41joesmfWfUDskpQvD1">
            Inrättandet av sex regionala cancercentra är ett viktigt steg
            framåt för att utveckla cancervården i hela Sverige med målet
            om en jämlik cancervård. De i sin tur samverkar för att stödja
            regionala centras arbete. Men fortfarande finns det stora skillnader
            mellan regionernas vård- och rehabiliteringsverksamheter, både
            när det gäller insatser och resultat. Befintlig kunskap implementeras
            olika snabbt eller inte alls.
          </p>
          <p xml:id="i-JZfQPu6AGoH6AcW7BDga6N">
            Ökade insatser behövs för jämlik cancervård och samverkan mellan
            de sex regionala cancercentra. Detta bör riksdagen ställa sig
            bakom och ge regeringen till känna.
          </p>
          <p xml:id="i-PtFwJnzjZzpfgV6HyZbAKB">
            En fråga som även bör ställas är hur framtiden ser ut för de
            regionala cancercentra.
          </p>
          <p xml:id="i-9GsstNLALQCE7hfmzBe2DC">
            Förutsättningarna för att permanenta regionala cancercentra bör
            ses över. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-NUi1LdhoH9VcAE33EwFnsi" type="motSignatures">
          <list xml:id="i-JyiwTjeGonQdcy74dgmVM5">
            <item xml:id="i-QHdZL9jUnwWyk4UqWyA5sV" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-7QcUow83uDCPi5DxeAbar6" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-9k4gSXZBmVSrYrerxEeuaw" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-DKMuGNYGHGkPaC68PKtAz1" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-FrjCn7zZdjxekaPhZwahq6" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-JRsjkb2ggpAovuUYSyTCUa" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-5jJ3h4e3qSpWX9ZcrHeorm" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-6rC4xSvpPi13YDK8sbzyqc" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
