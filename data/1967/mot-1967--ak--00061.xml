<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00061">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__61/mot_1967__ak__61-001.pdf"/>
      <fw xml:id="i-MbmtuGsamfN2xm1DkC1EA1">
        10 Motioner i Andra kammaren, nr 61 år 1967
      </fw>
      <div xml:id="i-Fv29LDsEgmH6H9fZFgNB9i" type="motHeader">
        <div xml:id="i-Ubr9cWCdqe9eKQg62z9FsP" type="motTitle"/>
        <div xml:id="i-W9UeMnTEAg51gLgthDiyYf" type="motSubmissionInfo"/>
      </div>
      <div xml:id="i-FJoRHcDqBCFR5McCyBQtdT" type="motBody">
        <div xml:id="i-PwdwrY3LwFKivDDqNcxj6C">
          <p xml:id="i-29smbXZhr1S8dEpfUCAjM2">
            Nr 61 Av herr Ohlin m. fl., om åtgärder till hjälp åt ensamstående.
            (Lika lydande med motion nr 43 i Första kammaren)
          </p>
          <p xml:id="i-Joe9GgXGFYBUmR4wZKpf5h">
            De ensamstående utgör en stor grupp. Om man räknar ihop ogifta,
            från- skilda och änkor/änklingar uppgår det totala antalet ensamstående
            över 21 år till närmare 114 miljon. De ensamstående i arbetsför
            ålder utgör ca 1 miljon. Denna grupp, vars storlek gör att den
            knappast kan kallas för en mino- ritet, behandlas på grund av
            sitt civilstånd styvmoderligt av samhället i olika avseenden och
            möter särskilda problem och svårigheter av olika slag. Av någon
            anledning har man från samhällets sida kommit att ta alltför lätt
            på de ensamståendes situation. En glädjande svängning tycker man
            sig dock kunna skönja — riksdagens andra kammare biföll sålunda
            folk- partiets partimotion om de ensamståendes problem till förra
            årets riksdag. Motionen avslogs emellertid av första kammaren,
            varför tyvärr något riks- dagsbeslut inte kom till stånd. Vi har
            tidigare framhållit, och vi vill nu upprepa, att man vid bedri-
            vandet av en aktiv reformpolitik får akta sig för att skapa motsättningar
            mellan grupper i samhället eller mot samhället som sådant. Vi
            menar att det finns påtagliga risker för att många ensamstående
            får en avog känsla till andra grupper i samhället eller till samhället
            självt. Vi finner det alltså utomordentligt angeläget att samhället
            nu på allvar tar itu med denna fråga. De ensamståendes mest kännbara
            problem möter på skatte-, bostads- och vårdområdena. Men även
            de rent personliga problem som har sin grund i ensamheten är ofta
            besvärliga. Vi skall här nedan göra en genomgång av särskilt dessa
            problemkomplex.
          </p>
          <p xml:id="i-L8gKBi53nUS9UKNr8cwdZU">
            Skattetrycket De särskilda, högre skatterna för ogifta, »ungkarlsskatten&gt;,
            uppfattas av många ensamstående som en orättvisa, framför allt
            i jämförelse med gifta personer utan barn. Att familjer med barn
            får en gynnsammare be- handling i skattehänseende — framför allt
            genom barnbidrag, vilka kan betraktas som en skattereduktion —
            är naturligt i ett skattesystem som bygger på den s. k. skatteförmågeprincipen.
            Som motivering för den högre skatten anföres ofta att de ensamstående
          </p>
          <pb facs="riksdagen-motions-pdf/data/1967/mot_1967__ak__61/mot_1967__ak__61-002.pdf"/>
          <fw xml:id="i-V1DtUxrnhPdD1qhMLxZ9sN">
            Motioner i Andra kammaren, nr 61 år 1967 11
          </fw>
          <p xml:id="i-6XmLuCQ2bmCwsQ8WVvkAVQ">
            blott har sig själva att sörja för. Många som enligt skattereglerna
            betraktas som ensamstående har emellertid icke så sällan en ganska
            stor försörj- ningsbörda gentemot anhöriga. Skattereglerna bör
            därför inte utformas utifrån förutsättningen att de ensamstående
            endast har sig själva att sörja för. Ett exempel på de ensamståendes
            ogynnsamma behandling i skatteav- seende är de nya skatteskalor
            som på regeringens förslag antogs av 1965 års riksdag. Marginalskatten
            skärptes i vissa fall avsevärt för ensam- stående. Det är angeläget
            att frågan om en rättvisare behandling i skattehän- seende av
            ogifta jämfört med gifta utan barn utredes i samband med på- gående
            översyn av familjebeskattningens framtida utformning.
          </p>
          <p xml:id="i-Hxf9vD3HaBA5347z4qRynA">
            Bostadsfrågan De ensamstående drabbas i särskilt hög grad av
            den svåra bostadssitua- tionen i vårt land. En ensamstående ställs
            i bostadssammanhang — oavsett behovet av bostad — regelmässigt
            »sist i kön» och får således vänta betyd- ligt längre på bostad
            än andra kategorier bostadssökande. I Stockholm t. ex. får en
            ogift bostadssökande vänta 10—12 år på en bostad. När han äntligen
            erbjuds en bostad genom bostadsförmedlingen håller den ofta mycket
            låg utrymmesstandard, i regel inte större än ett rum och kokyvrå.
            Den ensamstående hänvisas ofta till att vara inneboende, med allt
            vad detta för med sig i form av extra kostnader, otrivsel, inskränkningar
            i möj- ligheten att ta emot goda vänner på besök o. s. v. Inte
            minst för att förbättra de ensamståendes bostadssituation är det
            angeläget att kraftfulla åtgärder vidtages för att öka bostadsbyggandet
            och skapa en fungerande bostadsmarknad. Folkpartiet har i olika
            samman- hang framhållit att bostadsbyggandet fått vidkännas alltför
            stora påfrest- ningar vid de åtstramningar som vidtagits i samband
            med överkonjunk- turer. Ett ökat bostadsbyggande skulle ha varit
            möjligt med en mer fram- synt planering och om bostadssparandet
            stimulerats och utbildningen av byggnadsarbetare forcerats. När
            bostadsbyggnadsprogrammen upprättas är det nödvändigt att även
            de ensamståendes behov av tillfredsställande bo- städer beaktas.
            Det förtjänar i detta sammanhang att påpekas att en ensamstående
            som inte är vårdnadshavare inte kan komma i åtnjutande av bosättningslån.
          </p>
          <p xml:id="i-EJhBMA9fchAAN3NANUSPcF">
            Vårdfrågan Ensamstående gamla eller sjuka — både vid långvarig
            sjukdom och vid akuta sjukdomsfall — har ett alldeles särskilt
            behov av hjälp och vård i
          </p>
          <p xml:id="i-TeucaNXH8CtCY4DqRGWhtj">
            hemmet. Icke sällan läser man i pressen om gamla ensamma personer
            som avlidit och legat oupptäckta i sina hem dagar och veckor i
            sträck. Detta är
          </p>
          <pb facs="riksdagen-motions-pdf/data/1967/mot_1967__ak__61/mot_1967__ak__61-003.pdf"/>
          <fw xml:id="i-5Qxqth4hZ1ScRQxgNmwqaW">
            12 Motioner i Andra kammaren, nr 61 år 1967
          </fw>
          <p xml:id="i-PF7sz49K1zrEkTYaruezZg">
            givetvis en skamfläck i ett välfärdssamhälle. Det är alltså viktigt
            att sam- hället bedriver även en uppsökande verksamhet. De otillräckliga
            resurserna för hemvård skapar avsevärda problem just för de ensamstående.
            Kraftiga åtgärder måste vidtagas för att skapa ökade möjligheter
            till hemvård. Detta kan ske bl. a. därigenom att kommunerna stimuleras
            till att kraftigt bygga ut sin hemhjälpsverksamhet. 1964 års riksdag
            fattade beslut om statsbidrag med 35 Z av kommunernas nettokostnad
            för hemvårdarinnor, hemsama- riter och annan jämförlig personal,
            som har till huvudsaklig uppgift att i enskilt hem hjälpa åldringar,
            handikappade och barnfamiljer. I den mån det visar sig att detta
            bidrag inte utgör tillräcklig stimulans till en ordent- lig utbyggnad
            av hemvården bör man överväga om inte procentsatsen bör höjas.
            Vi vill i detta sammanhang understryka att icke blott åldringar,
            handikappade och barnfamiljer är i behov av hemvård. Även yngre
            ensam- stående är vid akuta sjukdomsfall ofta i behov av hemvård,
            kanske i vissa fall t.o.m. i större utsträckning än barnfamiljer.
            Hänsyn bör tas härtill. Vi vill även erinra om att vi tidigare
            föreslagit att statsbidrag även skall kunna utgå till telefoninstallationer
            hos åldriga ensamstående. Ytterligare åtgärder på detta område
            har tidigare föreslagits från vår sida, så t. ex. inrättandet
            av särskilda dag- och fritidshem för pensionärer. Även dessa förslag
            förtjänar att i detta sammanhang uppmärksammas.
          </p>
          <p xml:id="i-DA9dwJyRqJReBeMgwfjbCd">
            Hemmavarande ensamstående kvinnor Problemet för den grupp ensamstående
            kvinnor, de s. k. hemmadöttrarna, som vid föräldrarnas bortgång
            står i en brydsam ekonomisk situation och som ofta har svårt att
            försörja sig själva, har varit föremål för uppmärk- samhet i skilda
            sammanhang, bl. a. inom socialpolitiska kommittén. Pro- blemen
            har enligt vår mening ännu inte fått en tillfredsställande lösning.
            Många av dessa kvinnor kan — eventuellt efter omskolning — gå
            ut på arbetsmarknaden. Denna lösning är givetvis i flertalet fall
            att föredra. Det i Stockholms stad sedan en tid tillbaka införda
            systemet med »hemvårds- biträden», kommunalt anställda kvinnor,
            som stannar i hemmet och vår- dar sjuka föräldrar, är ett uppslag
            som förtjänar uppmärksamhet och synes böra införas även på andra
            håll. För en stor grupp ensamstående kvinnor står emellertid möjligheter
            att gå ut på arbetsmarknaden av olika skäl inte till buds. I de
            fall, då den bristande försörjningsförmågan inte beror på medicinska
            skäl, står inte möjligheterna till förtidspension öppna. Från
            vårt håll har krävts generösare möjligheter till pension för dessa
            kvinnor liksom även för äldre frånskilda kvinnor. Enligt vår mening
            skulle man i detta sammanhang kunna inhämta värdefulla uppslag
            av det för något år sedan i Norge antagna systemet. I »Lov om
            enke- og morstrygd» inlemmas såväl frånskilda kvinnor som de s.k.
            »familieenkjene&gt;, d. v. s. vad vi benämner &gt;»hemmadöttrar».
            Beträffande denna sistnämnda kategori gäller enligt det norska
            systemet att de kan få rimligt stöd efter en samlad
          </p>
          <pb facs="riksdagen-motions-pdf/data/1967/mot_1967__ak__61/mot_1967__ak__61-004.pdf"/>
          <fw xml:id="i-Eyb5hqSRQT7vnPkCuAA4W5">
            Motioner i Andra kammaren, nr 61 år 1967 13
          </fw>
          <p xml:id="i-EPEix24uRGvuFvnQaEggn8">
            värdering av den situation vederbörande befinner sig i. Ett liknande
            system finns för närvarande i Danmark. Ett införande av en allmän
            egenpension skulle också kunna bidraga till att lösa dessa problem.
            Vi vill i detta sammanhang erinra om att Stockholms stad verkställt
            en utredning om ensamstående kvinnor i åldrarna 50—66 år. Av de
            intervju- personer som saknade förvärvsarbete uttryckte drygt
            en fjärdedel önske- mål om att erhålla sådant. Det är angeläget
            att man vidtar åtgärder för att i görligaste mån skapa möjligheter
            för kategorien ensamstående hem- mavarande kvinnor att gå ut i
            förvärvsarbete.
          </p>
          <p xml:id="i-VXnav8rVv6UTxHSuhs8wRe">
            Ensamstående med barn I vårt samhälle finns en stor kategori
            ensamstående med ett eller flera barn att draga försorg om. För
            att dessa medborgare skall kunna göra en insats i förvärvslivet
            krävs olika former av serviceanordningar, bl. a. för att ta hand
            om barnen. I första hand är det angeläget att det tillskapas ett
            erforderligt antal daghem och familjedaghem. Även om fjolårets
            riksdag beslutade om förbättrat stöd till daghemsverksamheten
            kvarstår alltjämt behovet av statligt stöd till familjedaghemmen.
            Även frågan om byggande av särskilda servicehus och om serviceinriktad
            planering av nybebyggelse — även detta saker som tidigare aktualiserats
            av folkpartiet — är av fundamental betydelse för att underlätta
            livet för ensamstående med barn. Ensamheten är sällan självvald.
            Den upplevs av många som bitter och trist. Många ensamstående,
            i synnerhet de äldre, saknar helt anhöriga och kanske också goda
            vänner. Bristen på mänskliga kontakter kan hos dem accentuera
            en känsla av att samhället negligerar dem och deras problem. Även
            andra besvärliga psykiska problem som kan resultera i självmord
            och kriminalitet kan uppstå. Detta kan sägas vara den allmänmänskliga
            sidan av problemkomplexet. Från samhällets sida kan måhända inte
            så mycket göras för att hjälpa upp detta allmänmänskliga problem.
            Något kan dock göras. Förenings- och kursverksamhet kan på olika
            sätt stimu- leras. För pensionärernas del kan klubblokaler inrättas,
            såsom skett bl. a. i England. Mot denna bakgrund framstår det
            emellertid som så mycket viktigare att samhället verkligen gör
            allt som står i dess makt för att bistå de ensam- stående på de
            områden där sambhällsinsatser kan komma till stånd. I vår motion
            har angivits exempel på en del av de svårigheter och problem som
            de ensamstående konfronteras med. Förslag till positiva samhälleliga
            in- satser har anförts. Vår motion gör inte anspråk på att vara
            uttömmande vare sig vad gäller redovisningen av de ensamståendes
            problem eller vad gäller angivandet av möjligheter att komma till
            rätta med problemen. En fullständig och allsidig samlad översyn
            av hela det komplex av pro-
          </p>
          <pb facs="riksdagen-motions-pdf/data/1967/mot_1967__ak__61/mot_1967__ak__61-005.pdf"/>
          <fw xml:id="i-DscYZxatzbfTqU9wkYxNmD">
            14 Motioner i Andra kammaren, nr 61 år 1967
          </fw>
          <p xml:id="i-TswcAWYeiE7VXzBkqMU383">
            blem som möter den ensamstående i vårt samhälle är därför enligt
            vår mening nödvändig. En utredning framstår som önskvärd, icke
            minst mot bakgrund av att det under: det senaste året i den allmänna
            debatten gjorts gällande att statsmakterna negligerar den stora
            gruppen ensamstående. Denna översyn, som bör komma till stånd
            omgående och bedrivas med den största skyndsamhet, bör syfta till
            att så fullständigt som möjligt söka kartlägga alla olika sidor
            av problemkomplexet och lämna förslag till effektiva lösningar.
            De ensamstående måste känna att samhället är intresserat av dem
            — inte blott som skatteobjekt. Med hänvisning till vad i motionen
            anförts får vi hemställa, att riksdagen hos Kungl. Maj:t måtte
            hemställa om en skyndsam, allsidig och samlad översyn av de problem
            och svårigheter; som möter olika kategorier ensamstående i samhället,
            samt framlägga förslag till effektiva åtgärder för att avhjälpa
            och undanröja dessa problem och svå- righeter.
          </p>
          <p xml:id="i-HirpNn49VauMTUa4LVwYkT" type="date">
            Stockholm den 13 januari 1967
          </p>
          <p type="signatureBlock" id="i-FUyXGsBVTatsw5F51cKbdG">
            Bertil Ohlin (fp) Sven Gustafson (fp) Manne Ståhl (fp) Sven Antby
            (fp)
          </p>
          <p xml:id="i-KbRaCPmtMgJkcaJQP9zfK2">
            i Göteborg Henning Gustafsson (fp) Cecilia Nettelbrandt (fp)
            Ingemar Mundebo (fp)
          </p>
        </div>
      </div>
    </body>
  </text>
</TEI>
