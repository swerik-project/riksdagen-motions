<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UbU-00471">
  <teiHeader>
    <fileDesc>
      <titleStmt>
        <title>Utbildningens betydelse för välfärden</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildningens betydelse för välfärden</title>
          <idno type="rdwebb">GR02Ub471</idno>
          <rs type="number">Ub471</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GR02Ub471/text</ref>
          <ref type="dokument_url_html">http://data.riksdagen.se/dokument/GR02Ub471</ref>
          <ref type="dokumentstatus_url_xml">http://data.riksdagen.se/dokumentstatus/GR02Ub471</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5gMNPvvpuocLB5WXkUFux7" type="signed"/>
        <correspContext corresp="i-5gMNPvvpuocLB5WXkUFux7">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-CpRf6DQo9ZDXPyyBRHCaDd" type="referral">
          <date when="2003-10-15"/>
        </correspAction>
        <correspAction xml:id="i-9PteEtSoJ5roueBoMFqEe3" type="dismissal">
          <date when="2003-10-15"/>
        </correspAction>
        <correspAction xml:id="i-Pi8JeWKPzCoJZ4a3Ux5Gv1" type="submission">
          <date when="2003-10-07"/>
        </correspAction>
        <correspAction xml:id="i-D3WmAgrHUme2WtBbA5QjUE" type="assigned"/>
        <correspContext corresp="i-D3WmAgrHUme2WtBbA5QjUE">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ub_0471/mot_200304_Ub_0471-0001.pdf"/>
      <div xml:id="i-CAAKCH9Uf1YWYK8USSRL1X" type="motHeader">
        <div xml:id="i-4xorTLBJitoY5KMUQNa7eD" type="motTitle"/>
        <div xml:id="i-JT86Gx6rMT6smXXdyQg1PV" type="motSubmissionInfo"/>
      </div>
      <div xml:id="i-2rt4uZwQBN3syLe6xw7zrK" type="motBody">
        <div xml:id="i-DaKfVFnt8FQ38yW7arxxEj">
          <p xml:id="i-VoGKj2ZJotvm5h7M1hhwZV">
            2003/04 mnr: Ub471 pnr: m1565
          </p>
          <p xml:id="i-GVJrUUevaWWSBUveEGfrLX">
            Motion till riksdagen 2003/04:Ub471
          </p>
          <p xml:id="i-HwDiVEUu3AKNifo3SqEu6u">
            av Sten Tolgfors (m)
          </p>
          <p xml:id="i-N2TJgsVsPpHXoD9PoKJoqJ">
            Utbildningens betydelse för välfärden
          </p>
          <p xml:id="i-HpTZ7VAb1QyKR8BUk82Wr8">
            Förslag till riksdagsbeslut
          </p>
          <p xml:id="i-RDk37SomYmNRswH93wSQ4G">
            1. Riksdagen tillkännager för regeringen som sin mening vad i
            motionen anförs om god utbildning som en central del i en fungerande
            välfärdspolitik. 2. Riksdagen tillkännager för regeringen som
            sin mening vad i motionen anförs om att tillgång till god utbildning
            är en grundläggande rättighet för alla svenska barn och ungdomar.
            3. Riksdagen tillkännager för regeringen som sin mening vad i
            motionen anförs om att alla barn och ungdomar skall erbjudas möjlighet
            till en individuellt anpassad utbildning.
          </p>
          <p xml:id="i-BYRWPYuM4vJ2eE53C6U97J">
            Motivering
          </p>
          <p xml:id="i-V1fryuM2oqy24DjAfFb5bQ">
            God utbildning är viktigare än någonsin, både för samhället i
            stort och för enskilda individer. Väl fungerande utbildning är
            en central del i en väl fungerande välfärdspolitik. Genom utbildning
            får människor möjlighet att utvecklas och klara sig bra på arbetsmarknaden.
            Gränsen för vart tanken kan nå flyttas ut. Självförtroende och
            självkänsla växer när utmaningar klaras av. Styrka att klara det
            oförutsägbara och svåra byggs av att klara det förutsägbara och
            kända. Insikter och kunskaper ger möjligheter att förstå, hantera
            och dra nytta av den snabba förändring som samhället genomgår
            — i stället för att som annars kan bli fallet: att förändringen
            skapar känslor av vanmakt och utanförstående. Den som kan och
            förstår blir inget passivt offer för utvecklingen. Den som kan
            och förstår räds inte det nya. Den som inte får hjälp att lära
            sig läsa och skriva eller bygga sin plattform av baskunskaper
            kan heller inte ta sig an det avancerade. Den som mobbas och får
            lära sig att han eller hon inte duger i skolan kommer inte att
            ta för sig
          </p>
          <pb facs="riksdagen-motions-pdf/data/200304/mot_200304_Ub_0471/mot_200304_Ub_0471-0002.pdf"/>
          <p xml:id="i-MidcmQWxpRc3XvzTDkVb6q">
            2003/04:Ub471
          </p>
          <p xml:id="i-35GLM4Q7d4D8bZiwgjyiKS">
            på arbetsmarknaden. Den som känner sig liten och osedd i skolan
            kommer inte att känna sig stor på andra håll i livet. Den som
            inte har verktygen för att hantera nuet kommer inte att söka framtiden.
            God utbildning är avgörande för individens välfärd. Ingenting
            kan kompensera ett barn eller en tonåring för förlorade år och
            bristande utbildning. Sambandet mellan låg utbildning och hög
            risk för arbetslöshet är tydligt. Tillgång till god utbildning
            borde vara en grundläggande rättighet för alla svenska barn och
            ungdomar. Alla skall erbjudas möjlighet till en individuellt anpassad
            utbildning, rik på stöd när man behöver extra hjälp, rik på utvecklingsmöjligheter
            för dem som vill gå snabbare fram, solid i de vardagliga värderingarna
            och tydlig om det sociala klimatet på skolan. Ett välfärdssamhälle
            värt namnet måste ta hänsyn till, ja, faktiskt bygga på, att människors
            behov är olika. Barn är inte ”lika”. Det vet alla som träffat
            mer än ett barn. Barn har olika lätt för olika saker, de utvecklas
            i olika takt och har olika intressen. I en enhetsskola görs barns
            individualitet till ett problem. Den som avviker kräver särlösningar,
            som bryter av från majoriteten och systemet. De barn som verkligen
            är olika, annorlunda eller reellt behövande kan fara riktigt illa
            på grund av likhetsideologin. Barn med särskilda behov och barn
            med funktionshinder behöver mer och annorlunda stöd än andra barn.
            Detta stöd måste vara helt individanpassat. Detta skulle innebära
            en nödvändig brytning med den likhetsideologi som präglar dagens
            skolpolitik, där ordet ”lika” har förvandlats från en beskrivning
            till en värdering. Men lika för alla betyder inte att det blir
            lika bra för alla. Det kan inte vara insatsen som räknas, utan
            resultatet. För att resultatet
          </p>
          <p xml:id="i-WeTvgPL6AdSGJLkWTxFCn3">
            skall bli någorlunda lika för barn med olika förutsättningar,
            så måste insat- serna vara mycket olika. Eftersom behoven är individuella
            måste lösningarna också vara det. Detta är särskilt viktigt för
            barn med särskilda behov. De är per definition inte ”lika”. Tvärtom
            är det att kränka deras särart att låtsas som det regnar och att
            alla barn är just ”lika”. Mycket talar för att skolan i dag fungerar
            bäst för barn med normala förutsättningar, men sämre både för
            barn som har det lite svårare och för dem som har det lite lättare
            än andra i skolan. Barn med problem blir alltför ofta själva betraktade
            just som problem, även om problemet består i att de blir mobbade.
            Sämst fungerar skolan för de barn som har svårast förutsättningar.
            Sär- skilda klasser, insatser, grupper eller skolor för barn med
            särskilda behov möter ofta hårt motstånd. Specialskolor läggs
            ner, friskolor med särskild kompetens för dyslektiker avvisas.
            Barn med särskilda behov blir regelmässigt betraktade som kostnader
            och problem, inte som människor som har särskilt goda möjligheter
            att utvecklas, bara betingelserna är de rätta. Detta är det avgörande
            skälet för varför likriktningen av och i skolan måste brytas.
            I det gamla Sverige mättes mänskliga resurser i kronor och ören.
            Pengar kunde politiskt tas från den som hade och ges till den
            som saknade. På så vis omfördelades resurser och någon form av
            jämlikhet skapades. I dag mäts mänskliga resurser i kunskap, attityd
            och personliga egenskaper. Sådana egenskaper kan sägas vara ett
            mjukt kapital, som inte går att överföra
          </p>
          <pb facs="riksdagen-motions-pdf/data/200304/mot_200304_Ub_0471/mot_200304_Ub_0471-0003.pdf"/>
          <p xml:id="i-T7JsoBDffgt8wmLgvByo9o">
            politiskt. Det kräver egen vilja att lära och utveckla sig. Det
            kräver också goda, kreativa utvecklingsmiljöer. Att förmedla en
            nyfiken attityd till att lära, till att lära nytt och till att
            lära om är en central uppgift för skolan. Det gäller mer än någonsin
            att förbereda barn och ungdomar för ett livslångt lärande. Att
            alla barn får den verktygslåda som krävs för detta i form av tillräckliga
            grundkunskaper är avgörande för dem som individer och för landets
            tillväxtförutsättningar. Bara i ett Sverige där enskilda människor
            kan, får och uppmuntras att växa och lära kan ekonomin och därmed
            välfärden växa. Växande förutsätter lärande. Segregation i dagens
            samhälle utgår från skillnader i kunskap. Pengar i form av lön
            är mer än någonsin ett sätt att mäta kunskap. Det kunskapsbaserade
            utanförståendet måste brytas. Ansvaret för lärandet är den enskildes,
            men ansvaret för att möjligheterna till lärande finns är gemensamt.
            Välfärden växer när människor utvecklar sina egna förmågor och
            intressen. De blir lyckligare och samhället rikare. Omvänt gäller
            att när många människors potential förblir outnyttjad gör de och
            landet svåra välfärdsförluster. Politiken skall skapa förutsättningar
            för, uppmuntra och stödja människors växande och lärande. Men
            politiker kan inte ha svaret på hur utbildningar bör utformas
            för olika människor. Utveckling måste komma underifrån. Enhetsskolan
            och likhetsideologin måste avvecklas till förmån för individanpassning
            av undervisningen. Lösningen på det svenska utbildningssystemets
            problem ligger inte i att genomföra någon ny enhetslösning. Olika
            utbildningsformer, profiler och in- riktningar måste tillåtas
            och uppmuntras att existera parallellt. Med frihet för skolan
            att utvecklas kommer det att visa sig vad som fungerar bra i praktiken,
            och de goda exemplen kommer att bli stilbildande. Det svenska
            skolsystemet behöver stöpas om från grunden. Några utgångspunkter
            för en ny individbaserad skola kan vara: Alla barn skall ha rätt
            att välja skola på lika villkor. Alla skolor måste behandlas lika
            oavsett huvudman. Skolans verksamhet skall ledas av skolans medarbetare,
            inte av politiker. Skolans resurser måste styras till undervisningen.
            Profilering som höjer kvaliteten och gör att fler barn kan komma
            till sin rätt måste uppmuntras. Kvalitetsgranskningen av skolan
            måste intensifieras. Fokusering på barn med särskilda behov måste
            öka. Profilering och nischkunnande skall belönas.
          </p>
          <p xml:id="i-DykikBd287i8VPWyn3kqYP">
            Ett kontinuerligt omvandlingstryck skapas när skolor utvecklar
            egna nischer. Skolledning och lärare får mycket bättre möjligheter
            att påverka sin arbetssituation när skolorna själva kan avgöra
            vad pengarna skall användas till. Resurserna kommer därmed att
            styras mer till undervisning och god miljö och mindre till administration.
            Skolornas resultat måste vara möjliga att följa och utvärdera
            för att elevens kunskapsinhämtning skall bli skolans fokus. Den
            mångfald av skolor och profiler som skapas genom förslagen ovan
            gör att alla barn får bättre möjligheter att komma till sin rätt,
            att lära sig och att utvecklas. Välfärdsvinsten som görs när tusentals
            barn får bättre möjligheter att trivas kan inte överskattas.
          </p>
          <p xml:id="i-VtMjrX7DMay6FZeGPKCShV">
            2003/04:Ub471
          </p>
          <pb facs="riksdagen-motions-pdf/data/200304/mot_200304_Ub_0471/mot_200304_Ub_0471-0004.pdf"/>
          <p xml:id="i-Mijdar5Jz5XmeMMJJH3qtZ">
            2003/04:Ub471
          </p>
          <p xml:id="i-Pnmfs6LGe58RNFzLiHL7cw" type="date">
            Stockholm den 6 oktober 2003
          </p>
          <div xml:id="i-3z3zDs99PeZpEhNAn7rV8v" type="signatureBlock">
            <list xml:id="i-LtfUoFXsaWREvEURLqcBK9">
              <item xml:id="i-JiX3RcamarCaZnPQ1fVxzY" who="i-Q6uWG1k3pbJio9CebNs3Cz" type="signature">
                Sten Tolgfors (m)
              </item>
            </list>
          </div>
        </div>
      </div>
    </body>
  </text>
</TEI>
