<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-00150">
  <teiHeader>
    <fileDesc>
      <titleStmt>
        <title>En modern kriminalvård</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:150 av Linda Westerlund Snecker m.fl. (V)</title>
          <idno type="rdwebb">H702150</idno>
          <rs type="number">150</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H702150/text</ref>
          <ref type="dokument_url_html">http://data.riksdagen.se/dokument/H702150</ref>
          <ref type="dokumentstatus_url_xml">http://data.riksdagen.se/dokumentstatus/H702150</ref>
          <ref type="docx">http://data.riksdagen.se/fil/B7C0157A-1E68-4849-BE5A-0B08296DDFE8</ref>
          <ref type="pdf">http://data.riksdagen.se/fil/11771AC6-67A6-4CA5-B9C4-AD7EEDC2F241</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NahLRAkLoSQBpKzDgJsXJt" type="signed"/>
        <correspContext corresp="i-NahLRAkLoSQBpKzDgJsXJt">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-NrJh7JeCxXJWpe4KgJot1r">
          <date when="2019-09-24"/>
          <time when="09:58:42"/>
        </correspAction>
        <correspAction type="reviewed" xml:id="i-KR3Mp9eNLsaX95g4se9tLA">
          <date when="2019-09-24"/>
          <time when="10:40:35"/>
        </correspAction>
        <correspAction type="referred" xml:id="i-K3rdDv965PSpksV8MBPkJi">
          <date when="2019-10-11"/>
        </correspAction>
        <correspAction type="assigned" xml:id="i-JA2MtkQAgCdr41zAVddqxp">
          <date when="2020-10-08"/>
          <time when="12:57:41"/>
        </correspAction>
        <correspContext corresp="i-JA2MtkQAgCdr41zAVddqxp">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-2fv7EvQjW8ghkuGR9ajrdX"/>
        <correspContext corresp="i-2fv7EvQjW8ghkuGR9ajrdX">
          <ref type="uppgift">2019/20:JuU15</ref>
          <ref type="ref_dok_id">H701JuU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU15</ref>
          <ref type="ref_dok_titel">Begränsad tid i häkte och minskad restriktionsanvändning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YRV2MWyZ6PipKhEdU9hx44"/>
        <correspContext corresp="i-YRV2MWyZ6PipKhEdU9hx44">
          <ref type="uppgift">2019/20:JuU28</ref>
          <ref type="ref_dok_id">H701JuU28</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU28</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ENvPfmoEnFrHdfbiKsWWTR"/>
        <correspContext corresp="i-ENvPfmoEnFrHdfbiKsWWTR">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:150 av Linda Westerlund Snecker m.fl. (V) En modern kriminalvård</div>
      </div>
      <div type="motBody">
        <div type="motProposal" subtype="förslag">
          <head xml:id="i-SkxTku54AzQt9RjcvZgWRE">
            1 Förslag till riksdagsbeslut
          </head>
          <list style="ol">
            <item xml:id="i-EhE2ikMcqGrh69QaYvHr1K">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag som innebär
              att intensivövervakning med elektronisk kontroll byggs ut för
              gruppen nyintagna med en strafftid på mellan sex månader och ett
              år och tillkännager detta för regeringen.
            </item>
            <item xml:id="i-D6oGNLnnwYpAuKff24saEh">
              Riksdagen ställer sig bakom det som anförs i motionen om att
              regeringen omgående bör ta initiativ till att ta fram en strategi
              för Kriminalvården som hanterar bl.a. överbeläggningen, det slitna
              fastighetsbeståndet och den bristande inslussningen och tillkännager
              detta för regeringen.
            </item>
            <item xml:id="i-Tj39UEqpchrib6aoiqu7aQ">
              Riksdagen ställer sig bakom det som anförs i motionen om att
              regeringen bör ta initiativ till att utreda fler alternativa straff
              utanför anstalt för vuxna lagöverträdare och tillkännager detta
              för regeringen.
            </item>
            <item xml:id="i-PPPpYSzA6BG8k67NDTEa58">
              Riksdagen ställer sig bakom det som anförs i motionen om att
              regeringen snarast bör återkomma med förslag som ligger i linje
              med vad som föreslås i betänkandet Färre i häkte och minskad isolering
              (SOU 2016:52) och tillkännager detta för regeringen.
            </item>
            <item xml:id="i-7M7qLoajp7XdDECMFkXm3U">
              Riksdagen ställer sig bakom det som anförs i motionen om att
              regeringen bör ge Kriminalvården förutsättningar att ta fram ett
              behandlingsprogram för personer som begått hedersrelaterade brott,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-RKZt8W4wddsdnNdcQAuPj5">
            2 Inledning
          </head>
          <p xml:id="i-MEfAjMZHdSi23cH5kJBSrX">
            För Vänsterpartiet är det grundläggande att vi har en god och
            välfungerande kriminal­vård som inte handlar om ren inlåsning
            av människor. Den moderna kriminalvården bygger på den s.k. normaliseringsprincipen.
            Kriminalvårdens vision ”Bättre ut” bygger på en värdegrund som
            Kriminalvårdens anställda har arbetat fram. Klienterna ska ha
            en bättre chans till ett lagligt liv efter att de har avtjänat
            sitt straff. Deras tid i Kriminal­vården ska innebära en positiv
            skillnad. För att utföra uppdraget på ett bra sätt behöver arbetet
            vara klientnära, professionellt, rättssäkert och pålitligt. På
            så sätt ökar Kriminal­vården förtroendet hos klienter och allmänhet.
            Kriminalvårdens arbete ska vara brotts­förebyggande, öka människors
            trygghet och bidra till ett tryggare samhälle. Det innebär att
            verkställigheten i både teori och praktik ska organiseras så att
            en anpassning till livet utanför anstalten blir så enkel som möjligt.
            För att detta ska fungera krävs det bl.a. att Kriminalvården och
            övriga relevanta instanser i samhället utanför samverkar.
          </p>
          <p xml:id="i-6qKgMerzRghc8To6J7yszF">
            Ett påföljdssystem ska fylla flera funktioner. Det ska bestraffa
            dem som begår brott, hjälpa dömda tillbaka in i samhället, fungera
            preventivt genom att avhålla människor från att begå brott samt
            genom väl avvägda straffsatser och påföljdsval upprätthålla förtroendet
            för rättssystemet. Straffet ska också verkställas på ett sätt
            som minskar risken för ny kriminalitet. Eftersom en liten andel
            av befolkningen står för en majoritet av brottsligheten är det
            återfallsförebyggande arbetet av stor betydelse för tryggheten
            i samhället.
          </p>
          <p xml:id="i-5qySjx3qsL3tzXbBYiLCvF">
            Dagens kriminalpolitiska debatt och politiska beslut och ställningstagande
            före­språkar dessvärre längre och hårdare straff, samtidigt som
            forskningsresultat både i Sverige och i utlandet visar att frihetsberövande
            påföljder är ineffektiva
            <ref target="i-qEPG9HtASysbFqZFurqVh">
              [1]
            </ref>
          </p>
          <p xml:id="i-Mx2egQbmAzE4zjjHGkZ5ed">
            Socialt utanförskap med bristande möjligheter att skaffa sig
            inkomster på legal väg i kombination med ett pågående missbruk
            är, enligt Brottsförebyggande rådet (Brå)
            <ref target="i-Md333te3mVb719PQhV3Chg">
              [2]
            </ref>
          </p>
          <p xml:id="i-FVqxAS2hXUCmyetAwqhDuj">
            Allt färre av de klienter som lämnar kriminalvården återfaller
            dock i brott som ger fängelse eller frivård. Sedan 2000-talets
            början har återfallen minskat med cirka 10 procentenheter. Av
            klienterna som frigavs från fängelse eller påbörjade verkställighet
            i frivård 1999 kom 42 procent tillbaka till kriminalvården inom
            tre år. Av klienterna som följdes från 2015 återföll 29 procent
            fram till 2018 (Kriminalvårdens statistik).
          </p>
          <p xml:id="i-NganhKTDT4y5gSq1y89Wgv">
            I dag är läget för kriminalvården mycket ansträngt med överbelagda
            anstalter och häkten. Detta får bl.a. till följd att miljön för
            de intagna blir stökigare med större risk för konflikter och våld.
            Detta drabbar även personalen, som får en försämrad arbetsmiljö.
            Vad överbeläggningen får för effekter på återfallsstatistiken
            är fortfarande för tidigt att säga men risken är att den positiva
            trenden bryts om inte problemet med överbelagda anstalter och
            häkten löses.
          </p>
          <head type="h1" xml:id="i-8jcxJaPuyeE5fh4c5hFcts">
            3 En frivårdsreform
          </head>
          <p xml:id="i-UxmHw6R8LwxeJ1At4kTms6">
            Nära 70 procent av alla fängelsestraff som utdöms är kortare
            än sex månader. Förra året fick mer än var tredje person som dömdes
            till fängelse i Sverige ett straff på två månader eller mindre.
            För att Kriminalvården ska kunna fylla straffverkställigheten
            med konstruktiva insatser – behandling, stöd, påverkan och kontroll
            – krävs inte bara resurser och kompetens utan även tid. Några
            veckors inlåsning gör varken från eller till för en persons vilja
            och förmåga att lämna ett kriminellt liv och ger små incitament
            för den dömde att aktivt ta ansvar för sin kriminalitet och genomföra
            den verkställighets­plan som Kriminalvården upprättar. Fängelsestraff
            på högst sex månader kan redan i dag, om den dömde vill och det
            bedöms lämpligt, avtjänas i hemmet med intensivöver­vakning med
            elektronisk kontroll, s.k. fotboja.
          </p>
          <p xml:id="i-RtzFi5nX3NzftMZmMfimtj">
            Det finns mycket goda vetenskapliga belägg för att insatser i
            frihet gör större skillnad och svenskt frivårdssystem räknas till
            ett av världens mest utvecklade. Straff som verkställs i frivård
            kan göras längre, vara mer ingripande och utformas mer innehållsrikt
            och individanpassat. I en anstalt begränsas möjligheterna till
            eget ansvar, ute i samhället måste klienten själv klara av sin
            tillvaro och hantera de risksituationer som tidigare har lett
            till kriminalitet. Den dömde får genom verkställighet inom frivården
            ta ett större ansvar för att följa de regler som följer av påföljden,
            som bl.a. innebär att det krävs av den dömde att hen ska vara
            drogfri i den miljö som hen sedan också ska leva i. I många fall
            innebär detta att drogfriheten håller i sig även sedan intensivövervakningen
            har upphört. Även de skadliga effekter som ett fängelsestraff
            ofta kan innebära för den enskilde undviks därmed.
          </p>
          <p xml:id="i-EbvRJbPPzntUzxUMtdbqPD">
            Det finns även goda argument att bygga ut frivården för att hålla
            kostnaderna för kriminalvården nere på sikt. För närvarande är
            såväl landets anstalter som häkten överbelagda. Vidare finns redan
            i dag stora renoveringsbehov. En klient som avtjänar sitt straff
            i anstalt kostar cirka en miljon kronor per år.
            <ref target="i-EUPJKQ2ySKYmrSLfCZ2LcM">
              [3]
            </ref>
          </p>
          <p xml:id="i-EQxFRu46iq5s8VbSmDwHH3">
            Även Påföljdsutredningen (SOU 2012:34) innehåller förslag som
            om de genomförs kommer att minska användningen av korta fängelsestraff
            och öka frivårdens ansvar. Påföljdsutredningen gör bedömningen
            att antalet intagna i anstalt förväntas minska om deras förslag
            genomförs.
          </p>
          <p xml:id="i-6sdNmNDzfgGmzbgXwJaosB">
            Den repressiva politiska trenden med förslag på skärpta straff
            t.ex. genom slopad straffrabatt för unga och livstid som normalstraff
            för mord visar inga tecken på att avta. Överbeläggningen på anstalter
            och häkten kommer därför sannolikt att fortsätta så länge någon
            ändring inte görs av lagstiftningen. Vänsterpartiet anser att
            antalet korta straff som verkställs i fängelse bör minska och
            att användningen av intensivövervakning med elektronisk kontroll
            (IÖV) bör byggas ut. Fängelsestraff på upp till ett år bör som
            huvudregel verkställas genom IÖV.
          </p>
          <p xml:id="i-VkAZp7yEsSut4FUuuAsfL6">
            För att verkställighet med IÖV ska vara ett alternativ måste
            vissa grundläggande förutsättningar vara uppfyllda, som att klienten
            har en fast bostad och ett ordnat liv med sysselsättning, försörjning
            och i den mån det behövs behandling för eventuellt missbruk och
            annan personlig problematik. Därför är det av yttersta vikt att
            arbetet med att utveckla ett fungerande inslussningsprogram bedrivs
            parallellt med denna frivårds­reform.
          </p>
          <p xml:id="i-2xqWqwKfGsr63BAVAuXP8g">
            Enligt ett underlag från riksdagens utredningstjänst
            <ref target="i-PJGDXP74UPqVbXZEAJjbkp">
              [4]
            </ref>
          </p>
          <p xml:id="i-UmnJHHqoFeHMPBMqZHag8T">
            Regeringen bör återkomma till riksdagen med ett förslag som innebär
            att intensiv­övervakning med elektronisk kontroll byggs ut för
            gruppen nyintagna med en strafftid på mellan 6 månader och 1 år.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-PvjSqjzME56Bik4S2aLaqi">
            4 En strategi för en kriminalvård i kris
          </head>
          <head type="h2" xml:id="i-6NTbDv3YDU2PeFdncgiudn">
            4.1 Överbeläggning och föråldrade fastigheter
          </head>
          <p xml:id="i-KYa4ajwqgeTUJxSGAUYsKE">
            Antalet intagna i häkten och anstalter har ökat sedan 2016. Det
            råder nu akut platsbrist i landets häkten och anstalter. Även
            i frivården syns en ökning av antalet nya klienter. En stor anledning
            till ökningen av antalet intagna är genomförda förändringar i
            kriminal­politiken, främst genom ett stort antal höjda minimistraff
            för grova brott. Vidare påverk­as situationen av en mer effektiv
            polisverksamhet och den expansion av Polismyndig­heten som ska
            ske för att nå målet 10 000 fler anställda år 2024. Enligt Riksrevisionens
            granskningsrapport Styrningen av rättskedjan saknas det ett strategiskt
            arbete och övergripande analys av styrningen i rättskedjan.
            <ref target="i-PeYwgKFyKR8XZ8m9iacoSz">
              [5]
            </ref>
          </p>
          <p xml:id="i-UquXH4fGobjNhcoQHZwo3C">
            På kort sikt vidtar Kriminalvården en rad åtgärder för att öka
            sin platskapacitet. Dubbelbeläggning av befintliga bostadsrum
            och omvandling av gemensamhets- och andra ytor till bostadsrum
            sker fortlöpande. Konsekvensen blir att fler intagna måste vistas
            på mindre ytor vilket leder till större risker för konflikter
            och våld.
          </p>
          <p xml:id="i-X7y51BmtFi2a3nvKxr553t">
            Under 2018 har Kriminalvården fattat beslut om att bygga ut anstalter
            och häkten på ytterligare tretton orter i landet. Kriminalvården
            har hittills beslutat om en ökad kapacitet med 900 anstaltsplatser
            och 200 häktesplatser fram till år 2029. Det kommer dock enligt
            myndighetens bedömning inte att räcka. På tio års uppskattar Kriminal­vården
            att man behöver kunna ta emot minst 8 000 frihetsberövade. Det
            motsvarar ett platsbehov år 2029 på 9 500 anstalts- och häktesplatser.
            En försiktig uppskattning från myndigheten är att det medför ett
            behov av ytterligare ca 3 000 anställda. Dessvärre saknas nödvändig
            finansiering för såväl beslutade åtgärder som de bedömningar av
            behov som myndigheten gjort.
          </p>
          <p xml:id="i-VcbQbWKqijwgayCAgvqRaM">
            Ett ytterligare problem är att fastighetsbeståndet generellt
            är föråldrat. Vid klass 1-anstalten
            <ref target="i-MQ46AxGx5fW1QWvjBQHydW">
              [6]
            </ref>
          </p>
          <head type="h2" xml:id="i-8944ErPndTAQWeZiNzrYmH">
            4.2 Bristande inslussning
          </head>
          <p xml:id="i-793GVMhNXuqvakHgwa3Zou">
            Dessvärre har återanpassningen av intagna i samhället, s.k. inslussning,
            länge varit bristfällig. Det beror till stor del på att relevanta
            myndigheter, t.ex. socialtjänst och kriminalvård, har svårt att
            samarbeta. Det beror även på den generella bristen på hyresrätter
            i vissa kommuner. Inte sällan börjar en frigiven klient sitt liv
            i frihet med enbart en plastpåse med sina tillhörigheter i handen
            och ingenstans att ta vägen. Det är en situation som inte på något
            sätt underlättar återgången till ett liv utan kriminalitet och
            eventuellt missbruk, tvärtom. En rapport från Brå
            <ref target="i-9bwryQJCtqUqDTgW6jRg4u">
              [7]
            </ref>
          </p>
          <p xml:id="i-FZZcST3NXHZYfnvsZyGdve">
            Regeringen har tillsammans med Vänsterpartiet under tidigare
            mandatperiod avsatt medel i budgetpropositionerna till Kriminalvården
            för att bl.a. stärka det återfallsförebyggande arbetet. Regeringen
            har gett Kriminalvården i uppdrag att starta en försöksverksamhet
            med inslussningsprogram. Programmet ska höja effektiviteten i
            det återfallsförebyggande arbetet och pågå t.o.m. juni 2020. Genom
            försöksverksam­heten ska fungerande strukturer och principer för
            samverkan arbetas fram, främst med kommuner, landsting, Arbetsförmedlingen
            och civilsamhället. Inslussningsarbetet ska prövas i en försöksverksamhet.
            Frivilliga kommuner, varav ett antal med s.k. socialt utsatta
            områden, ska delta i försöksverksamheten. Intagna i fängelse som
            vill sluta begå brott ska erbjudas att delta i ett inslussningsprogram
            under tiden som de står under övervakning efter villkorlig frigivning.
            Programmet är ett samordnat stöd från Kriminal­vården och lokala
            samhällsaktörer på den intagnes hemort (inslussningsgrupp). Det
            innebär bl.a. att frigivningen planeras gemensamt, noga och i
            god tid, insatser från anstaltstiden fullföljs och följs upp,
            någon form av sysselsättning garanteras, skuldråd­givning och
            tillgång till en stödperson från det civila samhället erbjuds.
            Programmet hålls samman av en inslussningssamordnare (Inslussning
            – en idéskiss. Rapport från Inslussningsutredningen, Ju 2016:E).
            Regeringen har gett Brottsförebyggande rådet (Brå) i uppdrag att
            följa och utvärdera försöksverksamheten. Uppdraget ska redovisas
            senast 15 december 2020. Vidare har riksdagen riktat ett tillkännagivande
            till regeringen om att Kriminalvårdens arbete med att förebygga
            återfall bör förstärkas (bet.2018/19:JuU13). Vänsterpartiet anser
            att inslussningsprogrammet är en bra början men att det finns
            behov av att ytterligare utveckla det återfallsförebyggande arbetet.
          </p>
          <head type="h1" xml:id="i-JEQwjvSUToTibMU8qeieoa">
            5 Vänsterpartiets förslag på åtgärder
          </head>
          <p xml:id="i-B5rnCekFjLuNRCmMqxXtF2">
            Problemen i Kriminalvården behöver åtgärdas både för de intagnas
            och de anställdas skull. Det är inte rimligt att den nuvarande
            situationen eskalerar ytterligare. Regeringen behöver därför omgående
            tillsätta en expertgrupp, bestående av bl.a. Kriminalvården, som
            får i uppdrag att ta fram en strategi för Kriminalvården både
            på kort och på lång sikt. Strategin bör innehålla såväl mål som
            konkreta åtgärder för att uppnå dessa. Här nedan räknar vi upp
            exempel på punkter som vi anser att en dylik strategi bör omfatta.
          </p>
          <head type="h2" xml:id="i-FygyfqKtryWpiWwzuLWmPh">
            5.1 Inventering och eventuell renovering av befintliga fastigheter
          </head>
          <p xml:id="i-SpPUm3f4kmWrUbdtQNsWtQ">
            Fastighetsbeståndet måste inventeras och nödvändiga beslut fattas
            om eventuella renoveringar eller nybyggnationer av anstalter.
            Vidare behöver det finnas en klass 1-anstalt i varje storstadsregion.
            Vid placeringen av klienter måste Kriminalvården bl.a. försöka
            undvika en olämplig sammansättning av intagna, t.ex. inte placera
            medlemmar ur rivaliserande gäng på samma anstalt. Därför finns
            det ett stort behov för Kriminalvården att kunna flytta klienter
            mellan de olika storstadsregionerna emellan olika anstalter i
            landet. Arbetet med att göra lämpliga placeringar försvåras om
            det saknas klass 1-anstalter i någon storstadsregion, som t.ex.
            Göteborg.
          </p>
          <head type="h2" xml:id="i-V1eirtVyLeqP74dSHDqSsY">
            5.2 Anpassa avdelningarna efter klienterna
          </head>
          <p xml:id="i-4pUTs99FAs3WaiQTMno4c2">
            Dagens s.k. normalavdelningar på klass 1-anstalterna har ett
            trettiotal intagna. Namnet på avdelningarna är missvisande såtillvida
            att även intagna med stor beteendeproblema­tik, våldsbenägenhet
            och olika former av diagnoser placeras där. Det säger sig självt
            att situationen lätt kan urarta med konflikter och våld då så
            pass många människor ska samsas på en liten yta i princip dygnet
            runt. Avdelningarna måste bli mindre för att miljön såväl för
            de intagna som för de anställda ska bli bättre. Vänsterpartiet
            anser att befintliga anstalter bör byggas om och nya anstalter
            bör planeras för en modern krimi­nalvård med högst 15 intagna
            på en s.k. normalavdelning.
          </p>
          <p xml:id="i-YQM9KpKEPDudNySXHw8rdN">
            För särskilt krävande grupper av intagna behöver avdelningarna
            vara ännu mindre. Det handlar om sexualbrottslingar med beteendeproblematik,
            sexualbrottslingar som begått brott mot barn, intagna med psykiatriska
            diagnoser, personlighetsstörningar eller andra diagnoser, t.ex.
            autism, Asperger m.fl., och intagna som är våldsbenägna. Det är
            i dagsläget svårt för personalen att skydda extra sårbara intagna,
            t.ex. personer med utvecklingsstörning som ofta riskerar att bli
            utsatta både för psykiskt och fysiskt våld av andra intagna. Vidare
            uppstår oftare våldsamma situationer där både intagna och anställda
            riskerar att skadas om för många personer med olika typer av svår
            beteende­problematik blandas på en avdelning. För vissa intagna,
            t.ex. klienter som begått sexuella övergrepp mot barn, behöver
            särskilda avdelningar inrättas. I dag finns det vid vissa klass
            1-anstalter avdelningar för särskilt resurskrävande intagna, SRI.
            Dessvärre är det bara de klienter med extremt svår beteendeproblematik
            som placeras där p.g.a. platsbristen. Enligt Vänsterpartiets mening
            skulle sannolikt flera av dessa klienter i stället behöva vårdas
            inom rättspsykiatrin i stället för att sitta på anstalt där vården
            är obefintlig. Vänsterpartiet har tidigare motionerat om avslag
            på regeringens förslag om förändringar av förutsättningarna för
            att bli dömd till rättspsykiatrisk vård.
            <ref target="i-RjqR4JUSrFjcEH1ZNAVwKJ">
              [8]
            </ref>
          </p>
          <p xml:id="i-Jxgvmp411izkr285Fey5zz">
            Våra förslag för rättspsykiatrin, psykiatrisk tvångs- och öppenvård
            återkommer vi med i andra sammanhang.
          </p>
          <head type="h2" xml:id="i-H23nH7QEGDfCeqLbWP2zBD">
            5.3 Inslussning
          </head>
          <p xml:id="i-LBXpe6kQwkKJCj3FmZUqwK">
            En fungerande inslussningsverksamhet måste finnas i hela landet,
            vara permanent och ha ett långsiktigt fokus på återanpassning
            och ett liv utan kriminalitet och missbruk. Inslussningsverksamheten
            bör ingå som en del i den nya strategin för Kriminalvården. Vi
            kommer att följa försöksverksamheten som beskrivits ovan noga
            och vid behov återkomma med konkreta förslag till åtgärder.
          </p>
          <p xml:id="i-DoXWwM9oNmhXAxT25Xc9v">
            Regeringen bör omgående ta initiativ till att ta fram en strategi
            för Kriminalvården som hanterar bl.a. överbeläggningen, det slitna
            fastighetsbeståndet och den bristande inslussningen. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-BoCGjgxaQ2kXZtWEqEpzuz">
            5.4 Utred fler alternativ till straff utanför anstalt
          </head>
          <p xml:id="i-HQBXnCxmQrX6YwbbGtG7Hs">
            Regeringen har presenterat ett utkast till lagrådsremiss med
            förslag om att det införs en ny påföljd för unga lagöverträdare,
            ungdomsövervakning. Påföljden ska tillämpas i fall där varken
            ungdomsvård eller ungdomstjänst utgör en tillräckligt ingripande
            straff­rättslig reaktion med hänsyn till brottslighetens straffvärde,
            art och den unges tidigare brottslighet. Vi anser att det även
            finns anledning att se över straffens innehåll när det gäller
            vuxna lagöverträdare. Med adekvat övervakning av frivården, nödvändig
            behand­ling av t.ex. missbruksproblem och sysselsättning i form
            av utbildning eller arbete är möjligheterna till återanpassning
            till samhället så mycket större för en dömd person.
          </p>
          <p xml:id="i-4ANVqroZyjTktX4Puusp4q">
            Regeringen bör ta initiativ till att utreda fler alternativa
            straff utanför anstalt för vuxna lagöverträdare. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-MuFWCUYPjkmLeuaCCuCLx4">
            5.5 Minska de långa häktningstiderna
          </head>
          <p xml:id="i-AeGpWw51bjMtRJrYaDuBcP">
            Sverige har sedan 1991 blivit regelbundet kritiserat av FN:s
            och Europarådets tortyr­kommittéer för långa häktningstider och
            isolering av misstänkta genom restriktioner. Kritiken mot Sverige
            har inte bara upprepats under många år utan dessutom varit mycket
            omfattande, då de intagnas situation bl.a. har beskrivits som
            inhuman och förnedrande, främst p.g.a. omfattningen av restriktionerna
            som innebär långa tider av isolering. Enligt utredningen Färre
            i häkte och minskad isolering (SOU 2016:52) används restriktioner
            i större utsträckning än vad som är motiverat och det finns anledning
            att tro att vi i Sverige överdriver risken för att den som är
            häktad utan restriktioner agerar illojalt.
          </p>
          <p xml:id="i-8DwChpfEnuJgLn8PmLnyaJ">
            Utredningens förslag innebär bl.a. nya alternativ till häktning,
            begränsning av häktningstiderna, utökad restriktionsprövning av
            domstolarna, lagstiftad rätt till mänsklig kontakt och särskilda
            regler för frihetsberövade barn. Sammantaget anser utredningen
            att det krävs en genomgripande förändring i synen på häktning
            och den kultur som omgärdar och har omgärdat denna fråga. Utredningen
            anser vidare att det är angeläget att antalet barn som är intagna
            på häkten minskar väsentligt. För detta behövs ny lagstiftning.
          </p>
          <head type="h2" xml:id="i-SPgEzxWwDSRk7FbZVyGSBb">
            5.6 Inga barn i häkten
          </head>
          <p xml:id="i-6SkSh64TfSHg9Zcjrc85nW">
            Kritiken från FN:s tortyrkommitté har varit särskilt hård vad
            det gäller isolering av unga i polisceller eller andra förvar,
            och kommittén anser att Sverige bör avskaffa det systemet. I dag
            kan unga människor isoleras i 22 timmar om dygnet under långa
            perioder. FN oroas över de självmord och självmordsförsök som
            har skett bland unga som placerats i häkte och som tros vara ett
            resultat av isoleringen. FN-kommittén kräver att Sverige helt
            avskaffar isolering av barn i polisarrest, i häkte och på särskilda
            ungdomshem samt utreder självmordsfallen i häkten. Vänsterpartiet
            har tidigare motionerat om att vi vill att det införs ett förbud
            både mot isolering av unga och mot att placera barn och unga i
            häkten. Vi vill att det skyndsamt ska genomföras förändringar
            som innebär att barn som misstänks för brott som kräver häktning
            placeras i en miljö som är särskilt anpassad för barn och unga.
            I utredningen SOU 2016:52 lämnas förslag som går i linje med vad
            Vänsterpartiet efterfrågar. Dels föreslås att häktade som vid
            tiden för verkställigheten av häktningsbeslutet inte har fyllt
            18 år ska förvaras på särskilda ungdomshem. I de fall där det
            finns mycket starka skäl mot förvaring på särskilda ungdomshem
            får dock åklagaren besluta att barnet i stället ska förvaras i
            häkte. Dels vill utredningen att isolering av unga förbjuds. Utredningen
            föreslår dock att den som inte har fyllt 18 år och är häktad alternativt
            anhållen men placerad i häkte ska ha rätt till minst fyra timmars
            vistelse tillsammans med någon annan varje dag men understryker
            att det är en absolut miniminivå. Mot bakgrund av att utredningen
            föreslår att häktning av barn som huvudregel ska verkställas på
            särskilda ungdomshem får förslaget framför allt konsekvenser för
            de häktade barn som, p.g.a. att det föreligger mycket starka skäl,
            har placerats i häkte. Utredningen framhåller även att det är
            viktigt att fyratimmarsregeln inte blir normerande i begränsande
            riktning för de barn som placeras på särskilda ungdomshem. På
            de särskilda ungdomshemmen förutsätts att barnen får betydligt
            mer mänsklig kontakt än så. Utredningen hänvisar till forskning
            som visar att isolering redan efter några dagar är skadlig för
            en människa och att den orsakar framför allt psykiska, men ibland
            även fysiska, skador. Särskilt skadligt är isolering för personer
            under 18 år. Våren 2013 kom Barnombudsmannens rapport, Från insidan
            – Barn och ungdomar om tillvaron i arrest och häkte, om häktade
            barn som misstänks för allvarliga brott. Den visar hur barn och
            unga utsätts för behandling som strider mot barnkonventionen och
            EU-regler.
          </p>
          <p xml:id="i-7Z6z8Ef26oC8Qf4J88Dh6G">
            Regeringen bör snarast återkomma med förslag som ligger i linje
            med vad som föreslås i betänkandet Färre i häkte och minskad isolering
            (SOU 2016:52). Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-AVb6v6RnTJ2aFAn4VZYyy">
            5.7 Behandlingsprogram
          </head>
          <p xml:id="i-6VBYMDBdLYdwNxCy3dWFrQ">
            Kriminalvården har i dag 17 behandlingsprogram med fokus på missbruk,
            våld, partner­våld, kriminalitet och sexualbrott. Samtliga program
            är KBT-baserade. Behandlings­programmen är ackrediterade, vilket
            innebär att de har klarat en vetenskaplig prövning. För att få
            gå ett behandlingsprogram är det viktigt att den dömde själv vill
            ändra sin livsstil. För att erbjuda rätt behandling prioriterar
            Kriminalvården de klienter som har medelhög till hög risk för
            återfall. De ska gå ett program som riktar in sig på just deras
            problem och som har en pedagogik som passar dem. Kriminalvården
            har även samtal för att motivera klienten att inte återfalla i
            brott eller missbruk. 22 procent av de intagna 2017 deltog i behandlingsprogram.
          </p>
          <p xml:id="i-J1wEgUqNmTN6RqsFjHDvoa">
            En sammanställning av Kriminalvårdens egna utvärderingar från
            2014 tyder på att behandlingsprogrammen minskar återfallen. Resultatet
            ligger i linje med internationell forskning på programområdet
            och ser enligt Kriminalvården lovande ut för det fortsatta arbetet.
            Det är komplexa faktorer som ligger bakom kriminalitet och det
            finns inte några enkla lösningar. Men varje procents minskning
            av återfall och brott betyder mycket när det gäller minskat lidande
            för människor och minskade kostnader för samhället. Det är av
            stor vikt att klienter deltar i behandlingsprogram, samtidigt
            behövs den individuella motivationen för att aktivt delta och
            både vilja och kunna förändra sitt kriminella beteende. Kriminalvården
            bör arbeta för att samtliga klienter ska delta i behandlings­program.
            Det kan finnas motiv på att kräva att deltagande i behandlingsprogram
            ska vara en förutsättning för inslussning i samhället. Men med
            tanke på den ansträngda situationen samt att så pass många fängelsestraff
            sker under korta vistelseperioder, väljer Vänsterpartiet att för
            stunden inte uttrycka ett sådant krav.
          </p>
          <p xml:id="i-2gvCGQNZ3FJ5NS5XaaCjTY">
            Det finns inget behandlingsprogram som är särskilt riktat till
            de klienter som har begått hedersrelaterade brott. I en undersökning
            som gjordes 2014 vid Kriminalvårdens samtliga anstalter, frivårdskontor
            och häkten identifierades 73 fall där klienten dömts för brott
            relaterat till hedersvåld. Gruppen förövare av hedersvåld är väldigt
            blandad. Här återfinns olika åldrar, samhällsklasser, religioner
            och etniciteter. Den övervägande majoriteten är män. Att gruppen
            är heterogen komplicerar frågan kring eventuella insatser i kriminalvården.
            Kriminalvårdens rapport Hedersrelaterat våld och förtryck – mot
            förbättrad kunskap om förövarna (2018) visar bl.a. att genomsnittsåldern
            för gruppen hedersvåldsdömda förövare var 41 år. En grupp som,
            utifrån samhällets synvinkel, eventuellt är svår att nå med förebyggande
            insatser som ofta riktas till ungdomar. Resultaten visar att gruppen
            partnervåldsdömda och gruppen ”övrigt våld” var betydligt mer
            psykosocialt belastade (lägre utbildningsnivå, lägre sysselsätt­ningsnivå,
            högre andel med missbruk, var oftare tidigare lagförda och i kontakt
            med sjukvård) än gruppen hedersvåldsdömda och gruppen dömda för
            våld mot barn. Hedersvåldsgruppen och gruppen förövare dömda för
            våld mot barn utgör således, generellt sett, en mer ”välanpassad”
            grupp (baserat på variablerna studerade i studien). Dock visar
            studien att hedersvåldsdömda förövare utgör en mer antisocial
            grupp med tidigare och fler misstankar och lagföringar och en
            högre andel har registrerats med psykiatriska och somatiska diagnoser
            jämfört med den matchade normalpopulationen. De hälsorelaterade
            problem som återfinns hos hedersvåldsdömda förövare är i stor
            utsträckning kopplade till stressrelaterade faktorer. Det hedersrelaterade
            brottet kan ha inslag av partnervåld men även, utifrån det kollektivistiska
            inslaget, beröringspunkter med organiserad brottslighet. Detta
            bör beaktas vid framtagande av behandlings­program. Enligt rapporten
            krävs en enhetlig definition av, och utbildning i, heders­relaterade
            brott. Detta gäller genom hela rättssystemet samt andra myndigheter
            som kommer i kontakt med berörda, för att kunna utreda, förebygga
            och rehabilitera. Kriminalvårdens programverksamhet bör utökas
            till att även omfatta program för personer som begått hedersrelaterad
            brottslighet.
          </p>
          <p xml:id="i-7V9xQkHdQm31r6K32TBoSH">
            Regeringen bör ge Kriminalvården förutsättningar att ta fram
            ett behandlings­program för personer som begått hedersrelaterad
            brottslighet. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-LFP3XDByWJR6WVE6tnXsfL" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-J3tA91PFic9kAjwikecrDy" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-SLc1k1h9LkQ9txTr1iUFD9" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-2HJJCEY7PrtyWdzxXyyk74" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-AaHTYESayhmyAE8iNPhR6h" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-Kc1ikytPR5JNAe3KTKR3oJ" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-FUtz2SE7n6DQkusKJ9YtEd" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-4V5BUkwuUtwukz1J7tNNP6" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-qEPG9HtASysbFqZFurqVh">
              [1] Se t.ex. Felipe Estrada, professor i kriminologi, Stockholms
              universitet, m.fl.
            </note>
            <note xml:id="i-Md333te3mVb719PQhV3Chg">
              [2] Brottsförebyggande rådet, Återfall i brott. Mönster i risken
              för återfall bland lagförda personer (Rapport 2012:15).
            </note>
            <note xml:id="i-EUPJKQ2ySKYmrSLfCZ2LcM">
              [3] Kostnad IÖV: 281*365 = 102 565 kr, Kostnad anstalt klass
              3: 2 406*365 = 878 190 kr, Kostnad snitt samtliga säkerhetsklasser:
              3 500*365 = 1 277 500 kr, se RUT underlag Kostnad för utökad frivård
              (Dnr 2019:241).
            </note>
            <note xml:id="i-PJGDXP74UPqVbXZEAJjbkp">
              [4] RUT underlag Kostnad för utökad frivård (dnr 2019:241).
            </note>
            <note xml:id="i-PeYwgKFyKR8XZ8m9iacoSz">
              [5] Styrningen av rättskedjan, Riksrevisionen (RiR 2019:15).
            </note>
            <note xml:id="i-MQ46AxGx5fW1QWvjBQHydW">
              [6] Säkerhetsklass 1 är den högsta säkerhetsklassen på slutna
              anstalter. Anstalter i säkerhetsklass 1 utrustas för att klara
              de mest riskfyllda intagna. Säkerhetsklass 2 är slutna anstalter
              med lägre säkerhetsnivå. Anstalter inom denna kategori kan ha
              olika grad och form av övervakning och kontroll. Säkerhetsklass
              3är anstalter som saknar direkta rymningshinder.
            </note>
            <note xml:id="i-9bwryQJCtqUqDTgW6jRg4u">
              [7] Brottsförebyggande rådet, Utslussning från anstalt. En uppföljning
              av Kriminalvårdens arbete med de särskilda utslussningsåtgärderna,
              rapport 2017:15.
            </note>
            <note xml:id="i-RjqR4JUSrFjcEH1ZNAVwKJ">
              [8] Motion 2007/08:Ju31 med anledning av prop. 2007/08:97 Påföljder
              för psykiskt störda lagöverträdare.
            </note>
          </noteGrp>
        </div>
      </div>
    </body>
  </text>
</TEI>
