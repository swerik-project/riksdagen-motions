<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00285">
  <teiHeader>
    <fileDesc>
      <titleStmt>
        <title>Forskningen vid universitet och högskolor</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskningen vid universitet och högskolor</title>
          <idno type="rdwebb">GW02Ub285</idno>
          <rs type="number">Ub285</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub285/text</ref>
          <ref type="dokument_url_html">http://data.riksdagen.se/dokument/GW02Ub285</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub285</ref>
          <ref type="doc">http://data.riksdagen.se/fil/19A450EF-F66C-439E-B84F-F13117B5BD87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8XoVYN8SDMBoGksDoSvs4q" type="signed"/>
        <correspContext corresp="i-8XoVYN8SDMBoGksDoSvs4q">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="numbering" xml:id="i-3Y5SfghbpZRH2WPiJbgQLP">
          <date when="2008-10-06"/>
        </correspAction>
        <correspAction type="submission" xml:id="i-9DdvEhCe9JUyr5aq5t58U9">
          <date when="2008-10-02"/>
        </correspAction>
        <correspAction type="transfer" xml:id="i-3BHPhG5TVAvk9gY4suAViv">
          <date when="2008-10-02"/>
        </correspAction>
        <correspAction type="assigned" xml:id="i-Snt2paeEpnzhSjRfBLUsKN"/>
        <correspContext corresp="i-Snt2paeEpnzhSjRfBLUsKN">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5K9himZEE4mGuoLELiBMMd">
            Förslag till riksdagsbeslut
          </head>
          <list style="ol">
            <item xml:id="i-XqDaJ3FZEDm1w73ZNjDFn7">
              Riksdagen tillkännager för regeringen som sin mening vad som
              anförs i motionen om upphävande av 6 kap. 4 a § stiftelselagen.
            </item>
            <item xml:id="i-LSncwqdeFvtaTBsAiV6EV7">
              Riksdagen tillkännager för regeringen som sin mening vad som
              anförs i motionen om ändring av forskningsstiftelsernas stiftelseförordnanden.
            </item>
            <item xml:id="i-YVxVCjers6mJwKxddfu5Y9">
              Riksdagen tillkännager för regeringen som sin mening vad som
              anförs i motionen om att skyddet för stiftelser från politiska
              ingrepp bör ses över.
            </item>
            <item xml:id="i-HkTcgmFsVD6hHwXP5Rbb3G">
              Riksdagen tillkännager för regeringen som sin mening vad som
              anförs i motionen om värdet av forskningsfinansiering som står
              fri från politisk påverkan.
            </item>
            <item xml:id="i-AQiga8hUd87wYJgWUtne55">
              Riksdagen tillkännager för regeringen som sin mening vad som
              anförs i motionen om värdet av att universitet och högskolor ges
              en friare ställning i förhållande till riksdag och regering.
            </item>
            <item xml:id="i-T2F8ugfD7GiJ7BqGg1BMpo">
              Riksdagen tillkännager för regeringen som sin mening vad som
              anförs i motionen om att tidigare gällande regler om professorernas
              anställningsskydd bör återinföras.
            </item>
            <item xml:id="i-Enp2Hc1JTJ8e4mJAdtrtsP">
              Riksdagen tillkännager för regeringen som sin mening vad som
              anförs i motionen om att lektorers rätt att bli befordrade till
              professorer bör avskaffas, men att möjligheten för universitet
              och högskolor att befordra lektorer till professorer bör kvarstå.
            </item>
          </list>
        </div>
        <div type="motContent">
          <head type="h1" xml:id="i-CaF5iEFkx3B9AEuzcuuSLi">
            Inledning
          </head>
          <p xml:id="i-Dj4U3jniuuS2Vbr98CsrYd">
            I ett öppet, demokratiskt samhälle är det angeläget att det finns
            många olika röster i den offentliga debatten. Det är av stor vikt
            att det finns ett starkt civilt samhälle med starka institutioner
            som står oberoende av den offentliga makten och därmed kan granska
            och ifrågasätta de politiska makthavarnas åtgärder. Historiskt
            sett har universiteten spelat den rollen i många länder i västvärlden.
            Denna tradition kan härledas till upplysningstiden på 1700-talet,
            då akademiker hörde till de skarpaste kritikerna av envälde och
            ofrihet, men även längre tillbaka än så. Redan under medeltiden
            var universiteten betydelsefulla institutioner som gjorde viktiga
            insatser för att utveckla den värdegrund och den kultur varpå
            våra västerländska samhällen i dag vilar.
          </p>
          <p xml:id="i-WqGMMDh38StxU6mt7YNiRm">
            Kampen med de politiska makthavarna om denna värdegrund blev
            stundtals blodig. Som ett exempel ur den svenska historien, låt
            vara efter medel­tidens slut, kan Linköpings blodbad år 1600 nämnas.
            Hertig Karl lät då avrätta några rådsherrar, som vägrade erkänna
            honom som landets styresman eftersom de, på författningsrättslig
            grund, ansåg att kung Sigismund var rättmätig arvtagare till kronan.
            De ordinarie domstolarna vägrade, likaledes på författningsrättslig
            grund, att döma rådsherrarna, varför hertig Karl tvingades inrätta
            en specialdomstol för att få dem dömda till döden. Redan år 1600
            fanns alltså starkt förankrade föreställningar om rättsstaten
            och dess grundläggande värden, och den teoriutveckling som var
            en förutsättning för etablerandet av dessa föreställningar hade
            i hög grad skett i den akademiska världen.
          </p>
          <p xml:id="i-Rso7hYggGFyQfp9JKYrDUf">
            Härtill kommer det mer nyttobaserade argumentet att starka och
            självständiga universitet, befolkade av fria forskare, sannolikt
            är den bästa garanten för hög kvalitet och nytänkande i den vetenskapliga
            forskningen. Politiska prioriteringar av olika forskningsprojekt
            och forskningsområden riskerar att leda till en fokusering på
            det politiskt korrekta eller på det i dagsdebatten mest uppmärksammade.
            Dessutom har historien lärt oss att politisk centralstyrning sällan
            är en bra metod för att uppmuntra skaparkraft och enskilda initiativ.
          </p>
          <p xml:id="i-C8gRPMbwnR2UhdfHeTJnou">
            Historiskt sett har svenska universitet och högskolor haft en
            relativt stark självständighet i förhållande till den politiska
            makten. Ett exempel på detta är att universitetens och högskolornas
            respektive rektor tidigare i realiteten utsågs av en valförsamling
            med företrädare för olika grupper vid universitetet, även om det
            formellt var regeringen som fattade utnämningsbeslutet. Vidare
            hade professorerna så kallad fullmaktsanställning, vilket innebar
            att de i realiteten var oavsättbara.
          </p>
          <head type="h1" xml:id="i-E8rMc8NiG45UmJ3EFiJM7j">
            Reformer 19911994
          </head>
          <p xml:id="i-VoyFXsHrmUZgsytNvs2maX">
            Den borgerliga regeringen 19911994 vidtog flera åtgärder för
            att stärka universitetens och högskolornas självständighet. Ett
            viktigt steg var inrättandet av olika forskningsstiftelser, som
            tillfördes omkring 18 miljarder kronor från de avvecklade löntagarfonderna.
            Stiftelsernas uppgift var att, inom sina respektive ämnesområden,
            fördela medel till kvalificerad forskning. Stiftelsernas oberoende
            garanterades bland annat genom att deras styrelser (med undantag
            för en stiftelse) enligt respektive stiftelseförordnande skulle
            förnya sig själva, det vill säga självständigt utse nya styrelseledamöter.
            Regeringen utsåg visserligen ledamöter när stiftelserna inrättades
            men därefter var de politiska organen bortkopplade från stiftelsernas
            förvaltning. Föreskrifter om revision med mera fanns dock i respektive
            stiftelseförordnande, för att säkerställa att verksamheten skulle
            bedrivas på ett korrekt sätt. Genom inrättandet av dessa stiftelser
            syftade den dåvarande regeringen till att säkerställa att betydande
            forskningsresurser kunde fördelas oberoende av politiska påtryckningar
            och utan ängsligt sneglande på regeringens aktuella agenda.
          </p>
          <p xml:id="i-Tx34goEfr31J3m5GPGAbHM">
            E n annan viktig åtgärd var inrättandet av två stiftelsehögskolor.
            Chal mers tekniska högskola och Högskolan i Jönköping ombildades
            till stiftelser, också det för att göra dem mer självständiga
            i förhållande till den politiska makten.
          </p>
          <p xml:id="i-WkXkXUK4dJbpkQv24xfdg9">
            Vidare fick universiteten och högskolorna ökade möjligheter att
            själva utforma antagningskraven till sina respektive utbildningar.
            Detta sågs som ett principiellt steg mot ökad självständighet
            för lärosätena såväl som en klok åtgärd utifrån tanken att respektive
            lärosäte bäst kan bedöma vilka krav som bör ställas på de blivande
            studenterna, givet respektive utbildnings egna förutsättningar.
            Dessutom sågs ökad profilering av olika utbildningar som både
            kvalitetshöjande och som innebärande en ökad mångfald och valfrihet
            för studenterna.
          </p>
          <head type="h1" xml:id="i-BQaH9mtAFqNfLDfYfYaTkS">
            Inskränkningarna av den akademiska friheten och behovet av nya
            reformer
          </head>
          <p xml:id="i-SFjGihYUfYMSBQjQ4q7NUa">
            Efter regeringsskiftet 1994 blev en snöpning av den akademiska
            världens såväl hävdvunna som nyvunna självständighet en prioriterad
            fråga för den nye utbildningsministern Carl Tham (s), och en serie
            strider med både forskarsamhället och den borgerliga oppositionen
            tog sin början.
          </p>
          <head type="h1" xml:id="i-VNhoNkDjmmFzRzhJYQ9JAc">
            Forskningsstiftelserna
          </head>
          <p xml:id="i-NNP1geWE5TxM28N4VE4FcF">
            Mest spektakulär blev striden om forskningsstiftelserna. Utbildningsministern
            lade stor kraft på att försöka återta kontrollen över stiftelserna
            och deras pengar. Han började med att tillskriva samtliga stiftelsers
            styrelser och uppmanade dem att ansöka hos regeringen om ändring
            av respektive stiftelseförordnande, så att regeringen inte styrelserna
            själva skulle kunna utse styrelsernas ledamöter. Därmed skulle
            pengarna åter komma under regeringens kontroll. Samtliga styrelser
            avböjde dock att frivilligt ge ministern de bojor med vilka han
            avsåg att fjättra dem. Då tillgrep regeringen i stället lagstiftning
            (lag 1996:1207) och genomdrev i riksdagen en ny bestämmelse i
            stiftel selagen (6 kap. 4 a §). Den har följande lydelse:
          </p>
          <p xml:id="i-EeebHmCgM2SsBED8feS3Xw">
            4 a § Är det fråga om en stiftelse som har bildats av staten,
            får regeringen beträffande den stiftelsen, även utan styrelsens
            eller förvaltarens samtycke och trots vad som sägs i 1 §, ändra
            eller upphäva föreskrifter i stiftelseförordnandet som angår sådana
            frågor som anges i 1 § första stycket 29. Regeringen får pröva
            frågor om ändring eller upphävande enligt första stycket utan
            ansökan.
          </p>
          <p xml:id="i-DytqQiFgzKssf4GZ9xi9qf">
            Det här innebar i klartext att regeringen på eget initiativ och
            mot styrelsernas vilja kunde bestämma att styrelsernas ledamöter
            framgent skulle tillsättas av regeringen. Kort därefter bytte
            regeringen också ut många av styrelseleda­möterna och ersatte
            dem med personer som var lojala med regeringen.
          </p>
          <p xml:id="i-8Aj73o93m53rvmhxD96QPR">
            Det förtjänar att nämnas att regeringens lagförslag utsattes
            för massiv kritik från såväl Lagrådet som snart sagt alla remissinstanser.
            Så här heter det i propositionen (prop. 1996/97:22):
          </p>
          <p xml:id="i-U8LDHWwyVTkpc9hHJtuXMN">
            Förslaget avstyrks helt av en majoritet av remissinstanserna,
            häribland Juridiska fakulteterna vid Uppsala och Stockholms universitet
            samt Sveriges lantbruksuniversitet, Kammarkollegiet, Sveriges
            advokatsamfund och Stockholms handelskammare. Bland de remissinstanser
            som avstyrker förslaget finns också Stiftelsen för strategisk
            forskning, Stiftelsen för miljöstrategisk forskning, Stiftelsen
            för vård- och allergiforskning, Stiftelsen för kunskaps- och kompetensutveckling,
            Stiftelsen för internationalisering av högre utbildning och forskning,
            Stiftelsen framtidens kultur, Stiftelsen för Internationella institutet
            för industriell miljöekonomi vid Lunds universitet, Stiftelsen
            för forskning inom områden med anknytning till Östersjöregionen
            och Östeuropa, Stiftelsen Chalmers tekniska högskola samt Stiftelsen
            Högskolan i Jönköping (härefter Stiftelserna). Riksdagens ombudsmän,
            Justitiekanslern, Göta hovrätt, Juridiska fakulteten vid Lunds
            universitet, Riksrevisionsverket, Stiftelsen Innovationscentrum
            och Länsstyrelsen i Stockholms län ställer sig huvudsakligen negativa
            till förslaget, dock utan att direkt avstyrka det.
          </p>
          <p xml:id="i-KstCvUdFnDEimNBtQGuy8d">
            Bland annat ifrågasattes om den föreslagna regleringen var förenlig
            med regeringsformens äganderättsskydd, liksom bestämmelserna i
            Europakonventionen om de mänskliga rättigheterna. Den häftiga
            kritiken föranledde regeringen att göra vissa ändringar i det
            ursprungliga förslaget, men kärnan fanns ändå kvar forskningsstiftelserna
            skulle kuvas och kritikerna kördes över.
          </p>
          <p xml:id="i-752dJ3kWmag4FdBKXGPGDT">
            Noteras bör att paragrafen inte enbart gäller forskningsstiftelserna,
            utan varje stiftelse som staten kan komma att inrätta. Därmed
            gör den det omöjligt för staten att upprätta stiftelser som står
            oberoende av de politiska makthavarna. I remissvaren framfördes
            även farhågor om att regeringens synsätt på egendomsskyddet i
            regeringsformen och Europakonventionen i princip innebär att varje
            stiftelse även de som inrättats och inrättas av privata rätts­subjekt
            skulle kunna bli föremål för motsvarande lagstiftning som de av
            staten inrättade stiftelserna, även om staten den här gången valde
            att snöpa enbart de sistnämnda.
          </p>
          <p xml:id="i-YFwsXNKyuKCyqKvntQkZFZ">
            Det enda rimliga är att avskaffa 6 kap. 4 a § stiftelselagen
            och samtidigt ändra stiftelseförordnandena för forskningsstiftelserna
            så att styrelserna åter får i uppgift att förnya sig själva utan
            påverkan från regeringen. Vidare bör man utreda om skyddet för
            stiftelser mot politiska ingrepp bör utökas. Det torde i första
            hand gälla att studera om skyddet för medborgerliga fri- och rättigheter
            i 2 kap. regeringsformen bör stärkas.
          </p>
          <head type="h1" xml:id="i-15cN2HiQ3ACJLk5LNMSLHH">
            Kommentarer till utbildningsutskottets tidigare ställningstaganden
          </head>
          <p xml:id="i-E3y1fssMC3zPqSxMZz4uWy">
            När en liknande motion som denna behandlades av utbildningsutskottet
            under 2007/08 års riksmöte, sade utskottet följande (betänkande
            2007/08:UbU5 Forskning och forskarutbildning, avsnittet Övergripande
            och organisatoriska frågor):
          </p>
          <p xml:id="i-Qda54ij5y6wDnCfcbn54JM">
            Bortsett från att regeringen utser styrelsernas ledamöter och
            ordförande är forskningsstiftelserna självständiga organ med stor
            frihet att inom ramen för sina stadgar använda de medel som ställts
            till deras förfogande.
          </p>
          <p xml:id="i-KTrbzx9AXGSow7ZhDxG9oH">
            Utskottet anser inte att det behövs något tillkännagivande gällande
            värdet av forskningsfinansiering som står fri från politisk påverkan.
            Inom ramen för de medel som statsmakterna tilldelar dem, beslutar
            de forskningsfinansierande myndigheterna självständigt om den
            närmare fördelningen av resurser. Forskningens frihet är fastställd
            i 1 kap. 6 § högskolelagen (1992:1434).
          </p>
          <p xml:id="i-NjpZ7Hut9kF8Wv41UB7NQf">
            Det förefaller som om utskottet inte gör distinktionen mellan
            formellt oberoende och reellt oberoende. När det gäller forskningsstiftelserna,
            genomförde den tidigare regeringen, efter infogandet av 6 kap.
            4 a § i stiftelselagen, tämligen omfattande förändringar av styrelsernas
            sammansättning, vilket också anförs ovan. Det är rimligt att tänka
            sig att dessa personförändringar genomfördes, för att regeringen
            ville ha ledamöter som i olika avseenden var mer lojala med regeringen
            än de tidigare ledamöterna var. Dessa ledamöter är formellt oberoende
            av regeringen och formellt fria att fatta vilka beslut de vill,
            inom ramen för gällande regelverk, men deras reella oberoende
            och reella möjligheter att behålla sina uppdrag och ändå fatta
            beslut som inte är populära hos den som innehar den politiska
            makten kan vara något helt annat.
          </p>
          <p xml:id="i-HUWiockbWQMhwym58NoAAS">
            I vissa sammanhang kan det vara legitimt att utse lojala personer
            till ledande befattningar, för att säkerställa att regeringens
            politik får genomslag, men när det gäller fördelning av anslag
            till forskning är det av skäl som utförligt beskrivits ovan ytterst
            olämpligt med en nära koppling mellan den politiska makten och
            de forskningsfinansierande organen. Kopplingen är olämplig, även
            om regeringen inte på något sätt försöker påverka besluten. Ceasars
            hustru får inte misstänkas.
          </p>
          <p xml:id="i-QuBihjgBpcgPVpSSfa87rD">
            Ovanstående resonemang är tillämpligt även med avseende på utskottets
            kommentar om forskningsfinansiering i allmänhet och värdet av
            att den står fri från politisk påverkan. Riksdagen bör ta tydlig
            ställning för att de forskningsfinansierande myndigheterna i så
            stor utsträckning som möjligt ska stå såväl formellt som reellt
            oberoende av den politiska makten.
          </p>
          <p xml:id="i-XijderCacFNiK33pxz7iuB">
            Utskottet hänvisar till 1 kap. 6 § högskolelagen, där det anges
            att allmänna principer för forskningen ska vara att forskningsproblem
            får fritt väljas, forskningsmetoder får fritt utvecklas och forskningsresultat
            får fritt publiceras. Återigen visar sig här spänningen mellan
            formella och reella möjligheter. För att dessa principer ska få
            reellt genomslag krävs att det vid finansieringen av forskning
            inte tas ovidkommande hänsyn till exempelvis vad som vid en viss
            tidpunkt är politiskt opportunt. Det förutsätter i sin tur forskningsfinansiärer
            som står såväl formellt som reellt oberoende av den politiska
            makten.
          </p>
          <p xml:id="i-H3zqNT7erEy694zCntExuK">
            Vad beträffar yrkande 5 anför utbildningsutskottet (betänkande
            2007/08: UbU9, avsnittet Övergripande högskolefrågor) att regeringen
            givit en särskild utredare i uppdrag att lämna förslag till en
            eller flera alternativa verksamhetsformer för statliga universitet
            och högskolor, med målet att minska den politiska styrningen och
            öka lärosätenas självbestämmande. Regeringens inriktning är bra
            och vi emotser med intresse vad som kommer att ske inom detta
            reformområde. Riksdagen bör stödja denna inriktning i enlighet
            med yrkande 5.
          </p>
          <head type="h1" xml:id="i-EVhZpASEsS4qaYS79s169B">
            Professorernas ställning
          </head>
          <p xml:id="i-XLYGiiiRUATUNvKCp7wtq">
            Andra angrepp på den akademiska friheten kom genom proposition
            1996/97:141 Högskolans ledning, lärare och organisation. Där förutskickades
            bl.a. en förändring, som sedermera genomfördes, av 3 kap. 4 §
            högskolelagen. Förändringen innebar att det särskilda anställningsskyddet
            för professorer avskaffades. Dittills hade professorer haft så
            kallad fullmaktsanställning och varit i princip oavsättliga en
            ordning som garanterade deras integritet och oberoende. Det anförda
            skälet till regeringens förslag var att regeringen samtidigt införde
            en rätt för alla lektorer, som är professorskompetenta (har tillräckliga
            kvalifikationer för att erhålla en professur), att bli befordrade
            till professorer, oavsett om det finns en ledig professur (professorstjänst)
            eller inte. Regeringen anförde som skäl för denna förändring att
            det fanns för få professorer i riket och att för få inom akademien
            hade möjlighet att göra karriär. Den praktiskt viktigaste effekten
            av det försämrade anställningsskyddet är att professorer nu kan
            sägas upp på grund av arbetsbrist. Det var förmodligen en oundviklig
            förändring med tanke på reformen med befordringsprofessorer, för
            att inte riskera att försätta enskilda lärosäten i ekonomiskt
            trångmål, om de i en framtid skulle få minskade resurser och inte
            kunna reducera en kraftigt ökad skara oavsättliga professorer.
          </p>
          <p xml:id="i-8EYz4JBw5TVeWM7grEJY9v">
            Reformen med befordringsprofessorerna kan ifrågasättas ur ett
            kvalitetsperspektiv. Om konkurrensen om professurerna minskar,
            blir drivkrafterna att anstränga sig extra för att bli befordrad
            eventuellt svagare. Ur ett principiellt perspektiv är emellertid
            den viktigaste invändningen just att reformen förutsätter ett
            försämrat anställningsskydd för professorerna och därmed reducerar
            deras oberoende och status. Det bör därför vara respektive högskola
            eller universitet som avgör om en lektor ska befordras till professor
            utan professur eller inte, det vill säga lärosätet bör få rätt
            att förfoga över antalet professorer man utnämner. Rätten för
            en professorskompetent lektor att bli befordrad till professor
            bör därför ersättas med en möjlighet för respektive lärosäte att
            besluta om sådan befordran. Därmed skulle man också kunna återinföra
            professorernas särskilda anställningsskydd, i varje fall för professorer
            som utnämns efter förändringens ikraftträdande, utan att riskera
            att ställa lärosätena inför oöverstigliga framtida budgetproblem
            med ett mycket stort antal oavsättliga medarbetare. Förfogar lärosätena
            över antalet professorer man utnämner, kan man anpassa antalet
            även till de ekonomiska förutsättningarna på kort och längre sikt.
          </p>
          <head type="h1" xml:id="i-Lo74jqT5JNF3TbUwU2uGqe">
            Kommentarer till utbildningsutskottets tidigare ställningstagande
          </head>
          <p xml:id="i-LPXArpQfTbTdefs8bLTRcX">
            När en liknande motion som denna behandlades av utbildningsutskottet
            under 2007/08 års r iksmöte, hänvisade utskottet (betänkande 2007/08:UbU9,
            avsnit tet Högskolans personal) till regeringens pågående beredning
            av SOU 2007:98, varigenom den s.k. Befattningsutredningen redovisade
            sina ställningstaganden. Utredningen har dock inte tagit ställning
            för en återgång till tidigare ordning på det sätt vi förordar,
            varför ett ställningstagande i detta avseende från riksdagen är
            påkallat redan nu.
          </p>
        </div>
        <div type="motSignatures">
          <list>
            <item xml:id="i-BRpfwNpD5xQp5tkZjPP5C8" who="i-BZ7PcK8D1efvHXsafGEMKE">
              Andreas Norlén (m)
            </item>
            <item xml:id="i-6acnVBNLH9tUeUx33cxWtN" who="i-Ev6Dx3pWj2WT32VGQpabaz">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
